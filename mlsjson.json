[
    {"ndate":"April  28 , 2023",
"htext":"မန်စီးတီးရဲ့ အောင်မြင်မှုအကြောင်း ပြောရာမှာ လီဗာပူးကို မမေ့တဲ့ ဂွာဒီယိုလာ",
"btext1":"မန်ချက်စတာစီးတီး နည်းပြဖြစ်သူ ဂွာဒီယိုလာက သူတို့ရဲ့အသင်းအတွက် လီဗာပူးလို ပြိုင်ဘက်မျိုး ရှိတာဟာ အတော်လေး အရေးကြီးခဲ့တယ်လို့ ထုတ်ပြောခဲ့ပါတယ်။ ကုန်ခဲ့တဲ့ ၅ ရာသီမှာ အင်္ဂလန်လိဂ်ကို ဦးဆောင်ခဲ့တဲ့ အသင်းနှစ်သင်းအနက် မန်စီးတီးက ဒီရာသီ ဆက်လက် စိန်ခေါ်နိုင်ဆဲ အခြေအနေမှာ လီဗာပူးကတော့ ရုန်းကန်ရမှုတွေနဲ့အတူ ကျဆင်းခဲ့ပါတယ်။ ဒါပေမယ့်လို့ ဂွာဒီယိုလာက သူ့ရဲ့ ကြီးမားတဲ့ ပြိုင်ဘက်အဖြစ် လီဗာပူးလို့ မြင်နေဆဲပါပဲ။ လီဗာပူးက ရမှတ် ၁၈ မှတ်ထိ ကျော်ဖြတ်ပြီး ချန်ပီယံဖြစ်သွားတာကို ရင်ဆိုင်ခဲ့ရဖူးတဲ့ မန်စီးတီးဟာ နောက်ထပ် ၂ ရာသီမှာတော့ ၁ မှတ်အသာတွေနဲ့ လီဗာပူးကို ကျော်တက်ခဲ့တာပါ။ မန်စီးတီးရဲ့ အောင်မြင်မှုတွေအကြောင်း ပြောရာမှာ လီဗာပူးရဲ့ တွန်းအားကို ချန်လို့မရဘူးလို့ ဂွာဒီယိုလာက ဆိုပါတယ်။ ",
"btext2":"“ ပြီးခဲ့တဲ့ ရာသီမှာ လီဗာပူးက ကျနော်တို့ကို တွန်းအားပေးခဲ့တဲ့ နည်းလမ်းအရ အသင်းတစ်သင်း အနေနဲ့ ကျနော်တို့ ကံကောင်းပါတယ်။ ဒါကို ရိုးရိုးသားသား ပြောတာပါ။ အမှတ်ပေးဖလားကို ရမှတ် ၁၀၀တို့ ၉၈ မှတ်တို့နဲ့ အနိုင်ရပြီး လုံလောက်ပြီလို့ ကျနော်တို့ စိတ်သက်သာရာ ရနေချိန်မှာ လီဗာပူးက ကျနော်တို့ကို တွန်းအားတွေ ပေးလာခဲ့ပါတယ်။ ကျနော်တို့က အနိုင်ရဖို့ ကြိုးစားပါတယ်။ အသင်းက လူတွေအားလုံးက အနိုင်ရချင်တယ်။ ဘာလို့ ကျနော်တို့ ရပ်တန့်ရမှာလဲ? ရပ်တန်ဖို့ မလိုအပ်သေးပါဘူး ” လို့ ဂွာဒီယိုလာက ထုတ်ပြောခဲ့တာဖြစ်ပါတယ်။ ကလော့ပ် လက်ထက်မှာ လီဗာပူးအသင်းဟာ ပရီးမီးယားလိဂ်ကို ၃ ကြိမ်၊ ချန်ပီယံလိဂ်ကို ၃ ကြိမ် အနီးကပ် စိန်ခေါ်ခဲ့ပြီး ၁ ကြိမ်စီ ချန်ပီယံ ဖြစ်ခဲ့တာပဲ ဖြစ်ပါတယ်။  ",
"btext3": "   no   ",
"imgurl1":"https://lfcthadin.com/wp-content/uploads/2023/04/11072842023-678x381.jpg",
"imgurl2":"https://lfcthadin.com/wp-content/uploads/2023/04/11072842023-678x381.jpg",
"imgurl3":"no",
"video":"no"
 },
   {"ndate":"April  28 , 2023",
"htext":"လာမယ့်ရာသီ လီဗာပူးရဲ့ ဂန္တဝင် နံပါတ် 7, 8, 9 ကို ဆက်ခံသွားဖွယ်ရှိတဲ့ အသင်းရဲ့ ကြယ်ပွင့်များ",
"btext1":" လီဗာပူးဟာ ရာသီကုန်ရင် စီနီယာ အများအပြားကို ထွက်ခွာခွင့် ပေးရမှာ ဖြစ်သလို ဒီနွေ ဈေးကွက်မှာ ကစားသမားသစ် များစွာကိုခေါ်ယူမှာ ဖြစ်ပါတယ်။ ဘယ်လင်ဟမ်ကို ခေါ်ဖို့ အစီအစဉ်တွေ ဖျက်သိမ်းခဲ့တဲ့ လီဗာပူးဟာ သူ့အစား တခြားသော ကွင်းလယ်လူသစ်တွေ ခေါ်ယူဖို့ ကြိုးစားသွားမှာဖြစ်ပါတယ်။ မေဆန်မောင့်၊ နီကိုလို ဘာရယ်လာနဲ့ ဂရာဗင်ဘက်ချ်တို့ဟာ အလားအလာရှိတဲ့ ပစ်မှတ်တွေဖြစ်ပါတယ်။ ဘယ်သူတွေ ရောက်လာမလဲ မူတည်ပြီး နောက်ရာသီမှာ လီဗာပူးရဲ့ ဂန္တဝင် ကျောနံပါတ်တွေဖြစ်တဲ့ နံပါတ် ၇ ၈ ၉ ၁၀ တွေအတွက် ဆက်ခံသူအသစ်တွေ ပေါ်ထွက်လာနိုင်ပါတယ်။ လက်ရှိအသင်းထဲမှာ အဆိုပါ နံပါတ်တွေကို ဆက်ခံဖို့ ရေပန်းစားနေတဲ့ ကစားသမား ၃ယောက် ရှိပါတယ်။",
"btext2":"လူးဝစ်ဒီယက်ဇ် အန်ဖီးကို ရောက်တာ ၁၈လ ရှိပြီဖြစ်တဲ့ ဒီယက်ဇ်ဟာ နောက်ဆုံးတော့ ကြံ့ခိုင်မှု ပြန်လည်ပြည့်ဝလာပြီး ပုံမှန်ပွဲထွက်နေရာ တစ်ခုအတွက် ကြိုးပမ်းဖို့ အသင့်ဖြစ်နေပါတယ်။ သူဟာ ဘယ်ခြမ်းမှာ နူညက်၊ ဂက်ပိုတို့နဲ့ ပြိုင်ရမှာဖြစ်ပြီး လာမယ့်ရာသီမှာ ကျောနံပါတ် အပြောင်းအလဲ ဖြစ်လာဖို့လည်း ရှိနေပါတယ်။ ဒီယက်ဇ်ဟာ ပေါ်တိုမှာ နံပါတ်၇ ကို ဝတ်ဆင်ခဲ့တာဖြစ်ပြီး အဲ့ကိုမရောက်ခင် ဂျူနီယာအက်ဖ်စီနဲ့ နောက်ဆုံးရာသီမှာ နံပါတ် ၁၀ ကို ဝတ်ဆင်ခဲ့တာဖြစ်ပါတယ်။ ကိုဒီဂက်ပို ဇန်နဝါရီမှာ ရောက်လာတဲ့ ဂက်ပိုဟာ မာနေး ချန်ထားခဲ့တဲ့ နံပါတ် ၁၀ ကို ရယူခဲ့ခြင်း မရှိပါဘူး။ သူ့အနေနဲ့ တခြားသော နံပါတ် ၇၊ ၈၊ ဒါမှမဟုတ် ၉ ကို ရယူခွင့်ရှိနေဆဲဖြစ်ပါတယ်။ သူဟာ နိုင်ငံတကာ ကစားသမားဘဝမှာ အဲ့နံပါတ်တွေအားလုံး ဝတ်ဆင်ခဲ့ဖူးပါတယ်။ ပီအက်စ်ဗွီမှာ ဂက်ပို ပိုကြိုက်ခဲ့တဲ့ နံပါတ် ၁၁ ကို ဆာလာ ဝတ်ဆင်နေလို့ သူ့အနေနဲ့ အဲ့နံပါတ်ကို မျှော်လင့်လို့ရမှာ မဟုတ်ပါဘူး။ ",
"btext3": "   ဒါဝင် နူညက် နံပါတ် ၉ ကို ဆက်ခံဖို့ အလားအလာ အရှိဆုံးသူ ဖြစ်လာနိုင်ပါတယ်။ ဖာမင်နို ထွက်သွားရင် ဒီနံပါတ်ကို ချန်ခဲ့မှာဖြစ်ပြီး နူညက်ဟာ ဘင်ဖီကာမှာတုန်းက အဲ့နံပါတ်ကို ဝတ်ဆင်ရင်း ၂နှစ်အတွင်း ၄၈ဂိုး သွင်းယူခဲ့တာ ဖြစ်ပါတယ်။ အန်ဖီးမှာ ဆွာရက်စ်ရဲ့ ခြေရာနင်းဖို့ ကြိုးစားလိုတယ်ဆိုရင် စီနီယာဟောင်းကြီး ဝတ်ဆင်ခဲ့တဲ့ နံပါတ် ၇ ကိုလည်း သူသဘောကျနိုင်ပါတယ်။ တခြားသော လျာထားစာရင်း ဗဟိုကွင်းလယ် လူသစ်တွေဟာ နံပါတ် ၇ နဲ့ ၈ ကို ရွေးချယ်တာတွေ ဖြစ်လာနိုင်ပါတယ်။ လီဗာပူးကစားသမားဘဝ တလျှောက်လုံး နံပါတ် ၆၆ ဝတ်ဆင်ခဲ့တဲ့ ထရန့်ဟာ ညာအစွန်နဲ့ ကွင်းလယ်လူ နှစ်မျိုးစပ် နေရာအသစ်မှာ ကျောနံပါတ်ကို ပြောင်းလဲဖို့ အချိန်ကျပြီလို့ တွေးထားလောက်ပါတယ်။ အကယ်လို့ သူ ကျောနံပါတ် ၈ ကို ရွေးချယ်မယ်ဆိုရင် ပရိသတ်တွေအတွက် ပြဿနာ မရှိပါဘူး။ ကျောနံပါတ် ၁၉ သမား ဟာဗေးအဲလီယော့၊ နံပါတ် ၁၇ ဝတ်ဆင်နေတဲ့ ကာတစ်ဂျုံးစ်နဲ့ ကျောနံပါတ် ၄၃ ပိုင်ရှင် ဘာ့ဆီတစ်တို့လို အကယ်ဒမီထွက်တွေက နံပါတ်ငယ်လေးတွေကို မသိမသာ စောင့်ဆိုင်းနေမှာ ဖြစ်ပါတယ်။Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/lfc-no-8-red--678x381.jpg",
"imgurl2":"https://lfcthadin.com/wp-content/uploads/2023/04/diaz-2023-red.jpg",
"imgurl3":"https://lfcthadin.com/wp-content/uploads/2023/03/gakpo-sala.jpg",
"video":"no"
 },
   {"ndate":"April  28 , 2023",
"htext":"မာနေးကို မမျှော်ကြပါနဲ့တော့ ကလော့ပ် ဖန်တီးနေတဲ့ လီဗာပူးအသစ်က စတင်လာနေပြီလို့ ရှင်းပြ",
"btext1":"လီဗာပူးဟာ မာနေးလို ကြီးမားတဲ့ အရည်အသွေးမျိုးနဲ့ ကစားသမားကို လိုအပ်နေပေမယ့် ကလော့ပ်ဟာ အတိတ်ကို ပြန်သတိရနေမှာ မဟုတ်ဘဲ အသစ်တွေကို ဖန်တီးနိုင်ဖို့ ဆက်သွားမယ့်သူလို့ ခံစစ်မှူးဟောင်း ကိုလိုတိုရေးက မှတ်ချက်ပေးလာခဲ့ပါတယ်။ မာနေးဟာ လီဗာပူးမှာ အရာအားလုံး အောင်မြင်ခဲ့ပေမယ့် သူ့ရဲ့ ဘိုင်ယန်မြူးနစ်ထံ ပြောင်းရွှေ့မှုဟာ မျှော်လင့်သလို ဖြစ်မလာခဲ့တာနဲ့အတူ လီဗာပူး ပရိသတ်တွေဟာ မာနေးကို ပြန်ခေါ်ဖို့နဲ့ ပတ်သက်ပြီး ထင်ကြေးပေးခဲ့ကြတာပါ။ ဒါပေမယ့် သူတို့တွေ ပြန်ပေါင်းစည်းဖို့တော့ မဖြစ်နိုင်တော့ဘူးလို့ တိုရေးက ဆိုပါတယ်။ “ ယာဂင်က ထိပ်တန်မန်နေဂျာတစ်ယောက်ပဲ။ သူ ဂျာမနီက အောင်မြင်ခဲ့တယ်။ အင်္ဂလန်မှာလည်း အောင်မြင်ခဲ့တယ်။ ကလပ်တိုင်းက အပြောင်းအလဲကာလ တစ်ခုကို ကျော်ဖြတ်ရမှာပဲ။ မာနေးကို ဆုံးရှုံးလိုက်ရတာက သူတို့အတွက် ကြီးမားတဲ့ နစ်နာမှုတစ်ခု ဖြစ်ခဲ့တယ်။ လီဗာပူးအတွက် မာနေးက ထူးခြားခဲ့တယ်လို့ ထင်ပါတယ်။ ",
"btext2":"ဂိုးလဲသွင်းသလို ဖန်တီးမှုတွေပါ လုပ်နိုင်တဲ့ မာနေးက ကြီးကျယ်တဲ့ ကိုယ်ရည်ကိုယ်သွေး ရှိခဲ့တယ်။ သူက ခက်ခဲတဲ့အချိန်မှာ အခြေအနေကို ပြောင်းလဲပေးနိုင်တဲ့ ကစားသမားမျိုးပါ။ ဒါပေမယ့် နည်းပြအဖွဲ့က လီဗာပူးရဲ့ ဗားရှင်းအသစ်ကို ရှာဖွေနေတယ်လို့ ကျွန်တော် ထင်တယ်။ ယာဂင်က သူ့အသင်းကို အသစ်ပြင်ဆင်ပြီးတော့ အသင်းနဲ့ အံဝင်မယ့် ကစားသမားတွေကို ရှာဖွေနေတယ်။ ဒါပေမယ့် သူလုပ်နိုင်မှာ သေချာတယ်။ သူ့က အတွေ့အကြုံတွေ အများကြီးရှိပြီး စီမံခန့်ခွဲမှု ကောင်းကောင်းလုပ်နိုင်တဲ့သူပါ။ ကျွန်တော် သူနဲ့အတူ အချိန်ကောင်းတစ်ခု ပိုင်ဆိုင်ခဲ့တယ်။ အသင်းကို ဆုဖလားတွေ ပြန်ပြီးစိန်ခေါ်နိုင်အောင် သူ နည်းလမ်းရှာပေးနိုင်မယ်လို့ ယုံကြည်ပါတယ် ” လို့ ",
"btext3": "   လီဗာပူးအသင်းမှာ မာနေးချန်ခဲ့တဲ့ ဘယ်တောင်ပံနေရာကို ဂက်ပို၊ ဂျိုတာ၊ ဒီယက်ဇ်နဲ့ ဒါဝင်တို့ အပြိုင်လုရဖွယ်ရှိပြီး သူတို့ထဲက ၃ ဦးလောက်ဟာ မာနေး နောက်ဆုံး ကစားခဲ့တဲ့ အထောင်တိုက်စစ်နေရာအတွက်လည်း ယှဉ်ပြိုင်နေရတာပါ။ ကလော့ပ်က ကစားသမားသစ်တွေကို အချိန်ပေးမှာ ဖြစ်ပေမယ့် တစ်ဦးတည်းအပေါ် မှီခိုနေမယ့်သူ မဟုတ်ဘူးလို့ တိုရေးက ရှင်းပြခဲ့တယ်။ “ ဒီကစားသမားတွေကို သူဆက်ပြီး အသုံးပြုနေမှာပါ။ လီဗာပူးအသင်းမှာ သူတို့ အံဝင်နိုင်တယ်ဆိုတာ ပြသဖို့ သူတို့ကို အချိန်ပေးဖို့ လိုပါတယ်။ ကစားသမား တစ်ယောက်က အသင်းအတွက် စွမ်းဆောင်ပေးနိုင်ကြောင်း သပ်သေပြရမှာပဲလေ မဟုတ်ရင် နောက်တစ်ယောက်ကို အားကိုးရမှာပဲ။ ယာဂင်က အသင်းအတွက် လိုက်ဖက်ညီတဲ့ ကစားသမားတွေကို ရှာတွေ့ဖို့ သူကြိုးစားနေပါတယ်”လို့ တိုရေးက ပြောကြားခဲ့တာ ဖြစ်ပါတယ်။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/mane-gakpo-jota-lfc-678x381.jpg",
"imgurl2":"https://lfcthadin.com/wp-content/uploads/2023/04/mane-gakpo-jota-lfc-678x381.jpg",
"imgurl3":"no",
"video":"no"
 },
   {"ndate":"April  28 , 2023",
"htext":"ဂရာဗင်ဘက်ချ်အတွက် ဒုတိယအကြိမ် စကားပြောခဲ့ပြီ၊ စင်္ကာပူ ရင်းနှီးမြုပ်နှံမှု ဝင်မည် မဟုတ်၊ ယူရိုပါလိဂ်ဝင်ခွင့်ပဲ အာရုံစိုက်ရဖွယ် ရှိခြင်းနဲ့ လီဗာပူး သတင်းတိုများ",
"btext1":" မနက်ကပွဲမှာ နယူးကာဆယ် အနိုင်ရပြီး ယူနိုက်တက်က စပါးနဲ့ သရေကျခဲ့တာကြောင့် လီဗာပူးအသင်းဟာ ချန်ပီယံလိဂ် ဝင်ခွင့်ထက် ယူရိုပါလိဂ် ဝင်ခွင့် တစ်နေရာ ဝင်နိုင်ခွင့်အတွက် ပိုမို ကြိုးစားရဖွယ် ရှိလာပါတယ်။ လီဗာပူးအသင်းက ဂရာဗင်ဘက်ချ်ရဲ့ ကိုယ်စားလှယ်တွေဖြင့် ဒုတိယအကြိမ် ဆွေးနွေးစကားပြောမှု ပြုလုပ်ထားခဲ့ပြီးဖြစ်ကာ အခုချိန်မှာ ကွင်းလယ်လူနဲ့ ဘိုင်ယန်မြူးနစ်ကြား စကားပြောမှုကနေ ထွက်လာမယ့် အဖြေကို စောင့်နေပါတယ်။ ဘိုင်ယန်ဘက်က မရောင်းလိုပေမယ့် ဂရာဗင်ဘက်ချ် အသင်းပြောင်းလိုရင် တားဆီးနိုင်မှာ မဟုတ်ဘူးလို့ ရိုမန်နိုက ပြောပါတယ်။ လီဗာပူးက သူ့အတွက် အိမ်လိုနေရာ ဖြစ်လာပြီလို့ ဂက်ပိုက ထုတ်ပြောခဲ့ပြီး အန်ဖီးမှာ သူ့ရဲ့ နေရာ ခိုင်မာလာခြင်းအတွက် ပျော်ရွှင်နေပါတယ်။",
"btext2":"လိုက်ဇစ် ခံစစ်မှူး ဂါဗာဒီယိုအပေါ် လီဗာပူးရဲ့ စိတ်ဝင်စားမှုက သွေးအေးလာခဲ့ပြီလို့ ဗြိတိန်ပြည်တွင်း အပြောင်းအရွှေ့ သတင်းထောက်တွေက ထုတ်ပြောလာပါတယ်။ သူပွဲကစားခွင့်တွေ ရလိုတယ်၊ ခြေစွမ်းပိုင်း တိုးတက်လိုတယ်လို့ ကာဗာရိုက ထုတ်ပြောခဲ့ကာ ရာသီကုန်ထိ အခြေအနေကို စောင့်ကြည့်မယ်လို့ပဲ တုန့်ပြန်လာပါတယ်။ ဗီလာရီးရဲလ် တိုက်စစ်သမား ချူကွာမီကာကို ခေါ်ယူလိုတယ်ဆိုရင် ပြောင်းရွှေ့ကြေး ပေါင် ၇၁ သန်း ပေးရမှာ ဖြစ်ပါတယ်။ ",
"btext3": "   အန်ဖီးကွင်းအနီး စတိုးဆိုင်ရဲ့ မျက်နှာခြင်းဆိုင်ဘက်ကမှာ လီဗာပူးအသင်းက နာမည်ကျော် အမှတ်တံဆိပ်တွေ ပါဝင်တဲ့ အဆောက်အဦး တစ်ခု တည်ဆောက်ဖို့ ရပ်ကွက်နေ ပြည်သူတွေဖြင့် သဘောတူညီမှု ယူခဲ့ပြီ ဖြစ်ပါတယ်။ ဂျွန်ဟင်နရီ လန်ဒန်ကို ရောက်လာပြီး ကလော့ပ်နဲ့ တွေ့ဆုံ စကားပြောနေစဉ်မှာပဲ စင်္ကာပူအစိုးရ နောက်ခံထားတဲ့ GIC Private Limited ဟာ လီဗာပူးအသင်းရဲ့ အကြီးစား ရှယ်ယာတွေကို ဝယ်ယူပြီး ရင်းနှီးမြုပ်နှံဖို့ စိတ်မဝင်စားဘူးလို့ မာဆေးဆိုဒ် သတင်းဌာနက ဖော်ကြပါတယ်။ ကာတစ်ဂျုံးရဲ့ တောက်ပလာမှုဟာ လီဗာပူးရဲ့ အနာဂတ်မှာ သူ့ကို ဖယ်ထုတ်လိုက်ဖို့ မသင့်သေးဘူးဆိုတာ သက်သေပြနေခြင်းလို့ ချီးကျူးမှုတွေ များပြားလာပါတယ်။ ဒီနွေမှာ ကစားသမားသစ်တွေ မခေါ်ယူခင် အသင်းသား အများအပြားကို ရှင်းထုတ်တဲ့ လုပ်ငန်းစဉ်အား အရင်စတင်ဖို့ ကလပ်ဘက်က စီစဉ်ထားပါတယ်။   ",
"imgurl1":"https://lfcthadin.com/wp-content/uploads/2023/04/82882342023-678x381.jpg",
"imgurl2":"https://lfcthadin.com/wp-content/uploads/2023/04/82882342023-678x381.jpg",
"imgurl3":"no",
"video":"no"
 },
  {"ndate":"April  27 , 2023",
"htext":"မောင့်ကို ခေါ်ယူရေးကိစ္စ ပျက်ဖွယ်ရှိခြင်း၊ အန်တိုနီဆေးဗား၊ ဘာရယ်လာ၊ မတ်ဒီဆန်တို့နဲ့ ဒီကနေ့ လီဗာပူးအသင်း အပြောင်းအရွှေ့ သတင်းတိုများ",
"btext1":"အီတလီ ရုပ်သံတွေမှာတော့ လီဗာပူးဟာ ဒီနွေမှာ အင်တာမီလန် ကွင်းလယ်လူ ဘာရယ်လာအတွက် ကမ်းလှမ်းမှု ပြုလုပ်မှာဖြစ်ပြီး စီးရီးအေကလပ်ဘက်က ယူရို ၈၅ သန်းထိ တောင်းဆိုလိမ့်မယ်လို့ ဖော်ပြနေကြပြီ ဖြစ်ပါတယ်။ မေဆန်မောင့်ကို လက်မှတ်ထိုးဖို့ လီဗာပူးရဲ့ ကြိုးစားမှုဟာ ပြိုလဲသွားနိုင်ပါတယ်။ ဆုဖလားတွေ အနိုင်ရဖို့က မောင့်အတွက် ဦးစားပေးဖြစ်သလို သူက ပုံမှန်ပွဲထွက် ရလိုနေပါတယ်။ ချယ်ဆီးဘက်က မောင့်ကို လက်မလွတ်ရအောင် အစွမ်းကုန် တားဆီးနေဆဲဖြစ်ကာ လီဗာပူးက သူ့ကို ခေါ်ယူနိုင်ဖို့ အခွင့်အရေးတော့ ရှိနေဆဲ ဖြစ်ပါတယ်။ လီဗာပူးအသင်းဟာ ဘင်ဖီကာ ခံစစ်မှူး အန်တိုနီယို ဆေးဗားကို ထပ်မံ ကင်းထောက်လွတ် စောင့်ကြည့်ခဲ့ပါတယ်။ အသက် ၁၉ နှစ်အရွယ် ခံစစ်သမားမှာ ပေါင် ၇၇ သန်းဖြင့် ခေါ်ယူနိုင်တဲ့ စာချုပ်ပါ အချက်ရှိထားပြီး ယူနိုက်တက်နဲ့ မန်စီးတီးကလည်း ချိန်ရွယ်ထားပါတယ်။ ",
"btext2":" ရိုမန်နိုကလည်း ငြင်းဆန်ခြင်းနဲပအတူ မန်စီးတီး ကွင်းလယ်လူ ကယ်ဗင် ဖီးလစ်ကို လီဗာပူးအသင်း စိတ်မဝင်စားကြောင်း သတင်းတွေက ပိုမို ခိုင်မာလာခဲ့ပါပြီ။ ဝက်စ်ဟမ်းနဲ့ လီဗာပူးပွဲကြိုမှာ အသင်းပိုင်ရှင် ဟင်နရီဟာ အမေရိကန်ကနေ အင်္ဂလန်ကို ရောက်လာနေပြီး နည်းပြကလော့ပ်နဲ့ ဆွေးနွေးစကားပြောမှု လုပ်ဆောင်ခဲ့ပါတယ်။ သူတို့ကြား ပွဲအပြီး ဆက်လက် တွေ့ဆုံကြဦးမယ့် အနေအထားမှာ ရှိနေပါတယ်။",
"btext3": "    လီဗာပူးအသင်းက မက်အယ်လစ်စတာအတွက် ဘရိုက်တန်အသင်းနဲ့ စကားပြောမှု စတင်ထားခဲ့ပြီဖြစ်သလို ကွင်းလယ်လူကလည်း လီဗာပူးအသင်းကို ပြောင်းဖို့ သူ့ဘက်က အလေးပေးထားကြောင်း ဘရိုက်တန်ကို အကြောင်းကြားထားပါတယ်။ လီဗာပူးတာဝန်ရှိသူတွေဟာ သင့်လျော်တဲ့ ပြောင်းရွှေ့ကြေးနဲ့ ခေါ်ယူခွင့်ရမယ်ဆိုရင် လက်စတာအသင်းမှ မတ်ဒီဆန်ကို ခေါ်ယူဖို့ သဘောကျမှု ရှိနေပါတယ်။  ",
"imgurl1":"https://nyanaykhin.com/wp-content/uploads/2023/04/mac-mount-lfc-678x381.jpg",
"imgurl2":"https://nyanaykhin.com/wp-content/uploads/2023/04/mac-mount-lfc-678x381.jpg",
"imgurl3":"no",
"video":"no"
 },
 {"ndate":"April  27 , 2023",
"htext":"ပရိသတ်တွေထံက ချီးကျူးသံ မရသေးပေမယ့် ကလော့ပ်နဲ့ သုံးသပ်သူတွေ သဘောတွေ့နေတဲ့ လီဗာပူး အသင်းသား",
"btext1":"ဒီတလောမှာ နည်းပြကလော့ပ်ဟာ ကွင်းလယ် တစ်နေရာအတွက် ကာတစ်ဂျုံးကို ပုံသေ အသုံးပြုနေပြီး အသက် ၂၂ နှစ်အရွယ် လီဗာပူးကြယ်ပွင့်ဟာ ၅ ပွဲဆက်တိုက် ပွဲထွက်ခွင့်ရလာနေပြီဖြစ်ပါတယ်။ ကြံ့ခိုင်မှု ပြဿနာကြောင့် ရာသီစပွဲတွေကို မပါနိုင်ခဲ့တဲ့ ကာတစ်ဂျုံးဟာ အခုတလော ပုံမှန်ပွဲထွက်ခွင့် ရလာနေခဲ့တာဖြစ်ပါတယ်။ စနစ် အပြောင်းအလဲမှာ ထရန့် ကွင်းလယ်နေရာ ဝင်ကစားနေတာက သိသာတဲ့ ပြောင်းလဲမှုဖြစ်သလို ဘယ်ခြမ်း ကွင်းလယ်မှာ ကာတစ်ဂျုံးက သီယေဂိုကို ကျော်ပြီး နေရာရလာတာကလည်း လူတိုင်း သတိပြုမိလာကြပါတယ်။ သူဟာ ဝက်စ်ဟမ်းပွဲမှာ ဘောလုံးပေးမှု ၇၁ ကြိမ် လုပ်ခဲ့ပြီး ၉၄.၄% တိကျခဲ့ပြီး ဘောလုံးရှင်းထုတ်မှု ၅ ကြိမ်၊ ကြားဖြတ်ဝင်ယူမှု ၂ ကြိမ်၊ အခွင့်အရေး ဖန်တီးမှု ၃ ကြိမ် (ပွဲအတွင်း အမြင့်ဆုံး) တို့ကို လုပ်နိုင်ခဲ့ပါတယ်။ ",
"btext2":"ကလော့ပ်က ” ကောင်တာဖိအားပေး အခြေအနေတွေမှာ ကာတစ်ဂျုံးက အရမ်းကို အရေးပါလာတယ်။ ဒီအသင်းက ခံစစ်ပေါ်မှာ အခြေခံထားတာဖြစ်တယ်၊ ခံစစ်ပိုင်း ဖတ်နိုင်စွမ်းတွေအပေါ် အခြေခံတယ်။ ဒီအသင်းမှာ ပွဲထွက်ခွင့်ရဖို့ လက်မှတ်က အဲ့တာပဲ။ အခြား လူငယ်တွေမှာ အခွင့်အရေး မရှိဘူးလို့ မပြောဘူး။ ဒါပေမယ့် လက်တလော အသင်းက သားရဲတွေလိုပဲ။ ကျနော် တကယ်သဘောကျတယ်။ ကျနော်တို့ ဘောလုံးကောင်းကောင်း ပြန်ကစားလာနိုင်တယ်။ ဒီအသင်းမှာ ကာတစ်ဂျုံးကလည်း သေချာပေါက် အရေးပါနေပါတယ် ” လို့ ဝက်စ်ဟမ်းပွဲအပြီး ထုတ်ပြောခဲ့တယ်။ ဝက်စ်ဟမ်းပွဲအပြီးမှာ ဂျုံးရဲ့ တည်ငြိမ်တဲ့ ခြေစွမ်း၊ ကောင်တာ-ဖိအားပေးမှုတွေမှာ ပြင်းထန်တဲ့ အားထုတ်မှုတွေအရ သူ့ကို မကောင်းမြင်မှုတွေကို လျော့ချပြီး လက်တွေ့ကျကျ ချီးကျူးမှုလုပ်ဖို့ အချိန်တန်ပြီလို့ ထောက်ပြလာခဲ့ကြတယ်။ ",
"btext3": "   Goal က တစ်ဆင့် Neil Jones ကဆိုရင် ” ဒီနွေမှာ လီဗာပူးက ကွင်းလယ်ကို သေချာပေါက် ပြန်တည်ဆောက်ရမှာပါ။ ဒါပေမယ့် ကာတစ်ဂျုံးက လက်လွတ်သင့်သူ မဟုတ်သေးပါဘူး။ သူက တိုးတိုးတိတ်တိတ်ပဲ ကြယ်ပွင့် တစင်းလို လီဗာပူး လူစာရင်းထဲ ထိုးဖောက်လာနေတယ်၊ ပုံစံကောင်းတွေ ပြနေတယ်။ သူလီဗာပူး ပွဲထွက်လူစာရင်းထဲ ပါဝင်ခွင့်ရတာ ကောင်တာ-ဖိအားပေး လုပ်နိုင်စွမ်းကြောင့်ပဲ။ ဘောလုံးမရှိချိန်မှာ သူက တော်တော်လေးကောင်းတယ်၊ ရည်ရွယ်ချက်ရှိတယ်၊ တိကျမှုရှိတယ်၊ ယုံကြည်ချက်ရှိရှိ ကစားတယ်။ ကွင်းထဲက လူတိုင်းထက် အကောင်းဆုံး ပေးချက်တွေ လုပ်နိုင်ဖို့ အားထုတ်တယ်၊ အဆုံးသတ်ပိုင်းတွေမှာ ပေးမှုတွေ ပိုလုပ်လာနိုင်တယ်။ သူက သီယေဂိုကို အရန်ခုံမှာ ဆက်ထိုင်ရအောင်ကို အားထုတ်နေတယ်။ လူငယ်စတား တစ်ယောက်ရဲ့ ထူးချွန်တဲ့ ခြေစွမ်းပါပဲ။ အခုချိန်မှာ စိန်ခေါ်မှုက သူဟာ ပွဲထွက်နေရာကို ဆက်လက် ကိုင်စွဲပြီး အန်ဖီးရဲ့ အာရုဏ်သစ်မှာ အစိတ်အပိုင်းအဖြစ် ပါဝင်နိုင်စွမ်း ရှိသူဆိုတာ သက်သေပြဖို့ပါပဲ ” လို့ ချီးကျူးသွားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/16362742023-678x381.jpg",
"imgurl2":"https://lfcthadin.com/wp-content/uploads/2023/04/16362742023-678x381.jpg",
"imgurl3":"no",
"video":"no"
 },
     {"ndate":"April  27 , 2023",
"htext":"သီယေဂို လက်ထိဘောက ပင်နယ်တီ ပေးသင့်လား? မပေးသင့်ဘူးလား? ရှင်းပြမှု",
"btext1":" လီဗာပူးက ဝက်စ်ဟမ်းအသင်းကို ၂-၁ ဖြင့် အနိုင်ရခဲ့ပေမယ့် အဆိုပါပွဲမှာ သီယေဂိုရဲ့ လက်ထိဘော ဖြစ်ရပ်ဟာ ပင်နယ်တီ မဖြစ်ခဲ့ခြင်းကို ပြိုင်ဘက်အသင်း နည်းပြ မိုးယက်စ်က ပြင်းထန်စွာ ပေါက်ကွဲခဲ့ပါတယ်။ သူကတော့ အန်ဖီးကွင်းမှာ လီဗာပူးဆိုရင် အဲ့ဖြစ်ရပ်ကို ပင်နယ်တီ မပေးဘူးလို့ မင်းတို့ ထင်နေလား? ဆိုပြီး သတင်းထောက်တွေကိုတောင် ကလော်တုတ်ခဲ့သေးတာ ဖြစ်ပါတယ်။ သီယေဂို လက်ထိမှုကို ပင်နယ်တီ မပေးခြင်းအတွက် မိုးယက်စ်ရဲ့ ပြင်းထန်စွာ ဝေဖန်ချက်အား ကလော့ပ်က ” သီယေဂိုက ဘောလုံးပေါ် လဲကျသွားတာပါ။ ဒါပေမယ့် မိုးယက်စ်ကတော့ အဲ့လို မမြင်ဘူးဆိုတာကို ကျနော် နားလည်ပေးလို့ ရပါတယ် ” လို့ တုန့်ပြန်ခဲ့ပါတယ်။",
"btext2":"မနက်က သီယေဂို ဖြစ်ရပ်မျိုးကို ဝက်စ်ဟမ်းအသင်း ကိုယ်တိုင်လည်း ရင်ဆိုင်ခဲ့ရဖူးပါတယ်။ ၎င်းတို့ကွင်းမှာပဲ ချယ်ဆီးအသင်းနဲ့ ရင်ဆိုင်ခဲ့စဉ် ဂါလယ်ဂါရဲ့ သွင်းချက် ဝက်စ်ဟမ်း ခံစစ်သမားရဲ့ လက်နဲ့ သိသိသာသာ ထိခဲ့ပေမယ့် ကိုယ်နေဟန်ထားရ တမင်ရည်ရွယ်ခြင်း မရှိတာမို့ ပင်နယ်တီ မပေးခဲ့ရတာ ဖြစ်ပါတယ်။ ဒီရာသီ VAR ဆုံးဖြတ်ချက်တွေဟာ တစ်ပွဲတမျိုး မရိုးနိုင်တဲ့ ဇာတ်လမ်းကြောင်း လူမုန်းများပေမယ့်လို့ မနက်ကပွဲမှာ လီဗာပူးက ကံကောင်းခဲ့သလို စည်းမျဉ်းအရလည်း ပင်နယ်တီ မပေးခဲ့တာက မှန်ကန်တယ်လို့ ဆိုရမှာပါ။ ",
"btext3": "  ပရီးမီးယားလိဂ် ဂန္တဝင်ဖြစ်သူ အလန်ရှီးယားက “ ဒေးဗစ်မိုးယက်စ်ကို ကျနော် အတော်လေး လေးစားပါတယ်။ ဒါပေမယ့် ဒီဖြစ်ရပ်မှာတော့ သူ့အမြင်ကို ကျနော် သဘောမတူပါဘူး။ ဒါက ပင်နယ်တီ မဟုတ်ပါဘူး။ ဒီအခြေအနေမှာ သီယေဂိုက ဘာမှတတ်နိုင်တာ မဟုတ်ပါဘူး။ သူက ပစ်လဲသွားတာပါ။ တမင်လုပ်တာ မဟုတ်ပါဘူး၊ ကျနော်အမြင်အရတော့ ဒါက ပင်နယ်တီ မဟုတ်ပါဘူး။ မိုးယက်စ်က ဖိအားတွေ များနေတာကို ကျနော် သိပါတယ်။ သူက ရလဒ်ကို မပျော်နိုင်ဖြစ်နေတာပါ ” လို့ ရှင်းပြသွားတာ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/04/thaigo-hand-ball-lfc-678x381.jpg",
"imgurl2":"https://nyanaykhin.com/wp-content/uploads/2023/04/cfc-westham-handball.jpg",
"imgurl3":"no",
"video":"no"
 },
    {"ndate":"April  27 , 2023",
"htext":"ဒီနှစ်ထဲမှာ အန်ဖီးဆိုင်ရာ တိုးချဲ့မှု အသစ်တစ်ခု ထပ်မံ စတင်သွားတော့မယ့် လီဗာပူး",
"btext1":" လီဗာပူးအသင်းဟာ ဒီနှစ်ထဲမှာ အန်ဖီးကွင်း မျက်နှာခြင်းဆိုင်က နေရာလွတ်အတွင်း တိုးချဲ့တည်ဆောက်မှု အသစ်တစ်ခု စတင်သွားတော့မှာ ဖြစ်ပါတယ်။ LFC club shop ရဲ့ မျက်နှာခြင်းဆိုင်မှာ ရှိတဲ့ နေရာလွတ်အတွင်းမှာ ကား ၃၃ စီး ရပ်နားနိုင်တဲ့ နေရာနဲ့အတူ နာမည်ရ စျေးဆိုင်၊ စားသောက်ဆိုင်တွေ ပါဝင်တဲ့ အဆောက်အဦး တစ်ခုကို တည်ဆောက်ရေး ခွင့်ပြုမိန့် ရခဲ့ပြီဖြစ်ပါတယ်။ အဆိုပါ ဧရိယာတဝိုက်မှ လူနေအိမ် ၈၆ လုံးထံကနေ ခွင့်ပြုကြောင်း သဘောတူညီချက် ရခဲ့တာနဲ့အတူ စက်တင်ဘာလအတွင်းမှာ တည်ဆောက်ရေးတွေ စတင်မှာဖြစ်ပြီး ၂၀၂၄ ခုနှစ် ဇူလိုင်လမှာ အပြီးသတ်ဖို့ ရည်ရွယ်ထားပါတယ်။",
"btext2":"လက်ရှိမှာ Anfield Road ပွဲကြည့်စင် တိုးချဲ့မှုကို အပြီးသတ်နေပြီး မကြာခင်မှာတော့ စတန်လေပက် အနီးတဝိုက်အတွင်း အများဆိုင်ရာ နေရာတွေကို ပြင်ဆင် တည်ဆောက်မှုတွေနဲ့ လမ်းပိုင်းဆိုင်ရာ ချဲ့ထွင်မှုတွေကိုလည်း လုပ်ဆောင်ဖို့ ရှိနေတယ်။ အန်ဖီးကွင်း မျက်နှာစာ တဝိုက်မှာ အခုလို ပြုပြင်ပြောင်းလဲမှုတွေနဲ့အတူ နောက်ဆုံး စီစဉ်လာတဲ့ တည်ဆောက်မှုဟာ ဒေသတွင်း နေထိုင်သူတွေကို အလုပ်အကိုင်နဲ့ စီးပွားရေးဆိုင်ရာ အခွင့်အလမ်းတွေကို ဖန်တီးပေးနိုင်မယ်လို့ လီဗာပူးမြို့ကောင်စီက ယုံကြည်နေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/04/12082742023-678x381.jpg",
"imgurl2":"https://lfcthadin.com/wp-content/uploads/2023/04/lfc-anfield-red.jpg",
"imgurl3":"no",
"video":"no"
 },
   {"ndate":"April  27 , 2023",
"htext":"လီဗာပူးပိုင်ရှင် ဂျွန်ဟင်နရီ လန်ဒန်ကို ရောက်နေပြီး ဆွေးနွေးစကားပြောမှု လုပ်ခဲ့ကြောင်း ကလော့ပ် ထုတ်ဖော်",
"btext1":"ယာဂင်ကလောပ့်က ၁၂ လအတွင်း ပထမဆုံးအကြိမ်အဖြစ် လီဗာပူးပွဲကို တက်ရောက် အားပေးတဲ့ အသင်းပိုင်ရှင် ဂျွန်ဟင်နရီနဲ့ စကားပြောမှု လုပ်ခဲ့ကြောင်း ဝက်စ်ဟမ်းပွဲမှာ ထုတ်ပြောလာပါတယ်။ ဟင်နရီဟာ လီဗာပူးအသင်း အမှုဆောင်ချုပ် ဘီလီဟိုဂန်နဲ့အတူ ပွဲကြည့်စင်ကနေ အားပေးခဲ့ကာ ဒါဟာ မနှစ်က ဩဂုတ်လမှာ ဘုန်းမောက်ကို ရင်ဆိုင်ကစားတဲ့ ပွဲကို တက်ရောက် ကြည့်ရှုခဲ့ပြီးနောက် ပထမဆုံးအကြိမ် ကလော့ပ်ရဲ့ အသင်းကို လာရောက် အားပေးခြင်း ဖြစ်ပါတယ်။ လီဗာပူးပရိသတ်တွေက ဒီနွေမှာ ကလော့ပ်အတွက် အသုံးစရိတ်ကြီးဖြင့် ထောက်ပံ့ပေးဖို့ ပိုင်ရှင်အဖွဲ့ကို ပြင်းထန်စွာ တောင်းဆိုနေကြတာဖြစ်တယ်။ အသင်းရဲ့ ကွင်းလယ်မှာ ထွက်ခွာမယ့် ကစားသမား ၄ ဦးလောက် ရှိနေခြင်းနဲ့အတူ ကြီးကြီးမားမား အားဖြည့်ဖို့ လိုအပ်နေချိန် ဖြစ်ပါတယ်။ ",
"btext2":" ဒေါ့မွန်ကွင်းလယ်လူ ဘယ်လင်ဟမ်ကို မခေါ်နိုင်ခြင်းကို ပရိသတ်တွေက နားလည်ပေးထားပေမယ့် ဒီနွေမှာ အနည်းဆုံး ကွင်းလယ်လူ ၃ ဦးနဲ့ အသုံးစရိတ် ပေါင် သန်း ၂၀၀ လောက် မထုတ်ဘဲတော့ အန်ဖီးပရိသတ်တွေရဲ့ စိတ်ကျေနပ်မှုကို ရရှိဖွယ် လမ်းမမြင်ပါဘူး။ ကလော့ပ်ကတော့ လန်ဒန်မှာ ဟင်နရီနဲ့ တွေ့ဆုံခဲ့ကြောင်းကို “ ကျနော်တို့ ဆွေးနွေးစကားပြောမှု လုပ်ထားပြီးပါပြီ။ မနေ့ညက ဟိုတယ်မှာ ကျနော်တို့တွေ တွေ့ဆုံခဲ့ကြပါတယ်။ စကားပြောမှု တစ်ကြိမ် လုပ်ထားတယ်။ သူ အင်္ဂလန်ကို ရောက်လာမှာကို ကျနော် ကြိုသိထားပါတယ် ” လို့ ထုတ်ပြောခဲ့ပါတယ်။ မေလအကုန်မှာ ပရီးမီးယားလိဂ် ဘောလုံးရာသီ ရပ်နားမှာဖြစ်ပြီး လီဗာပူးရဲ့ ရာသီကြိုက နောက်ထပ် ၁ လောက်အကြာ ဇူလိုင်လ အစမှာ ပြန်လည် စတင်မှာပါ။ အဆိုပါ စတင်ရက် နောက်ဆုံးထားပြီး ကစားသမားသစ် ခေါ်ယူရေး အပြီးသတ်ဖို့ ကလော့ပ်က တောင်းဆိုထားတာ ဖြစ်ပါတယ်။",
"btext3": "     no ",
"imgurl1":"https://nyanaykhin.com/wp-content/uploads/2023/04/klopp-fsg-lfc-2023-678x381.jpg",
"imgurl2":"https://nyanaykhin.com/wp-content/uploads/2023/04/klopp-fsg-lfc-2023-678x381.jpg",
"imgurl3":"no",
"video":"no"
 },
             {"ndate":"April  27 , 2023",
"htext":"ဂီနီနဲ့ ဘော်ဘီ နှစ်ဦး ပေါင်းစပ်ထားသလို ကစားသမားမျိုး၊ သိပ်တော် သိပ်တန်တယ်လို့ ချီးကျူးခံနေရတဲ့ ဂက်ပို",
"btext1":" ဒီသီတင်းပတ်တွေအတွင်း လီဗာပူးပရိသတ်တွေရဲ့ ရင်ထဲကို ထိုးဖောက်လာနေတဲ့ ကစားသမားကတော့ ဇန်နဝါရီကမှ ခေါ်ယူထားတဲ့ တိုက်စစ်မှူး ဂက်ပိုပဲ​ ဖြစ်ပါတယ်။ မနက်ကပွဲမှာ ခြေပဂိုး ရယူပေးခဲ့တဲ့ ဂက်ပိုဟာ လီဗာပူးကို ပြောင်းလာပြီးတဲ့နောက် ပရီးမီးယားလိဂ် သွင်းဂိုး ၆ ဂိုးထိ ရရှိသွားပါပြီ။ ဘယ်တောင်ပံသမားအဖြစ် ပရိသတ်တွေသိကြတဲ့ နယ်သာလန်သားဟာ ကလော့ပ်ရဲ့ စနစ်မှာတော့ ဘော်ဘီရဲ့ နေရာကို ခပ်မြန်မြန်ပဲ ဆက်ခံလာခဲ့တာပါ။ ဝက်စ်ဟမ်းနဲ့ပွဲအပြီးမှာ လီဗာပူးပရိသတ်တွေက အသင်းစနစ်မှာ အသားကျလာတဲ့ ဂက်ပိုရဲ့ အနေအထားကို အတော်လေး အသိအမှတ် ပြုခဲ့ကြတယ်။ တချို့ကဆိုရင် ဂက်ပိုထံကနေ ဂီနီနဲ့ ဘော်ဘီတို့ ပေါင်းစပ်ထားတဲ့ လှုပ်ရှားမှု၊ လုပ်အားနှုန်း၊ ပါးနပ်မှုတွေကို မြင်တွေ့ရတယ်လို့ ထောက်ပြလာခဲ့ပါတယ်။ ",
"btext2":"ဂက်ပိုဟာ တိုက်စစ်မှာ ဘော်ဘီရဲ့ နောက်ဆုံးဘော ပေးမှုလို မလုပ်နိုင်သေးပေမယ့်လို့ ဘယ်လို ဘောလုံးပေးရမယ် မြင်နိုင်စွမ်းရှိပြီး အကျဉ်းအကျပ် အနေအထားမှာ ဘောလုံးကို ယုံကြည်မှုရှိရှိ အသုံးချနိုင်ခြင်းဟာ အဆိုးမြင်စရာတွေ ပြည့်နေတဲ့ ဒီရာသီမှာ မျှော်လင့်ချက် ပန်းတစ်ပွင့် ပွင့်လန်းလာခဲ့သလိုပဲလို့ တင်စားလာကြပါတယ်။ ဂက်ပိုကို သွင်းဂိုးအတွက်တင် မဟုတ်ဘဲ အသင်းကစားကွက်ကို တိုက်စစ်မှာ ဆွဲတင်ပေးနိုင်ခြင်းနဲ့ ခံစစ်အတွက် ပထမဆုံး ခုခံကာကွယ်သူ လုပ်ပေးနိုင်ပြီး သူ့အတွက် ပေးရတဲ့ ပြောင်းရွှေ့ကြေးက သိပ်တန်လွန်းပါတယ်လို့ပါ ချီးကျူးနေခဲ့ကြပါတယ်။ ",
"btext3": "   ပွဲအပြီးမှာ ဂက်ပိုကိုယ်တိုင်ကတော့ ” ဒီညက အရေးကြီးတဲ့ ညတစ်ခုပါပဲ။ နိုင်ပွဲတွေ ဆက်တိုက် ရယူလာနိုင်တာ ကောင်းပါတယ်။ အသင်းတစ်သင်း အနေနဲ့ ကျနော်တို့ ခက်ခဲစွာ ကြိုးစား ရှာဖွေထားရတာပါ။ ကျနော်တို့ တည်ငြိမ်ခဲ့တယ်။ ဒီညမှာ ကောင်းကောင်းကစားခဲ့တယ်။ ကျနော်ကလည်း ဒီမှာ အထိုင်ကျလာနေပြီး ပျော်ရွှင်နေပါတယ်။ ရလဒ်က အကူအညီဖြစ်တာပေါ့ဗျာ။ ကျနော်တို့ ဆက်ကြိုးစားပြီး ဆက်လက် နိုင်ပွဲရယူနေကြရအောင်ပါ ” လို့ ပြောဆိုသွားတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/9472742023-678x381.jpg",
"imgurl2":"no",
"imgurl3":"no",
"video":"no"
 },
            {"ndate":"April  27 , 2023",
"htext":"ဝက်စ်ဟမ်းကို နိုင်အပြီး နောက်ထပ် ဘယ်နှပွဲ နိုင်ရင် ဥရောပ ဝင်ခွင့်ရမလဲ လို့ ကလော့ပ် ထုတ်ပြော",
"btext1":"လီဗာပူးအသင်းဟာ မနေ့ညက ပရီးမီးယားလိဂ် ပွဲ အဖြစ် ဝက်စ်ဟမ်းကို အဝေးကွင်းမှာ သွားရောက် ရင်ဆိုင်ရာ ၂-၁ နဲ့ အဖိုးတန် နိုင်ပွဲကောင်း ရရှိခဲ့ပါတယ်။ ဒီနိုင်ပွဲကြောင့် လီဗာပူးအသင်းဟာ စပါးထက် ဂိုးကွာခြားချက် အသာနဲ့ အမှတ်ပေးဇယား အဆင့် ၆ နေရာသို့ ရောက်လာပါတယ်။ ရှေ့မှာ ရှိနေတဲ့ အဆင့် ၅ က အက်စတွန်ဗီလာ အသင်းဟာ တစ်ပွဲပို ကစား တစ်မှတ် သာထားသလို အဆင့် ၃နဲ့ ၄ က နယူးကာဆယ်၊ မန်ချက်စတာ ယူနိုက်တက်တို့ဟာ ၅၉ မှတ်စီနဲ့ ရှိနေတာကြောင့် လီဗာပူးရဲ့ ချန်ပီယံလိဂ် ဝင်ခွင့် မျှော်လင့်ချက်က အတော် မှေးမှိန်လာနေပါတယ်။  ",
"btext2":" လီဗာပူး နည်းပြ ယာဂင်ကလော့ပ်ကတော့ ဥရောပ ဝင်ခွင့် ရရချင် ဘယ်နှပွဲ ထပ်နိုင်ရဦးမလဲ ဆိုတာ ညက ဝက်စ်ဟမ်းနဲ့ ပွဲ အပြီးမှာ ခုလို ပြောဆိုလာပါတယ်။ ” ကျနေ်ာတို့သာ ကျန်တဲ့ ပွဲ အားလုံး အနိုင် ကစားရင် ဥရောပ ဝင်ခွင့် ရပါမယ်။ လူတွေက ကျနော့်ကို ချန်ပီယံလိဂ် အကြောင်း မေးကြတယ်။ ဒါက ကျနော်တို့ လက်ထဲမှာ မရှိဘူး၊ ကျနော်တို့ အထက်က အသင်းတွေနဲ့ လက်ကျန်ပွဲ မရှိတော့ဘူး။ ကျနေ်ာတို့ ကိုယ့်ခြေကိုယ့်လက်နဲ့ပဲ လုပ်နိုင်တာ အကုန်လုပ်ပြီး ဘောလုံးရာသီကို ပိတ်သိမ်းချင်ပါတယ်။ ဒါမှ နောက်ရာသီ အတွက် တည်ဆောက်လို့ ရမှာပါ။",
"btext3": "   ဒီရာသီကနေ တစ်ခုခုတော့ ရသွားစေချင်တယ်။ ဥရောပ ပြိုင်ပွဲ ဝင် ကစားခွင့် ရရင် ဒါက ကောင်းတယ်၊ မရရင်လည်း ဒါကို လက်ခံရမှာပဲ။ သီတင်းပတ် အနည်းငယ်လောက်ပဲ ကျန်တော့တာပါ။ ကျနေ်ာတို့ တစ်ပွဲကောင်းလိုက် တစ်ပွဲ ပြန် ဆိုးလိုက်တွေ လုပ်နေမယ့် အစား တကယ့် သရုပ်မှန်ကို ပြကြစေချင်တယ်။ ” လို့ ကလော့ပ်က ဆိုခဲ့ပါတယ်။ လီဗာပူးအသင်း အတွက်တော့ ဒီရာသီမှာ အက်ဖ်အေ၊ ကာရာဘောင်း၊ ချန်ပီယံလိဂ်တွေကနေ အသီးသီး ထွက်ခွာ ခဲ့ရပြီ ဖြစ်ကာ ခက်ခဲတဲ့ ဘောလုံးရာသီ ရင်ဆိုင်နေကြပါတယ်။ တကယ်လို့သာ နောက်နှစ် အတွက် ချန်ပီယံလိဂ် မရရင် ကလော့ပ် အသင်းအတွက် ပိုဆိုးတဲ့ ကျရှုံးမှု ဖြစ်လာဦးမှာပါ။ လက်ကျန် ပွဲတွေနဲ့ အမှတ်ပေးဇယား အရ လီဗာပူး အသင်းဟာ ယူရိုပါလိဂ်နဲ့ ကျေနပ်ကောင်း ကျေနပ်ရနိုင်နေပါတယ်။   ",
"imgurl1":"https://nyanaykhin.com/wp-content/uploads/2023/04/nn3011-4-678x381.jpg",
"imgurl2":"https://nyanaykhin.com/wp-content/uploads/2023/04/nn3011-3.jpg",
"imgurl3":"no",
"video":"no"
 },

           {"ndate":"April  26 , 2023",
"htext":"ကာဗာရိုနဲ့ စကားပြောမယ့် ကလော့ပ်၊ လီဗာပူး တာဝန်ရှိသူတွေကို ဇူလိုင်လ ၈ ရက်နေ့ နောက်ဆုံးထား အပြီးသတ်ပေးဖို့ အသိပေး",
"btext1":" လီဗာပူးအသင်းဟာ ဒီနွေမှာ ကွင်းလယ်လူများစွာ ခေါ်ယူမှာဖြစ်ပြီး ပစ်မှတ်တွေကို ပထမဆုံး ရာသီကြို ပြင်ဆင်မှု စတင်မယ့် ဇူလိုင်လ ၈ ရက်နေ့ နောက်ဆုံးထားပြီး လက်မှတ်ထိုးဖို့ ယာဂင်ကလော့ပ်က အလိုရှိကြောင်း အသင်းသတင်းထောက် Dominic King က ဖော်ပြလာပါတယ်။ သူ့ရဲ့ ဖော်ပြမှုထဲမှာ အသင်း သဘောကျပြီး ခေါ်ယူလိုနေသူတွေထဲ ဖူလ်ဟမ်က ကွင်းလယ်ခံစစ်သမား ဂျွာအို ပါလင်ညာ ပါဝင်လာကြောင်း နေပါတယ်။ လီဗာပူးဟာ မနှစ်က နွေရာသီမှာ ကာဗာရိုကို ခေါ်ယူခဲ့တာ အပါအဝင် အရင်နှစ်တွေအတွင်း ဖူလ်ဟမ်နဲ့ အလုပ်တွေအများကြီး လုပ်ခဲ့ဖူးတာမို့ ကမ်းလှမ်းမှု လုပ်မယ်ဆိုရင် မြန်မြန်ဆန်ဆန် ကိစ္စတွေ ဖြစ်သွားနိုင်ပါတယ်။",
"btext2":" လက်တလောမှာ ကွင်းလယ်လူ ကာဗာရိုကို ပေါ်တူဂီကလပ် ပေါ်တိုအသင်းက အလိုရှိနေပြီး ပါလင်ညာကို ခေါ်ယူရေးအတွက် တိုက်စစ်သမားကို အငှားပြန်ချပေးတာ ဖြစ်လာနိုင်သလား ဆိုတာက မေးခွန်းထုတ်ခံရတဲ့ ကိစ္စ ဖြစ်ပါတယ်။ ရာသီအစမှာ ခွင့်အရေး နည်းနည်းရခဲ့တဲ့ ကာဗာရိုဟာ ကမ္ဘာ့ဖလားနောက်ပိုင်း ၁၁၄ မိနစ်သာ ကစားခဲ့ရပါတယ်။ ကာဗာရိုရဲ့ အနာဂတ်နဲ့ ပတ်သက်ပြီး ကလော့ပ်ကတော့ “ ဘယ်ကို ဦးတည်မလဲဆိုတာ မဆုံးဖြတ်ရသေးပါဘူး။ ကျွန်တော်ပြောနိုင်တာက ဒီတစ်ပတ် လေ့ကျင့်ရေးမှာ သူက ထပ်ပြီး ထူးထူးချွန်ချွန် လုပ်ပြခဲ့တယ်ဆိုတာပါပဲ။ ဒါကြောင့် ကျွန်တော်တို့တွေ စကားပြောကြည့်ပြီးမှ ဘာလုပ်မလဲဆိုတာ စဉ်းစားမှာပါ။ သူ ဘာလိုချင်တယ်၊ ကျွန်တော် ဘာစဉ်းစားထားတယ်ဆိုတာ စကားပြောကြည့်ကြတာပေါ့။ ဒါပေမယ့် အခုတော့ ဘာမှ မဆုံးဖြတ်ရသေးပါဘူး”လို့ ဝက်စ်ဟမ်းပွဲကြိုမှာ ပြောကြားခဲ့တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/04/lfc-carvahol-transfer-678x381.jpg",
"imgurl2":"https://lfcthadin.com/wp-content/uploads/2023/04/lfc-carvahol-transfer-678x381.jpg",
"imgurl3":"no",
"video":"no"
 },
          {"ndate":"April  26 , 2023",
"htext":"လီဗာပူးကို လျော့တော့ မတွက်ကြနဲ့လို့ သတိပေးလိုက်တဲ့ ရီယို ဖာဒီနန်",
"btext1":" အမှတ်ပေးဇယားမှာ လီဗာပူးအသင်းက အဆင့် ၄ နေရာက အသင်းနဲ့ ၉ မှတ်လောက် ကွာဟနေပေမယ့် ရာသီကုန်ရင် ထိပ်ဆုံး ၄ သင်းထဲ ပါသွားလိမ့်မယ်လို့ ဖာဒီနန်က ယူဆနေပါတယ်။ ချန်ပီယံလိဂ်ဝင်ခွင့် နေရာတွေအတွက် နယူးကာဆယ်၊ မန်ယူနိုက်တက်တို့က အလားအလာ ကောင်းနေပေမယ့် လက်ကျန် ၇ ပွဲမှာ လီဗာပူးက လျော့တွက်လို့ မရတဲ့ အသင်းလို့ သရဲနီဟောင်းက ထင်မြင်နေတာပါ။ ပြီးခဲ့တဲ့ ဖောရက်စ်ပွဲမှာ တန်းဆင်းဇုန်း ရုန်းအားနဲ့အတူ ဧည့်သည်အသင်းက ဒုက္ခတွေ ပေးခဲ့ပေမယ့် လီဗာပူးတို့ ရတဲ့နည်းနဲ့ ဖောက်ထွက်နိုင်မှုကို ထောက်ပြသွားခဲ့တယ်။",
"btext2":"ရာသီကုန် ထိပ်ဆုံး ၄ သင်း ဝင်ခွင့်နဲ့ ပတ်သက်လို့ ရီယို ဖာဒီနန်က ပြောရာမှာ ” နော်တင်ဟမ် ဖောရက်စ်က လီဗာပူးကို ဖိအားတွေဝင်သွားအောင် တွန်းအားပေးနိုင်ခဲ့တယ်။ ဒါပေမယ့်လို့ လီဗာပူးက နည်းလမ်းပေါင်းစုံ သုံးပြီးတော့ ရအောင်ကို ကျော်ဖြတ်သွားတယ်။ သူတို့က ထိပ်ဆုံး ၄ သင်းထဲကို ဝင်နိုင်ဦးမယ့် အသင်းပါ။ လီဗာပူးအသင်းအကြောင်း မင်းတို့ ကောင်းကောင်းသိပါတယ် ” လို့ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/17172642023-678x381.jpg",
"imgurl2":"https://nyanaykhin.com/wp-content/uploads/2023/04/17172642023-678x381.jpg",
"imgurl3":"no",
"video":"no"
 },
         {"ndate":"April  26 , 2023",
"htext":"ရာသီကြို အစီအစဉ်တွေကို အတိအကျ ချပြပြီး လီဗာပူး အသင်းသားတွေအား ကလော့ပ် ပြင်းထန်စွာ သတိပေး",
"btext1":"လီဗာပူးအသင်းဟာ ထပ်ပြီးတော့ ပြိုင်ဘက်တွေရဲ့အနောက်မှာ ကျန်နေခဲ့လို့ မရဘူး ဆိုတဲ့ သတိပေးစကားနဲ့အတူ နည်းပြကလော့ပ်ဟာ ရာသီကြိုအတွက် တိကျစေ့စပ်တဲ့ ပလန်တွေနဲ့အတူ နွေအပြောင်းအရွှေ့အတွက် အစီအစဉ်တွေကို စတင်ခဲ့ပါတယ်။ ကလော့ပ်က ဇူလိုင် ၈ ရက်မှာ အပြောင်းအရွှေ့ကိစ္စတွေ အပြီးသတ်ချင်ကြောင်းကို ဝက်စ်ဟမ်း ပွဲကြိုမှာ သတိပေးခဲ့တယ်။ ရာသီကြို အစမှာတင် အသင်းသားသစ်တွေနဲ့ လေ့ကျင့်ချိန်ရပြီး အသင်းမှာ ခပ်မြန်မြန် အထိုင်ကျအောင်လုပ်ဖို့ အပေါ်မှာ အာရုံစိုက်ထားချင်တာ ဖြစ်ပါတယ်။ တူညီတဲ့ရက်မှာပဲ လီဗာပူး ကစားသမားတွေဟာ နောက်ရာသီအတွက် ရာသီကြို ပြင်ဆင်ဖို့ အသင်းထံ လာရောက် ပူးပေါင်းရမှာ ဖြစ်ပါတယ်။ ",
"btext2":"“ ဒီနှစ်က အရင်နဲ့ မတူဘူး။ ကျွန်တော်တို့ အရှိန်တင်ရမယ်။ ရာသီကြိုမှာ ပြင်ဆင်ရမယ်။ ဒါကြောင့် တတ်နိုင်သလောက် အသင်းသားတွေကို အမြန်ဆုံး ပြန်စုစေချင်တာ။ သူတို့လိုအပ်တဲ့ နားရက်လည်း အလုံအလောက် ပေးပြီးတော့ပေါ့လေ။ နားဖို့လိုတာ ကျွန်တော် နားလည်ပါတယ်။ ဖြစ်နိုင်ရင် အကြာကြီး ပေးနားချင်တာပေါ့။ ဒါပေမယ့် ဒီနှစ်အတွက် ကျွန်တော်တို့ တတ်နိုင်သလောက် မြန်မြန် လူပြန်စုပြီး ပြင်ဆင်ရမယ်။ နောက်ရာသီက အရာအားလုံးထက် အရေးကြီးလို့ပါ ” လို့ ကလောပ့်က ပြောပါတယ်။ ",
"btext3": "   အသင်းဟာ ရာသီကြို ပြင်ဆင်မှုအဖြစ် ဂျာမနီမှာ လေ့ကျင့်ရေးစခန်း လုပ်ပြီးတော့ ထရိန်နင် စဝင်သွားမှာဖြစ်ကာ အမြန်ဆုံး အသင်းသားသစ်တွေနဲ့ အထိုင်ကျအောင်လုပ်ဖို့ အာရုံစိုက်သွားမှာပါ။ ဒါ့အပြင် ဇူလိုင်လ ၁၉ ရက်နေ့မှာ ဘွန်ဒက်လီဂါ ၂ ကလပ် Karlsruher SC နဲ့ ခြေစမ်းပွဲ ကစားဖို့ စတင်ညိနှိုင်းနေပါပြီ။ ဒီရာသီမှာ ကျဆင်းမှုတွေနဲ့အတူ လာမယ့်ရာသီမှာ ချန်ပီယံလိဂ်ကို လွဲချော်ဖို့ သေချာသလောက် ရှိနေပြီး ကလော့ပ်ကတော့ အရှုံးတွေမှာ အသင်းသားတွေ နေသားမကျဖို့ ပြင်းထန်တဲ့ တွန်းအားတွေ ပေးသွားတော့မှာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/17042642023-678x381.jpg",
"imgurl2":"https://nyanaykhin.com/wp-content/uploads/2023/04/17042642023-678x381.jpg",
"imgurl3":"no",
"video":"no"
 },
        {"ndate":"April  26 , 2023",
"htext":"လီဗာပူး အမှန်တကယ် စိတ်ဝင်စားတဲ့ ၂၇ နှစ်အရွယ် ကွင်းလယ်လူက ကယ်ဗင် ဖီးလစ် မဟုတ်ပါဘူး",
"btext1":" ဘယ်လင်ဟမ်ကို ခေါ်ယူနိုင်မှာ မဟုတ်တဲ့ လီဗာပူးအသင်းဟာ အခြားသော ပစ်မှတ်အဖြစ် ကယ်ဗစ် ဖီးလစ်ကို ခေါ်ယူလိုကြောင့် ဗြိတိန် အပြောင်းအရွှေ့ သတင်းတွေမှာ ဖော်ပြလာနေခဲ့တယ်။ မန်စီးတီးမှာ ကြံ့ခိုင်မှုပိုင်း ရုန်းကန်နေရသလို ပွဲထွက်လူစာရင်းမှာ ပါဝင်နိုင်ခြင်း မရှိတဲ့ ဖီးလစ်ရဲ့ အခြေအနေကို လီဗာပူးအသင်း လေ့လာစောင့်ကြည့်နေတယ်။ မနှစ်က နွေမှာ လိဒ်စ်ယူနိုက်တက်ကနေ မန်စီးတီးကို ပေါင် သန်း ၅၀ ဖြင့် ပြောင်းသွားခဲ့တဲ့ ၂၇ နှစ်သား ကွင်းလယ်လူကို လီဗာပူးက ပေါင် ၃၅ သန်းဖြင့် ခေါ်ယူနိုင်မယ်လို့ ဖော်ပြနေတာပါ။ ဂွာဒီယိုလာက ကမ္ဘာ့ဖလားအပြီးမှာ ကွင်းရက် ၉ ရက် အပြည့်ယူပြီး အားလပ်ရက် ခရီးထွက်ခဲ့တဲ့ ဖီးလစ်ရဲ့ ရွေးချယ်မှုကို သဘောမကျဖြစ်နေခဲ့တယ်။ သူဟာ ဒီရာသီ ပရီးမီးယားလိဂ်မှာ မန်စီးတီးအတွက် ပုံမှန် ပွဲထွက်ကစားပေးမှုကို လုပ်ထားနိုင်ခြင်း မရှိသေးဘဲ ဂွာဒီယိုလာကတော့ ကစားသမားဘက်က အသင်းပြောင်းမယ်ဆိုရင် နားထောင်ပေးသွားဖို့ အစီအစဉ် ရှိပါတယ်။",
"btext2":" ဗြိတိန် အပြောင်းအရွှေ့ သတင်းတွေကနေ အထက်ပါ ဖော်ပြချက်ကို လီဗာပူး သတင်းထောက်တွေကတော့ ငြင်းဆန်ထားပါတယ်။ လီဗာပူး သတင်းထောက် Dominic King ကတော့ အသင်းဟာ ၂၇ နှစ်အရွယ် ကွင်းလယ်လူ တစ်ဦးကို စိတ်ဝင်စားနေတာ မှန်တယ်လို့ ဆိုပေမယ့် အဆိုပါ ကစားသမားက ကယ်ဗင် ဖီးလစ် မဟုတ်ပါဘူး။ လီဗာပူးအသင်း စိတ်ဝင်စားသူက ဖူလ်ဟမ်အသင်းမှ အသက် ၂၇ နှစ်အရွယ် ပေါ်တူဂီ ကွင်းလယ်ခံစစ်သမား ဂျွာအို ပေါ်လင်ညာ ဖြစ်တယ်လို့ သိရပါတယ်။ ဖူလ်ဟမ်ဘက်ကတော့ သူတို့ ကွင်းလယ်အတွက် ပေါင် သန်း ၆၀ လောက်ထိ အလိုရှိနေတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/04/lfc-kevin-phillips-678x381.jpg",
"imgurl2":"https://lfcthadin.com/wp-content/uploads/2023/04/lfc-kevin-phillips-678x381.jpg",
"imgurl3":"no",
"video":"no"
 },
       {"ndate":"April  26 , 2023",
"htext":"အရင်ကဆို ဘောလုံးဂျိုးတွေလောက်ပဲ သိတဲ့ လီဗာပူး ကြယ်ပွင့်ကို နေရာပေးဖို့ ကလော့ပ် စဉ်းစားလာ",
"btext1":" ဘော်တန်အသင်းမှာ အငှားထွက်ကစားပြီး ခြေစွာနေတဲ့ ကော်နာ ဘရတ်ဒလေကို စီနီယာအသင်းထံ ခေါ်ယူရေး ကလော့ပ်က စကားပြောလာပါတယ်။ အသက် ၁၉ နှစ်အရွယ် အစွန်လူဟာ လီဗာပူးမှာ ညာအစွန်လူအဖြစ် ကစားခဲ့ပေမယ့် ဘော်တန်မှာတော့ ညာတောင်ပံ-အစွန်လူ နေရာ ကစားကာ အဓိကအားဖြင့် ညာခြမ်း ကွင်းလယ်မှာ နေရာရလာပါတယ်။ သူဟာ ဒီရာသီ ဘော်တန်အတွက် ကိုယ်တိုင် ၇ ဂိုးသွင်းပြီး ၆ ကြိမ် ဂိုးထောက်ပံ့မှု လုပ်ထားပါပြီ။ လီဗာပူးရဲ့ ညာခြမ်းမှာ လိုအပ်ချက်တွေ ရှိနေတာမို့ ဘရတ်ဒလေဟာ စီနီယာအသင်းမှာ ခြေစွမ်း စမ်းသပ်မှု ခံယူခွင့်ရဖို့ ရှိနေပါတယ်။ သူဟာ ဒီနွေ ရာသီကြိုမှာ သေချာပေါက် ပါဝင်ခွင့်ရမှာပါ။",
"btext2":" ” ကျနော်တို့ရဲ့ အငှား ကစားသမားတိုင်းနဲ့ နီးနီးကပ်ကပ် စောင့်ကြည့်မှု ရှိပါတယ်။ ကော်နာက တစ်ရာသီ အကောင်းဆုံး ကစားသမားဖြစ်မလား မသိပေမယ့် အဲ့နေရာအတွက် ပြိုင်ဆိုင်သူထဲ ပါယင်မှာပါ။ ကိုယ်က ဘယ်လို ကစားသမားကောင်းကို ရထားတယ်ဆိုတာ ကျနော်တို့ သိပါတယ်။ နောက်တစ်ဆင့်ကို တက်ဖို့ အချိန်တန်ပါပြီ။ ရာသီကြိုမှာ သူ့ကို ခေါ်ယူသွားမယ် နောက်ထပ် ခြေလှမ်းတွေအတွက် ပျော်ပျော်ကြီး ပါဝင်စေမယ်။ အရင်နှစ်လောက်ကတော့ ဘောလုံးဂျိုးတွေလောက်ပဲ သူ့ကို သိကြတယ်။ အခုတော့ လူတိုင်းက ကော်နာကို သိနေကြပါပြီ။ ကော်နာက ကျနော်တို့ ကစားသမားပါ။ ဒါပေမယ့် သူ့အတွက်က အသင်းမှာ ဆက်ထားတာ ပိုကောင်းမလား အငှားချတာပဲ ပိုကောင်းဦးမလား ကျနော်တို့ ကြည့်ရပါမယ် ” လို့ ကလော့ပ်က ပြောခဲ့တာ ဖြစ်ပါတယ်။",
"btext3": "     no ",
"imgurl1":"https://nyanaykhin.com/wp-content/uploads/2023/04/cornor-klopp-lfc-678x381.jpg",
"imgurl2":"https://nyanaykhin.com/wp-content/uploads/2023/04/cornor-klopp-lfc-678x381.jpg",
"imgurl3":"no",
"video":"no"
 },
      {"ndate":"April  26 , 2023",
"htext":"ညာတောင်ပံ-အစွန်လူကို ပြန်ခေါ်ထားမယ့် ကလော့ပ်၊ စီးတီးကွင်းလယ်လူကို စိတ်မဝင်စား၊ စင်္ကာပူမှာ ဘိုင်ယန်မြူးနစ်နဲ့ ခြေစွမ်းဖို့ ရှိခြင်း၊ လီဗာပူး သတင်းတိုများ",
"btext1":"ကလော့ပ်က ကာဗာရိုနဲ့ ထိပ်တိုက် စကားပြောမှု ပြုလုပ်မယ်လို့ ပြောဆိုလိုက်ပြီး ကစားသမားနဲ့ ပတ်သက်လို့ ဘာဆုံးဖြတ်မလဲ ဆိုတာကို အဆိုပါ ဆွေးနွေးမှု အပြီးမှ သိရမယ်လို့ ဆိုပါတယ်။ ခံစစ်မှူး အီဘူးဟာ ကြံ့ခိုင်မှုကြောင့် ဝက်စ်ဟမ်းပွဲမှာ ပါဝင်နိုင်ပါ့မလား သံသယ ဝင်စရာ အခြေအနေ ဖြစ်တယ်လို့ ကလော့ပ်က ထုတ်ပြောလာခဲ့ပြီး ပါမယ် မပါဘူး အာမမခံနိုင်သေးပါဘူး။ မေဆန်မောင့် ချယ်ဆီးမှာ ဆက်နေမလား မနေဘူးလားဆိုတာ သူလည်း မသိကြောင်း၊ ကစားသမားနဲ့ ကလပ်တို့ကြား ပြောဆိုဆွေးနွေးမှု ပြုလုပ်ရမှာလို့ လမ်းပတ်က ထုတ်ပြောပါတယ်။ ",
"btext2":" လီဗာပူးအသင်းဟာ ဒီရာသီကုန်ရင် ကစားသမားတွေကို အနည်းဆုံး ၃ ပတ် အနားပေးမှာဖြစ်ကာ ဇူလိုင်လ ၈ ရက်နေ့ကစပြီး နောက်ရာသီအတွက် ရာသီကြို ပြင်ဆင်မှု ပြန်လည် စတင်ပါမယ်။ ဇူလိုင်လအတွင်းမှာ လီဗာပူးအသင်းက စင်္ကာပူကို ရောက်လာပြီး ခြေစမ်းပွဲ ကစားဖို့ ရှိကာ ပြိုင်ဘက် တစ်သင်းကတော့ ဘိုင်ယန်မြူးနစ်ဖြစ်ပါတယ်။ နယ်သာလန်နည်းပြ ရော်နယ် ကိုးမန်းက ဒီရာသီ ခြေစွမ်းကျဆင်းနေတဲ့ ဗန်ဒိုက်ဟာ လက်ရွေးစင်အသင်းမှာ ပုံမှန် ပွဲထွက်ခွင့် ဆက်ရနေဦးမှာပါလို့ အာမခံပါတယ်။ ပေါင် ၃၅ သန်းဖြင့် ခေါ်ယူနိုင်မယ်လို့ သတင်းတွေ ထွက်နေပေမယ့် လီဗာပူးအသင်းက မန်စီးတီး ကွင်းလယ်လူ ကီဗင် ဖီးလစ်ကို ခေါ်ယူဖို့ စိတ်ဝင်စားခြင်း မရှိပါဘူး။",
"btext3": "  ဘိုင်ယန်ကွင်းလယ်လူ ဂရာဗင်ဘက်ချ်ကို ခေါ်ယူရေး အေဂျက်အသင်းမှာ ကစားသမားနဲ့အတူ တွဲဘက် အလုပ်လုပ်ဖူးတဲ့ ယူနိုက်တက်နည်းပြ တန်ဟက်ကလည်း အလိုရှိနေပါတယ်။ ဘော်တန်မှာ အငှားထွက်ကစားတဲ့ ကော်နာ ဘရတ်ဒလေရဲ့ စွမ်းဆောင်ရည်တွေ သိပ်ကောင်းတာကြောင့် လာမယ့်ရာသီ စီနီယာအသင်းအတွက် ခေါ်ထားမယ့် သဘောမျိုး ကလော့ပ်က ပြောခဲ့ပါတယ်။ နွေမှာ ဘယ်လို ကွင်းလယ်လူတွေကို ခေါ်ယူပါစေ စပိန်ကြယ်ပွင့် ဘာ့ဆဲတစ်ဟာ လာမယ့်ရာသီ လီဗာပူးလူစာရင်းမှာ အရေးပါတဲ့ အသင်းသားအဖြစ် ပါဝင်ခွင့်ရပါမယ်။ Credit; လီဗာပူးသတင်းစုံ    ",
"imgurl1":"https://nyanaykhin.com/wp-content/uploads/2023/04/7562642023-678x381.jpg",
"imgurl2":"https://nyanaykhin.com/wp-content/uploads/2023/04/7562642023-678x381.jpg",
"imgurl3":"no",
"video":"no"
 },

     {"ndate":"April  25 , 2023",
"htext":"သွင်းဂိုးဘုရင် ဆာလာတောင် ချိုးဖျက်နိုင်ဖို့ ခက်ခဲလွန်းမယ့် လီဗာပူးအသင်း စံချိန်ဟောင်း ၆ ခု",
"btext1":"ဆာလာဟာ နော်တင်ဟမ်ဖောရတ်နဲ့ပွဲမှာ အဆုံးအဖြတ်ဂိုးကို သွင်းယူခဲ့ပြီးနောက် လီဗာပူးရဲ့ ထာဝရ ထိပ်တန်းဂိုးသွင်းရှင် စာရင်းမှာ နံပါတ် ၆ နေရာကို အဆင့်တက်လာခဲ့ပါတယ်။ မာဆေးဆိုက်မှာ ၆နှစ်အတွင်း သွင်းဂိုးစုစုပေါင်း ၁၈၃ ဂိုး ရထားသလို စံချိန်များစွာ ချိုးခဲ့ပြီးသားဖြစ်တဲ့ ဆာလာဟာ လီဗာပူးကစားသမားဘဝ ထပ်မံ ချိုးဖျက်ဖို့ ခက်ခဲမယ့် စံချိန် ၆ ခု ရှိနေပါတယ်။ တစ်ရာသီအတွင်း ဂိုးသွင်းအများဆုံး – အီယန်ရက်ရှ် (၄၇ဂိုး) ဆာလာဟာ အန်ဖီးမှာ ပွဲဦးထွက်ရာသီအတွင်း ပြိုင်ပွဲစုံ ၅၂ ပွဲမှာ ၄၄ ဂိုးသွင်းယူပြီးတဲ့နောက် ရက်ရှ်ရဲ့စံချိန်နဲ့ နီးစပ်ခဲ့ပါသေးတယ်။ အဆိုပါ ရာသီမှာ အီဂျစ်သားဟာ ၅၂ ပွဲအတွင်း ၄၄ ဂိုး သွင်းယူခဲ့တာ ဖြစ်ပါတယ်။ ",
"btext2":" တစ်နှစ်အတွင်း ဂိုးအများဆုံး – အီယန်ရက်ရှ် (၄၄ဂိုး – ၁၉၈၆) ရက်ရှ်ဟာ ၁၉၈၆ ခုနှစ်တုန်းက တစ်နှစ်အတွင်း သွင်းဂိုး ၄၄ဂိုး ရရှိခဲ့ပါတယ်။ လီဗာပူးအတွက် ဆာလာရဲ့ အကောင်းဆုံးနှစ်က ၂၀၁၈ ဖြစ်ပြီး ၃၇ ဂိုး သွင်းယူခဲ့ကာ သူ့ရဲ့ခြိမ်းခြောက်နိုင်စွမ်းကို ပြသခဲ့ပါတယ်။ တစ်ပွဲအတွင်း ဂိုးအများဆုံး – (၅ဂိုး) – ကစားသမား ၅ယောက်) တခြားစံချိန်တွေထက် ဒါက ပိုခက်ခဲပါလိမ့်မယ်။ လီဗာပူးအသင်း ကစားသမားဟောင်း ၅ ဦးက တစ်ပွဲတည်း သွင်းဂိုး ၅ ဂိုး ရဖူးပါတယ်။ ဆာလာက အနီးစပ်ဆုံး အနေနဲ့ ၂၀၁၈ မတ်လတုန်းက ဝက်ဖို့ဒ်ကို ၅ဂိုးပြတ် အန်ိုင်ရခဲ့တဲ့ပွဲမှာ သူ ၄ဂိုး သွင်းယူခဲ့ဖူးပါတယ်။ လီဗာပူးအတွက် ချန်ပီယံလိဂ် ပွဲအများဆုံး – ဂျေမီကာရေဂါ (၉၁ပွဲ) ဆာလာဟာ ကလပ်ကို ရောက်လာပြီးနောက်ပိုင်း ပထမဆုံးအကြိမ်အဖြစ် လာမယ့်ရာသီမှာ ချန်ပီယံလိဂ် ကစားခွင့် ခြိမ်းခြောက်ခံနေရပါတယ်။ လက်ရှိမှာ လီဗာပူးကစားသမားဘဝ ချန်ပီယံလိဂ် ၆၆ပွဲ ကစားထားတဲ့ ဆာလာအနေနဲ့ ကာရေဂါရဲ့ ကာလရှည်ကြာ စံချိန်ကို ကျော်ဖြတ်နိုင်ဖို့ အခွင့်အရေးရှိနေဆဲပါ။",
"btext3": "  လီဗာပူးအတွက် ပရီးမီးယားလိဂ် ဟက်ထရစ်အများဆုံး (ရော်ဘီဖောင်လာ – ၉ကြိမ်) ဆာလာဟာ လီဗာပူးကို ရောက်လာပြီးကတည်းက ပရီးမီးယားလိဂ် ဟက်ထရစ် ၄ကြိမ် ရရှိခဲ့ပြီး ဝက်ဖို့ဒ်၊ ဘုန်းမောက်၊ လိဒ်စ်၊ ယူနိုက်တက်တို့ကို သွင်းယူခဲ့တာပါ။ ရော်ဘီ ဖောင်လာက ဟက်ထရစ် ၉ကြိမ်ရထားပြီး ပရီးမီးယားလိဂ် သမိုင်းတလျှောက် သူ့ထက် ပိုရထားတဲ့ ကစားသမားတွေဆိုလို့ အလန်ရှီးယား (၁၁ကြိမ်) နဲ့ အဂွဲရိုး (၁၂ကြိမ်) တို့ပဲ ရှိပါတယ်။ ပရီးမီးယားလိဂ် ပင်နယ်တီဂိုးအများဆုံး (စတီဗင်ဂျရတ် – ၃၂ဂိုး) ဆာလာဟာ ပရီးမီးယားလိဂ်မှာ သူ့ရဲ့ နောက်ဆုံး ပင်နယ်တီ ၃ကြိမ်ကို လွဲချော်ခဲ့ပါတယ်။ သူဟာ ကလပ်အတွက် စုစုပေါင်း ပင်နယ်တီ ၁၈ ဂိုး သွင်းယူပေးထားတာဖြစ်ပြီး ဂျရတ်ကို လိုက်မီဖို့ ၁၄ဂိုး လိုပါသေးတယ်။ Credit; လီဗာပူးသတင်းစုံ    ",
"imgurl1":"https://lfcthadin.com/wp-content/uploads/2023/04/salah-record-lfc-678x381.jpg",
"imgurl2":"https://lfcthadin.com/wp-content/uploads/2023/04/19562542023.jpg",
"imgurl3":"no",
"video":"no"
 },

    {"ndate":"April  25 , 2023",
"htext":"လီဗာပူးကို ပြောင်းလာခါနီးမှ မန်ယူနိုက်တက်ထံ ရောက်သွားခဲ့ခြင်းကို ဖွင့်ချလာတဲ့ ဗီဒစ်",
"btext1":"နီမန်ဂျာ ဗီဒစ်ဟာ ၂၀၀၆ တုန်းက မန်ချက်စတာ ယူနိုက်တက်ကို မရောက်ခင် လီဗာပူးထံ ပြောင်းရွှေ့ဖို့ မဖြစ်မြောက်ခဲ့တဲ့ အကြောင်းကို ဖွင့်ဟခဲ့ပြီး အဲ့ဒီ့တုန်းက လီဗာပူးနည်းပြ ရာဖာ ဘင်နီတက်ဇ်က သူ့ကို ဖုန်းပြန်မခေါ်ခဲ့ဘူးလို့ ဆိုပါတယ်။ ဗီဒစ်ဟာ ၂၀၀၆ ကနေ ၂၀၁၄ အထိ လီဗာပူးရဲ့ မဟာပြိုင်ဘက် အိုးထရက်ဖို့ဒ်မှာ ၈ နှစ်ကြာ ကစားခဲ့ပြီးတော့ ပရီးမီးယားလိဂ် ၅ကြိမ်၊ လိဂ်ဖလား ၃ကြိမ်နဲ့ ၂၀၀၈ ချန်ပီယံလိဂ်တို့ကို အောင်မြင်ခဲ့ပါတယ်။ သူဟာ ပရီးမီးယားလိဂ်ခေတ်အတွင်း အကောင်းဆုံး ဗဟိုနောက်ခံလူတွေထဲတစ်ယောက် ဖြစ်ခဲ့ပါတယ်။ ဗီဒစ်ဟာ ဘင်နီတက်ဇ်နဲ့ ဖုန်းထဲကနေ ဆက်သွယ်ပြောဆိုပြီး ရက်သတ္တပတ် အနည်းငယ်အကြာမှာပဲ စပါးတပ်မော်စကိုကနေ အိုးထရက်ဖို့ဒ်ဆီ ယူရို ၁၀.၅ သန်းနဲ့ ရောက်လာခဲ့တာဖြစ်ပါတယ်။ ",
"btext2":"“ ယူနိုက်တက်နဲ့ ကျွန်တော် ပထမဆုံး ဆက်သွယ်ခဲ့တာက ၂၀၀၅ ဒီဇင်ဘာမှာပါ။ ဒါပေမယ့် အဲ့တုန်းက လီဗာပူးလည်း ပါဝင်ခဲ့တယ်။ ကျွန်တော် ရာဖာ ဘင်နီတက်ဇ်နဲ့ စကားပြောခဲ့တယ်။ ကျွန်တော် စပါးတပ်မော်စကိုမှာ ရှိခဲ့ချိန် အရင်ဆုံး လာဆက်သွယ်ခဲ့တာ သူပါပဲ။ ကျွန်တော်က အင်္ဂလိပ်လို သိပ်မပြောတတ်ဘူး။ ကျွန်တော့်ဇနီး အန်နာက ကြားထဲကနေ ပြောပေးခဲ့တာ။ ကျွန်တော့် အင်္ဂလိပ်စကားက မကောင်းလို့လေ။ ရာဖာက ကျွန်တော် အင်္ဂလန်ကို လာချင်လား ဘာညာ မေးတယ်။ အားလုံး အဆင်ပြေနေခဲ့တာ။ ဒါပေမယ့် သူက ၂ပတ် ၃ပတ်လောက် ကျွန်တော့်ကို ဖုန်းပြန်မခေါ်ခဲ့ဘူး။ အဲ့မှာ ဖာဂီထံက အဆက်အသွယ်ရခဲ့တာပဲ။ သူက ဖုန်းခေါ်လာပြီးတော့ ‘ငါမင်းကို လွန်ခဲ့တဲ့ ၆လ၊ တစ်နှစ်လောက် စောင့်ကြည့်နေခဲ့တာ. မင်းကစားပုံကိုကြိုက်တယ်.. ကလပ်အတွက် မင်းက အဆင်ပြေလိမ့်မယ်ထင်တယ်. မင်းဒီကိုလာချင်လား’ မေးခဲ့တယ်။ ",
"btext3": "  ကျွန်တော်ကလည်း အသင်းပြောင်းချင်တယ် ပြောခဲ့တာမို့ ‘အားလုံး စီစဉ်လိုက်မယ် ’ လို့ သူပြောပြီးတော့ တစ်ပတ်အတွင်း ကျွန်တော် မန်ချက်စတာကို ရောက်ခဲ့တော့တာပဲ ” ဆိုပြီး ဗီဒစ်က ပြောပြခဲ့တာ ဖြစ်ပါတယ်။ ဘင်နီတက်စ် လက်ထက် အသင်းပိုင်ရှင်တွေဖြစ်တဲ့ တွမ်ဟင့်နဲ့ ဂျီလက်တို့ဟာ သူတို့ ပေးခဲ့တဲ့ ကတိတွေကို ချိုးဖောက်ပြီး နည်းပြကို ပံ့ပိုးပေးဖို့ အားနည်းခဲ့တာကြောင့် လီဗာပူးအသင်းဟာ အတော်လေး ရုန်းကန်ခဲ့ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/vedic-rafa-lfc-678x381.jpg",
"imgurl2":"https://lfcthadin.com/wp-content/uploads/2023/04/vedic-rafa-lfc-678x381.jpg",
"imgurl3":"no",
"video":"no"
 },

   {"ndate":"April  25 , 2023",
"htext":"ဒီရာသီ အထင်ကြီးရတဲ့ လီဗာပူးအသင်းသား ၁ ဦးနဲ့ စိတ်ပျက်စရာ အသင်းသား ၁ ဦးကို ဂျွန်ဆင် ရွေးထုတ်",
"btext1":"ဂလင်းဂျွန်ဆင်ဟာ ဒီရာသီ လီဗာပူးရဲ့ အထင်ကြီးစရာ အကောင်းဆုံး အသင်းသား တစ်ဦးနဲ့ စိတ်ပျက်စရာ အကောင်းဆုံး အသင်းသား တစ်ဦးတို့ကို ရွေးချယ်ပေးဖို့ တောင်းဆိုခံခဲ့ရပါတယ်။ ဒီရာသီမှာ အထင်အကြီးမိဆုံး လီဗာပူးကစားသမားက ဘယ်သူလဲလို့ မေးမြန်းခဲ့တဲ့အခါမှာ ဂျွန်ဆင်က “ နူညက်လို့ ပြောရမယ် ထင်ပါတယ်။ လွန်ခဲ့တဲ့နှစ်တွေအတွင်း လီဗာပူး လုပ်ခဲ့တဲ့အတိုင်းပါပဲ။ သူတို့ ဝယ်လိုက်တဲ့ ကစားသမားတွေက သူတို့ခေါ်တဲ့အချိန်မှာ နာမည်အကြီးဆုံး၊ အကျော်ကြားဆုံး မဟုတ်ခဲ့ပေမယ့် တိုးတက်လာမယ့် လမ်းကြောင်းပေါ်မှာ ရှိနေတယ်ဆိုတာ သိထားခဲ့တာပါ။ လီဗာပူးက အဲ့လို ခေါ်ယူမှုတွေကို ကောင်းကောင်းလုပ်နိုင်ခဲ့ပြီး နူညက်လည်း အပါအဝင်ပေါ့။ ဒီယက်ဇ်ရောပါပဲ။ နူညက်က နောက်လာမယ့်နှစ်တွေမှာ ကြီးကျယ်တဲ့ ကစားသမား ဖြစ်နိုင်တယ် ထင်ပါတယ်။ သူက ပရီးမီးယားလိဂ်မှာ တကယ် ပျော်ရွှင်နေပြီး ဒီက ကစားပုံနဲ့ လိုက်ဖက်ညီပါတယ် ” ဆိုပြီး ပြောပြခဲ့ပါတယ်။ ဒါဝင်ဟာ ပြိုင်ပွဲစုံမှာ သွင်းဂိုး ၁၉ ဂိုးအတွက် ပါဝင် ပတ်သက်ထားပါတယ်။ သူ့ရဲ့ သွင်းဂိုးနဲ့ ဖန်တီးမှုတွေက လီဗာပူးပရိသတ်တွေကို အထင်ကြီးစရာ မဖြစ်စေခဲ့ပေမယ့် နူညက်ဟာ ပုံမှန်ခြိမ်းခြောက်မှုပေးနိုင်သူဖြစ်ပြီး အသင်းဖော်တွေအတွက် နေရာလွတ်တွေ ဖန်တီးပေးတတ်သူအဖြစ်တော့ ချီးကျူးမှု ရထားပါတယ်။ ",
"btext2":"ဒီရာသီမှာ စိတ်ပျက်စရာ အကောင်းဆုံး လီဗာပူးကစားသမားအကြောင်းကိုလည်း ဂျွန်ဆင်က ပြောပြခဲ့ပါတယ်။ အန်ဖီးကို ပြောင်းလာတည်းက ဗန်ဒိုက်ရဲ့ အဆင့်အတန်းက သိပ်ကို မြင့်မားခဲ့တာကြောင့် အခုချိန်မှာ သူရဲ့ စွမ်းဆောင်ရည် ကျဆင်းမှုကို အံ့ဩခဲ့ရတယ်လို့ ဂျွန်ဆင်က ဆိုပါတယ်။ “ စိတ်ပျက်စရာတွေကတော့ အသိသာဆုံးပါပဲ။ အဲ့ထဲမှာ ထင်ရှားနေတာက ဗန်ဒိုက်ဖြစ်မယ် ထင်ပါတယ်။ ဒါက သူ့ကို ချီးကျူးတာလို့လည်း ပြောရမယ်။ ဘာလို့လဲဆိုတော့ သူ့ရဲ့ အရင် အဆင့်အတန်းက သိပ်ကို မြင့်မားခဲ့တာကိုး။ အားလုံး အဆင်ပြေနေချိန်မှာတော့ သူလုပ်ပြနေတာတွေက လွယ်လိုက်တာလို့ ထင်ရတယ်။ ဒါပေမယ့် အဲ့ဒါက သူ့ရဲ့ တည်ငြိမ်မှုနဲ့ ထိန်းသိမ်းနိုင်စွမ်းကြောင့်ပါ။ ကိစ္စတွေ အဆင်မပြေဖြစ်လာတော့ ကြည့်ရတာ မကောင်းတော့ဘူး။ ဒါကြောင့် သူရဲ့ စွမ်းဆောင်ရည်ကို စိတ်ပျက်မိတယ်လို့ ပြောရမယ်။ ဒါပေမယ့် သူ့ရဲ့ ခြေစွမ်းတချို့ကို ပြန်ရှာတွေ့ရင်၊ မနှစ်ကလိုမျိုး သူ့အသင်းဖော်တွေပါ ပြန်ပြီး တိုးတက်လာမှာပါ။ ဒါက ရေရှည်ပြဿနာလို့ ကျွန်တော်မထင်ဘူး။ ဘယ်လိုအကြောင်းကြောင့်ပဲဖြစ်ဖြစ် ခဏတာ ခြေစွမ်းကျဆင်းမှုပဲလို့ ထင်ပါတယ် ” ဆိုပြီး ဂျွန်ဆင်က သုံးသပ်ခဲ့တာ ဖြစ်ပါတယ်။  ",
"btext3": "  no    ",
"imgurl1":"https://lfcthadin.com/wp-content/uploads/2023/04/17382542023-678x381.jpg",
"imgurl2":"https://lfcthadin.com/wp-content/uploads/2023/04/lfc-team-2023.jpg",
"imgurl3":"no",
"video":"no"
 },

             {"ndate":"April  25 , 2023",
"htext":"ဝက်စ်ဟမ်း v လီဗာပူး ပွဲကို ပွဲကြို သုံးသပ်ပြီး ရလဒ်ခန့်မှန်းခဲ့တဲ့ ခရစ်ဆက်တန်",
"btext1":" ဒီကြားရက်မှာတော့ လီဗာပူးအသင်းဟာ လန်ဒန်ကလပ် ဝက်စ်ဟမ်းအသင်း အိမ်ကွင်းထံ သွားပြီး ပရီးမီးယားလိဂ်ပွဲ ယှဉ်ပြိုင်ကစားရမှာ ဖြစ်ပါတယ်။ ဒီပွဲရလဒ်ဟာ လာမယ့်ရာသီ ဥရောပဝင်ခွင့် တစ်နေရာအတွက် အရေးကြီးနေဦးမှာပါ။ ဝက်စ်ဟမ်း v လီဗာပူး ဝက်စ်ဟမ်းအသင်းဟာ ဥရောပပွဲဖြစ်တဲ့ ယူရိုပါ ကွန်းဖရန့်လိဂ်ပွဲကို ဂိုးပြတ် အနိုင်ရခဲ့သလို အဲ့ပွဲအပြီး ယှဉ်ပြိုင်ကစားတဲ့ ဘုန်းမောက်ပွဲမှာလည်း ဂိုးပြတ် အနိုင်ရခဲ့ပါတယ်။ ဝက်စ်ဟမ်းက သူတို့ နောက်ဆုံး ယှဉ်ပြိုင်ထားရတဲ့ ၄ ပွဲမှာ ၁၀ မှတ်ထိကို ရယူထားနိုင်ပြီး တန်းဆင်းဇုန်ကနေ ဝေးကွာဖို့ဆိုရင် နောက်ထပ် ရမှတ်တွေ ယူနိုင်ရပါမယ်။ တိုက်စစ်သမား အန်တိုနီက အတော်လေး တိုးတက်လာခဲ့ပြီး လီဗာပူးကို ရင်ဆိုင်တဲ့ ပွဲမှာ သူတို့ ရမှတ် ယူနိုင်မလားတော့ သေချာ မပြောနိုင်ပါဘူး။ ဒီရာသီ အခြေအနေကို ဝက်စ်ဟမ်းကလည်း စိတ်ပျက်နေမှာဖြစ်ပြီး သူတို့ရဲ့ ဘောလုံးရာသီကို ဆယ်တင်ဖို့က နောက်ကျနေပြီလို့ ပြောလို့ မရပါဘူး။",
"btext2":" ဝက်စ်ဟမ်းက လီဗာပူးကို ရင်ဆိုင်ကစားမယ့်ပွဲမှာ ခက်ခဲမှုတွေ ပေးနိုင်အောင် ကြိုးစားမယ်ဆိုပေမယ့် ကလော့ပ်ရဲ့ အသင်းက ဒီပွဲမှာ ဂိုးရဦးမှာပါ။ မယုံရတာက သူတို့အသင်းရဲ့ ခံစစ်ပဲ ဖြစ်ပါတယ်။ ဖောရက်စ်လို အသင်းကတောင် လီဗာပူး ခံစစ်ကို ဒုက္ခပေးနိုင်ခဲ့ရင် ဝက်စ်ဟမ်းကလည်း သေချာပေါက် ပေးနိုင်ပါလိမ့်မယ်။ ခရစ်ဆက်တန် ခန့်မှန်းရလဒ်။ ။ ဝက်စ်ဟမ်း 2-2 လီဗာပူး",
"btext3": "   no   ",
"imgurl1":"https://lfcthadin.com/wp-content/uploads/2023/04/10432542023.jpg",
"imgurl2":"https://lfcthadin.com/wp-content/uploads/2023/04/10432542023.jpg",
"imgurl3":"no",
"video":"no"
 },

            {"ndate":"April  25 , 2023",
"htext":"ထရန့်နဲ့ ဘစ်ဆာကာလား? အိုင်စတိုင်းကို ရပ်ကွက်ထဲက ကျောင်းဆရာနဲ့ ယှဉ်သလိုပဲလို့ လီဗာပူး ပရိသတ်တွေ တုန့်ပြန်",
"btext1":" လီဗာပူး ညာအစွန်လူ ထရန့်ဟာ အငြင်းပွားဖွယ်ရာ နှိုင်းယှဉ်ခံရမှု အဖြစ် အခြားသော အင်္ဂလန် ညာအစွန်လူ တစ်ဦးနဲ့ ရွေးချယ်ဖို့ အသုံးချခြင်း ခံခဲ့ရပါတယ်။ အက်ဖ်အေဖလား ဆီမီးဖိုင်နယ် ပွဲစဉ်အပြီး မန်ချက်စတာ ယူနိုက်တက်တို့ ဗိုလ်လုပွဲကို တက်ရောက်တဲ့နောက် ပြိုင်ဘက် တောင်ပံသမားကို ထိန်းချုပ်နိုင်ခြင်းနဲ့အတူ ဘယ်သူကမှတော့ ထည့်မတွက်ပေမယ့် ညာအစွန်လူ ဘစ်ဆာကာဟာ အင်္ဂလန်ရဲ့ အကောင်းဆုံး ညာအစွန်လူလို့ ၎င်းတို့အသင်း ပရိသတ်တွေက ကြွေးကြော်ခဲ့တာပါ။ ယူနိုက်တက်ပရိသတ်တွေရဲ့ ကြွေးကြော်မှုတွေကြောင့် ESPN ကနေပြီး ထရန့် vs ဘစ်ဆာကာ အငြင်းအခုံလေးတစ်ခု ပြုလုပ်ပေးခဲ့ကာ နှစ်ဦးထဲက ဘယ်သူ့ကို ကိုယ်အသင်းအတွက် ရလိုသလဲလို့ မေးခွန်းထုတ်ပေးခဲ့ပါတယ်။",
"btext2":"လီဗာပူးပရိသတ်တွေကတော့ “ အိုင်စတိုင်းလို သိပ္ပံပညာရှင်ကို အလယ်တန်းကျောင်းက ရူပဗေဒ ကျောင်းဆရာနဲ့ နှိုင်းယှဉ်လိုက်သလိုပဲ။ ” လို့ စိတ်ပျက်စွာ တုန့်ပြန်ခဲ့ကြတယ်။ ဆက်ပြီးလည်း “ ထရန့်က အမြဲတမ်း စံနမူနာ တစ်ယောက်ဖြစ်နေမှာပဲ။ ရှိသမျှ ညာအစွန်လူတိုင်းကို ထရန့်နဲ့ လိုက်ပြီး နှိုင်းယှဉ်ကြလိမ့်မယ်။ ” “ နှစ်နှစ်လောက် ဘယ်ရောက်လို့ ဘယ်ပျောက်နေတယ် မသိဘဲ နောက်ဆုံး ၂ ပွဲ ၃ ပွဲမှ ခြေလေးနည်းနည်းပြန်ရလာတဲ့ ကစားသမားတစ်ယောက်ကို ကုန်ခဲ့တဲ့ ၅ ရာသီလုံး အကောင်းဆုံး ဆိုတဲ့ စွမ်းဆောင်ရည် ပြခဲ့တဲ့ ထရန့်နဲ့ နှိုင်းသတဲ့လား? ထရန့်ကို ဘယ်လောက်တောင် မလေးစားလိုက်တဲ့ မေးခွန်းမျိုးလဲကွာ။ ” ",
"btext3": "  “ ဘစ်ကာဆာ နဲ့ ဂျိမ်း၊ ဘစ်ဆာကာနဲ့ ဝေါ့်ကာ၊ ဘစ်ဆာကာနဲ့ ထရစ်ပီယာ နှိုင်းယှဉ်တာမျိုး မဟုတ်ဘဲ ရှိသမျှ ညာအစွန်လူတိုင်းကို ထရန့်နဲ့ပဲ လိုက်ယှဉ်နေကတည်းက ထရန့်က ဘယ်လောက်တောင် ကောင်းသူလဲ သိလိုက်ကြပါတော့။ ” “ ထရန့်ကို ရှိသမျှ ညာအစွန်လူတိုင်းနဲ့ ယှဉ်ကြတယ်ကွာ။ ပြီးတော့လည်း ထရန့်ပဲ အကောင်းဆုံးလို့ လက်ခံလိုက်ကြတာပဲ။ ” “ အသက် ၂၄ နှစ်မှာ အရာအားလုံးကို အောင်မြင်ထားတဲ့ ထရန့်လို ကစားသမား တစ်ယောက်လို ဘယ်သူမှ စံနမူနာ မယူတဲ့ ဘစ်ဆာကာလို ကစားသမားနဲ့ နှိုင်းတယ်ကွာ။ မော်ဒန်ခေတ်ရဲ့ ဘောလုံးအမြင် အားကောင်းမှုကို အဲ့မှာတင် ကြည့်ပါတော့။ ” စသဖြင့် တုန့်ပြန်ခဲ့ကြတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/trent-bissaka-vs.jpg",
"imgurl2":"https://pbs.twimg.com/media/Fud8MW4XgAAhB07?format=jpg&name=900x900",
"imgurl3":"no",
"video":"no"
 },
           {"ndate":"April  25 , 2023",
"htext":"ဂွီးမားရက်စ်ကို သဘောကျခြင်း၊ ကိုင်ဆီဒိုကို ခေါ်ယူရေး မလွယ်ကူခြင်း၊ ဒီအပတ် ပြိုင်ဘက် စပါးက နည်းပြကို ရာထူးက ထုတ်ပယ်ခြင်းနဲ့ လီဗာပူး သတင်းတိုများ",
"btext1":"ဒီအပတ်အကုန်မှာ လီဗာပူးရဲ့ ပရီးမီးယားလိဂ် ပြိုင်ဘက်ဖြစ်လာမယ့် စပါးအသင်းဟာ ယာယီနည်းပြ စတီလာနီကို ရာထူးကနေ ထုတ်ပယ်ကာ လူငယ်နည်းပြ ရိုင်ယန် မေဆန်ကို ယာယီနည်းပြအဖြစ် ခန့်အပ်လိုက်ပါပြီ။ ချယ်ဆီးအသင်းဟာ မေဆန်မောင့်ကို အနည်းဆုံး အသင်းမှာ နောက်ထပ် ၂ ရာသီလောက် ဆက်နေပေးဖို့ စည်းရုံးနေပြီး လီဗာပူးနဲ့ အခြားသော ပြည်တွင်း ထိပ်သီး အသင်းတွေထံ မရောက်ရေး ကြိုးစား တားဆီးနေပါတယ်။ ဘာစီလိုနာဟာ ဖာမင်နိုကို သူတို့ရဲ့ အပြောင်းအရွှေ့ ပစ်မှတ်စာရင်းထဲ ထည့်သွင်းခဲ့ပြီ ဖြစ်ပေမယ့်လို့ ချယ်ဆီးမှ အူဘာမီယန်ကို ပြန်လည် ခေါ်ယူရေးက ဦးစားပေးပဲ ဖြစ်ပါတယ်။ ",
"btext2":" ပြီးခဲ့တဲ့ ပရီးမီးယားလိဂ် သီတင်းပတ်အတွက် လိဂ်ရဲ့ အကောင်းဆုံး ပွဲထွက် ၁၁ ဦး စာရင်းထဲမှာ ဂျိုတာ ပါဝင်သွားပါတယ်။ အင်တာမီလန် ကွင်းလယ်လူ ဘာရယ်လာရဲ့ ခြေစွမ်းကို တစ်ရာသီလုံး စောင့်ကြည့်ဖို့ လီဗာပူးအသင်းက ကင်းထောက် တစ်ဦးကို စေလွှတ်ထားခဲ့တယ်လို့ သိရပါတယ်။ ဘလက်ဘန်းအသင်းထံ အငှားထွက်ကစားနေတဲ့ ကွင်းလယ်လူ တေလာ မော်တန်ဟာ ခြေထောက်ဒဏ်ရာကြောင့် ရာသီကုန်ထိ အနားယူရပြီဖြစ်ကာ ခွဲစိတ်မှုပါ ခံယူရဖို့ ရှိနေပါတယ်။ ကိတ်တာဟာ လီဗာပူးကနေ ထွက်ခွာပြီးရင် အင်္ဂလန်ပြင်ပ ကလပ်တစ်သင်းထံ ရောက်နိုင်ပေမယ့် ချိန်ဘာလိန်ကတော့ အက်စတွန်ဗီလာ၊ နယူးကာဆယ်နဲ့ ဘရိုက်တန် တစ်သင်းသင်းထံ ရောက်ရှိနိုင်ပါတယ်။",
"btext3": " လီဗာပူးအသင်းဟာ ချယ်ဆီး စီနီယာကွင်းလယ်လူ နှစ်ဦးဖြစ်တဲ့ မောင့်နဲ့ ဂါလယ်ဂါတို့ နှစ်ဦးလုံးကို စျေးကွက် တစ်ခုတည်းမှာ ခေါ်ယူနိုင်ဖို့ ခက်ခဲမယ်ဆိုတာကို နားလည်ထားပါတယ်။ လီဗာပူးရဲ့ အပြောင်းအရွှေ့ရေးရာ တာဝန်ရှိသူတွေက ဘရိုက်တန်ကနေ ကိုင်ဆီဒိုကို ခေါ်ယူရေးက ခက်ခဲလွန်းပြီး အဲ့ထက်စာရင် အယ်လစ်စတာကို လက်မှတ်ထိုးဖို့ကမှ ပိုဖြစ်နိုင်မယ်ဆိုတာ နားလည်ထားပါတယ်။ နယူးကာဆယ် ကွင်းလယ်လူ ဂွီးမားရက်စ်ကို လီဗာပူး အပြောင်းအရွှေ့ ရေးရာ အဖွဲ့က အတော်လေး မျက်စိကျနေပါတယ်။ ဂရာဗင်ဘက်ချ်ရဲ့ ကိုယ်စားလှယ်တွေနဲ့ ဆွေးနွေးမှုဟာ အကောင်းမြင်စရာ ဖြစ်ခဲ့ပေမယ့် ဘိုင်ယန်မြူးနစ်က ကွင်းလယ်အတွက် ပြောင်းရွှေ့ကြေးကို ယူရို ၂၅ သန်းထက် အများကြီး ပိုလိုချင်နေပါတယ်။     ",
"imgurl1":"https://lfcthadin.com/wp-content/uploads/2023/04/00012542023.jpg",
"imgurl2":"https://lfcthadin.com/wp-content/uploads/2023/04/00012542023.jpg",
"imgurl3":"no",
"video":"no"
 },

          {"ndate":"April  24 , 2023",
"htext":"အပြောင်းအရွှေ့ကိစ္စ ထုတ်ပြောလာပြီဖြစ်တဲ့ လီဗာပူးပစ်မှတ် ဘရိုက်တန် ကွင်းလယ်လူ အယ်လစ်စတာ",
"btext1":" လီဗာပူးက အလိုရှိနေတဲ့ ကမ္ဘာ့ဖလား ချန်ပီယံ မက်အယ်လစ္စတာက ရာသီကုန်ရင် အနာဂတ်ကိစ္စ စကားပြောမယ်လို့ ထုတ်ဖော် ပြောလာပါတယ်။ လီဗာပူးရဲ့ ကွင်းလယ်ပစ်မှတ် များစွာထဲမှာ အယ်လစ္စတာလည်း တစ်ဦး အပါအဝင် ဖြစ်ပြီး ကလပ်ဟာ စျေးကွက်အစမှာတင် ကစားသမား ခေါ်ယူမှုတွေကို ခပ်မြန်မြန် ပြုလုပ်ဖို့ စိစစ်မှုတွေ လုပ်နေတာပါ။ အယ်လစ္စတာအတွက် ပေါင် သန်း ၆၀ ဝန်းကျင် ပေးရမယ်လို့ သိထားရပြီး အာဂျင်တီးနား ကစားသမားကတော့ အနာဂတ် ကိစ္စ စကားပြောဖို့ မငြင်းဆန်ပါဘူး။ မက်အယ်လစ္စတာက “ တကယ်တော့ ကျနော် ဘရိုက်တန်မှာ ရှိနေရတာကို ပျော်ပါတယ်။ အနာဂတ်အကြောင်းကို စဉ်းစားဖို့ မကြိုးစားပါဘူး။ အပြောင်းအရွှေ့ အကြောင်း စကားတွေ အများကြီး ပြောနေကြတာကို သိပါတယ်။ ကမ္ဘာ့ဖလား အောင်နိုင်ခဲ့တဲ့ ဒီလို ကိစ္စတွေ ထွက်ပေးလာတာ ပုံမှန်ပဲလို့ ထင်မိတယ်။",
"btext2":"ဇန်နဝါရီစျေးကွက်တုန်းကလည်း စကားပြောမှု အများကြီး ရှိခဲ့ပါတယ် ဒါပေမယ့် ကျနော်က တည်တည်ငြိမ်ငြိမ်ပါပဲ။ ကစားဖို့ကိုပဲ အာရုံစိုက်ထားတယ်။ နေ့တိုင်းမှာ လေ့ကျင့်ဖို့ ဆက်လက် တိုးတက်လာဖို့ ကိစ္စတွေကို အာရုံစို်က်နေပါတယ်။ ကျနော် ပြောခဲ့သလိုပဲ ကျနော်ဟာ ဘရိုက်တန် အသင်းကို အများကြီး လေးစားမှု ရှိပါတယ်။ ဒီအသင်းက ကျနော်အပေါ်မှာ အများကြီး ကောင်းပေးတာမို့ လေ့းစားမှု ရှိထားပါတယ်။ ဒီနွေမှာ ဘာဖြစ်လာမယ်ဆိုတာ စောင့်ကြည့်ရမှာပေါ့။ ကလပ်နဲ့ ကျနော်အတွက် မှန်ကန်တဲ့ ကမ်းလှမ်းမှု ရလာမယ်ဆိုရင် ကျနော်တို့ အပြောင်းအရွှေ့ ကိစ္စ စားပွဲဝိုင်းထိုင် စကားပြောပါမယ်။ ဘရိုက်တန်မှာ ဆက်နေရမယ်ဆိုရင်လည်း ကျနော်ကတော့ ပျော်ပါတယ် ” လို့ ဆိုခဲ့တာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/allister-lfc--678x381.jpg",
"imgurl2":"https://nyanaykhin.com/wp-content/uploads/2023/04/allister-lfc--678x381.jpg",
"imgurl3":"no",
"video":"no"
 },

         {"ndate":"April  24 , 2023",
"htext":"နွေပစ်မှတ်ကနေ ဂါဗာဒီယိုကို လီဗာပူးအသင်း ဖယ်ထုတ်၊ ပရီးမီးယားလိဂ် ခံစစ်မှူးကို အဓိက ချိန်ရွယ်",
"btext1":"လီဗာပူးအသင်းဟာ နွေအတွက် ကစားသမား များစွာကို လျာထားစာရင်း ပြုလုပ်ထားပေမယ့် ချိတ်ဆက်ဖို့ရာ အဆင်မပြေမယ့် ကစားသမား စာရင်းကို စတင် လျော့ချလာနေပြီ ဖြစ်ပါတယ်။ Football Insider ရဲ့ ဖော်ပြချက်အရ ‘ ဆဲလ်ဘတ် ခံစစ်မှူး ဂါဗာဒီယိုဟာ နွေအပြောင်းအရွှေ့ စျေးကွက်အတွက် လီဗာပူးရဲ့ ထိပ်တန်း ပစ်မှတ်စာရင်းထဲ မပါဝင်တော့ပါဘူး။’ လို့ ဖော်ပြခဲ့ပါတယ်။ လီဗာပူးအသင်းဟာ ကွင်းလယ်ကို အဓိက ပစ်မှတ်ထားနေပြီး မကြာသေးခင်ကပဲ ဘယ်လင်ဟမ်ကို ဦးစားပေးအဆင့်ကနေ ဖယ်ထုတ်ခဲ့ပြီးပါပြီ။ အသင်းလိုအပ်တဲ့ ကွင်းလယ်ပိုင်းကို အာရုံစိုက်ဖို့ရာမှာ ဘယ်လင်ဟမ်အပြင် ယူရို သန်း ၁၀၀ အနည်းဆုံး စျေးပေါက်မယ့် ဂါဗာဒီယိုကိုပါ ဖယ်ထုတ်ခဲ့တာပါ။ ",
"btext2":"ဒါဟာ ဒီနွေအတွက် ပစ်မှတ်စာရင်းကနေ ဖယ်ထုတ်ခြင်းပဲဖြစ်ပြီး အနာဂတ်မှာ ခေါ်ယူနိုင်မလား အခြေအနေအတွက် ဆက်လက် စောင့်ကြည့်မှု ရှိလာမှာ ဖြစ်ပါတယ်။ ဒါပေမယ့်လို့ ဗန်ဒိုက်၊ ကိုနတေး၊ မာတစ်၊ ဂိုးမက်စ်တို့ကို ချန်ထားပြီး နက်ဖီးလစ်နဲ့ ရွိုင်းဝီလီယမ်တို့ကို ရှင်းထုတ်မယ့် ခံစစ်အတွက် ကစားသမား တစ်ဦးကိုတော့ ခေါ်ယူမှာပါ။ အပြောင်းအရွှေ့ဆိုင်ရာ သတင်းထောက်ဖြစ်သူ Fabrizio Romano ကတော့ လီဗာပူးအသင်းဟာ ချယ်ဆီးကနေ ဘရိုက်တန်အသင်းထံ အငှားထွက်ကစားနေတဲ့ အသက် ၂၀ အရွယ် ခံစစ်မှူး လီဝီ ကိုးဝဲလ်ကို အတော်လေး စိတ်ဝင်စားနေတယ်လို့ ဖော်ပြထားပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/17592442023-678x381.jpg",
"imgurl2":"https://nyanaykhin.com/wp-content/uploads/2023/04/17592442023-678x381.jpg",
"imgurl3":"no",
"video":"no"
 },

        {"ndate":"April  24 , 2023",
"htext":"ချယ်ဆီးအသင်းမှာ မေဆန်မောင့် ဆက်ရှိနေဖို့ဆိုတာ ဖြစ်လာနိုင်တဲ့ ကိစ္စဖြစ်ပါတယ်။ ",
"btext1":" ချယ်ဆီးအသင်းမှာ မေဆန်မောင့် ဆက်ရှိနေဖို့ဆိုတာ ဖြစ်လာနိုင်တဲ့ ကိစ္စဖြစ်ပါတယ်။ သောကြာနေ့တုန်းက သူနဲ့ တော့ဘိုလီတို့ကြား တိုက်ရိုက် စကားပြောမှု ရှိခဲ့ပြီး ချယ်ဆီးပိုင်ရှင်တွေက မောင့်ကို သူတို့အသင်းရဲ့ အရေးပါတဲ့ ကစားသမားအဖြစ် ဆက်ထိန်းထားလိုပါတယ်။ လီဗာပူး၊ အာဆင်နယ်၊ ယူနိုက်တက်၊ ဘိုင်ယန်မြူးနစ်တို့က စိတ်ဝင်စားနေပေမယ့် အကယ်လို့ ချယ်ဆီးမှာ မောင့် ဆက်နေမယ်ဆိုရင် လုပ်ခအနည်းဆုံး စီနီယာတွေထဲက တစ်ဦးဖြစ်တဲ့ သူ့ကို ချယ်ဆီးက မက်လောက်ဖွယ် စာချုပ်သစ် ပေးမှာဖြစ်ပါတယ်။",
"btext2":"no ",
"btext3": "   no   ",
"imgurl1":"https://scontent-xsp1-1.xx.fbcdn.net/v/t39.30808-6/342870935_1281349879459313_5502246046066641193_n.jpg?stp=dst-jpg_s960x960&_nc_cat=105&ccb=1-7&_nc_sid=730e14&_nc_ohc=CjyJbXkSTAQAX8CEoQx&_nc_ht=scontent-xsp1-1.xx&oh=00_AfDk-ERQx5IN_XoSUtsvU1TjFnYZrOLiyDLzPzIGwYXHTg&oe=644A6AC7",
"imgurl2":"no",
"imgurl3":"no",
"video":"no"
 },
       {"ndate":"April  24 , 2023",
"htext":"လီဗာပူး စနစ်ရဲ့ ဖာမင်နို False Nine နေရာကို ဘယ်လို အစားထိုးမလဲ ကလော့ပ် ထုတ်ပြောလာ",
"btext1":"နည်းပြယာဂင်ကလော့ပ်က ဒီနွေမှာ သူ့ရဲ့ အကောင်းဆုံး အသင်းသားတစ်ဦးဖြစ်တဲ့ ဘော်ဘီ ထွက်ခွာသွားတော့မှာဖြစ်ပေမယ့် ဘရာဇီးသားနေရာ ဘယ်လို အစားထိုးနိုင်မလဲ ထုတ်ပြောခဲ့ပါတယ်။ ၂၀၁၅ မှာတည်းက လီဗာပူးကို ရောက်လာခဲ့တဲ့ ဘော်ဘီ ထွက်ခွာတော့မှာကို ဝမ်းအနည်းဆုံး လူရှိမယ်ဆိုရင် သေချာပေါက် ကလော့ပ်ပဲ ဖြစ်ပါလိမ့်မယ်။ ဂျာမာန်သား နည်းပြဟာ လီဗာပူးကို ကိုင်တွယ်နေစဉ် ကာလအတွင်းမှာ အခြားသော ကစားသမားတွေထက် ဘော်ဘီကို ဦးစားပေး ပွဲထုတ်ခဲ့ပါတယ်။ လီဗာပူးတိုက်စစ်မှာ False Nine နေရာကို တာဝန်ယူရင်း တောက်ပခဲ့တဲ့ ဘော်ဘီဟာ လီဗာပူးမှာ ၃၆၀ ပွဲ ကစားပြီး ၁၀၉ ဂိုး သွင်းယူခဲ့တာ ဖြစ်ပါတယ်။ ",
"btext2":"အနာဂတ်မှာ ဘော်ဘီနေရာ ဘယ်လို အစားထိုးမလဲ မေးခွန်းအတွက် ကလော့ပ်က ” ကုန်ခဲ့တဲ့ ၆ နှစ်လောက်အတွင်းမှာ ဘောလုံးကို မြတ်နိုးသူတိုင်းနဲ့ တူညီတဲ့ နေရာမှာ ကစားသူတိုင်းအတွက် ဘော်ဘီထံကနေ အတုမယူဖို့ဆိုတာက ခက်ခဲတယ်လို့ ဝန်ခံရပါလိမ့်မယ်။ ကျနော်တို့က လူတွေရှေ့မှာ ဘောလုံးကစားတာမို့ ကျနော်တို့ ဘယ်လိုကစားလဲ အားလုံးမြင်ပါတယ်။ ဘော်ဘီဟာ တူညီတဲ့ နေရာမှာ ကစားနေတဲ့ ဘဝတူ ကစားသမားတိုင်း အတုယူလောက်စရာ တိုက်စစ်တာဝန်ကို ရယူပြခဲ့သူဆိုတာ ရှင်းပါတယ်။ ကုတ်ဒီက အသက် ၂၃ နှစ်အရွယ် ရှိနေပြီဖြစ်ပြီး အသင်းဟောင်းမှာ အသင်းခေါင်းဆောင် တာဝန်ကို ရယူခဲ့တာ ဖြစ်ပါတယ်။ သူအသင်းကို ရောက်လာချိန်မှာ ဒီကောင်လေး မဆိုးဘူး၊ အသင်းလိုက် ကစားသမားကောင်းပဲလို့ ကျနော် တွက်ဆမိခဲ့တယ်။ သူက အတော်ကောင်းတဲ့ ကစားသမား တစ်ယောက်ပါပဲ။ ",
"btext3": "    ကုတ်ဒီက ဘော်ဘီရဲ့ နေရာမှာ ကစားနိုင်ပါတယ်။ သူက တောင်ပံနဲ့ အထောင် တိုက်စစ်တွေမှာပါ ကစားနိုင်တယ်။ တကယ့် နံပါတ် ၉ စစ်စစ်လို ကစားနိုင်တယ်၊ တိုက်စစ် ဧရိယာထိပ်မှာတင် မကဘဲ နှစ်ဦးတွဲ တိုက်စစ်မှူး ပုံစံကိုလည်း ကစားနိုင်တယ်။ ဒီတော့ တိုက်စစ်မှာ ကုတ်ဒီကလည်း ကိုယ်ပိုင် နည်းလမ်းတစ်ခုကို ဖန်တီးနိုင်ပါတယ်။ ဘော်ဘီလို ပုံစံမျိုးကို ကုတ်ဒီ လုပ်နိုင်မယ်တော့ မပြောပါဘူး။ ဘယ်သူကမှတော့ ဘော်ဘီနဲ့ မတူညီနိုင်ဘူးလေ။ ဘော်ဘီက ဘော်ဘီပဲ မဟုတ်လား ” လို့ ဖြေဆိုခဲ့တာ ဖြစ်ပါတယ်။ ဖေဖော်ဝါရီနဲ့ မတ်လလောက်တုန်းက ကုတ်ဒီကို ဘယ်တောင်ပံမှာ သုံးပြီး ဒါဝင်ကို အထောင်တိုက်စစ်နေရာမှာ မြင်ရဖို့ လီဗာပူးပရိသတ်တွေဘက်က အတော်လေး ထောက်ပြခဲ့ဖူးပါတယ်။ ဒါပေမယ့်လို့ ကလော့ပ်ကတော့ ဂက်ပိုဟာ အထောင်နေရာမှာ ပိုမို သင့်လျော်မယ်လို့ ယုံကြည်နေတာပါ။ ဒါဝင်ဟာ အရှိန်မြန်မြန်ဖြင့် တိုက်စစ်ကစားနိုင်ပေမယ့် ဘာသာစကား အခက်အခဲ၊ သူ့ရဲ့ စိတ်လောမှုတွေနဲ့အတူ တိုက်စစ်ပိုင်း ချိတ်ဆက်သူ တာဝန်ကို မယူနိုင်သေးချိန်မှာ နည်းစနစ်ပိုင်းကောင်းတဲ့ ဂက်ပိုကို အထောင်နေရာပိုဖို့ ကလော့ပ်က ရွေးချယ်ထားတာပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/04/klopp-bobby-lfc.jpg",
"imgurl2":"https://lfcthadin.com/wp-content/uploads/2023/04/klopp-bobby-lfc.jpg",
"imgurl3":"no",
"video":"no"
 },
      {"ndate":"April  24 , 2023",
"htext":"ဒီရာသီ ဆုဖလား စိန်ခေါ်နိုင်ခြင်း မရှိတဲ့ လီဗာပူးအသင်း နာကျင်စေမယ့် စကားမျိုး ဂွာဒီယိုလာ ထုတ်ပြော",
"btext1":" နှစ်တိုင်းမှာ ဆုဖလား စိန်ခေါ်ဖို့ကို အမြဲတမ်း ဆာလောင်မှုရှိပြီး အောင်မြင်မှုတိုင်းကို တင်းတိမ်ခြင်း မရှိတာကို ကျေနပ်တယ်လို့ ဂွာဒီယိုလာရဲ့ ထုတ်ပြောမှုဟာ ဒီရာသီမှာ ကျဆင်းမှုတွေ ရင်ဆိုင်နေရတဲ့ လီဗာပူးအတွက်တော့ နာကျင်စရာ ဖြစ်လာပါတယ်။ မန်စီးတီးဟာ ဒီရာသီ ဆုဖလား ၃ လုံး အောင်မြင်နိုင်တဲ့ လမ်းကြောင်းမှာ ရှိနေပြီး ဒါဟာ မနှစ်က လီဗာပူးနဲ့အပြိုင် ဆုဖလားကြီးတွေမှာ ယှဉ်ပြိုင်ခဲ့ပေမယ့် လမ်းကြောင်း ချော်ထွက်မသွားခြင်းကို ပြသနေပါတယ်။ လီဗာပူးကတော့ ဟန်ချက်ပျက်ယွင်းခဲ့ကာ မနှစ်ကလို ဆုဖလား ၄ ခု ပြိုင်ဆိုင်မှုမှာ တစ်ခုအတွက်ကိုမှ အနီးကပ် မရောက်လာခဲ့ပါဘူး။ ဂွာဒီယိုလာက ” ကျနော်တို့ ဖလား ၃ လုံးရဖို့ ဆိုတာက အဝေးကြီးမှာပဲ ရှိပါသေးတယ်။ ဒီလို အချိန် ဒီလိုစကား ပြောနေရတာ ရယ်စရာကြီးပါ။ ပြောတာက ပြောလို့ရပေမယ့် လက်တွေ့မှာက ကိုယ်ကစားရမယ့် ပွဲတွေကို ကစားနေတဲ့ အဆင့်ပဲ ရှိပါသေးတယ်။",
"btext2":" မန်စီးတီးအသင်းရဲ့ အကြီးအကဲတွေ အပါအဝင် ဝန်ထမ်းအားလုံးက ဆုဖလားတွေကို အောင်မြင်ပြီးရင်း အောင်မြင်လိုနေတာက ဒီအသင်းရဲ့ မန်နေဂျာအဖြစ် ကျနော် အရမ်း ဂုဏ်ယူမိပါတယ်။ တစ်နှစ်လောက် ကောင်းကောင်းလုပ်ပြနိုင်တာမျိုး၊ ချန်ပီယံလိဂ် တစ်နှစ်ရပြီး နောက်ရာသီကျ အောက်ဆုံးကို ထိုးကျသွားတာမျိုး ကျနော်တို့ မလိုချင်ဘူး။ ကျနော်တို့ အသင်းက သိပ်တည်ငြိမ်ပြီး ဆုဖလားတွေ ယူနိုင်လို့ပဲ ဒီအသင်းမှာ ဆက်နေနေတာပါ။ ဆုဖလားတိုင်းအတွက် ကျနော်တို့ တိုက်ပွဲဝင်နေဆဲပါ ” လို့ ပြောဆိုခဲ့တာပါ။ လီဗာပူးပရိသတ်တွေရဲ့ မျှော်လင့်ချက်က လာမယ့်ရာသီမှာ ကလော့ပ်နဲ့ ကလပ် တာဝန်ရှိသူတွေက အစားထိုးမှုကြီးတွေ ပြုလုပ်ပြီး လိဂ်ရဲ့ ထိပ်ဆုံးနေရာကို ပြန်တက်အောင် စွမ်းဆောင်ကြစေဖို့ပဲ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/10192432023-678x381.jpg",
"imgurl2":"https://nyanaykhin.com/wp-content/uploads/2023/04/10192432023-678x381.jpg",
"imgurl3":"no",
"video":"no"
 },
     {"ndate":"April  24 , 2023",
"htext":"ဒီရာသီ အကောင်းဆုံး လူငယ် ချန်ပီယံလိဂ် ကြယ်ပွင့်တွေထဲ ပါဝင်သွားတဲ့ ဗန်ဒုတ်",
"btext1":"လက်ရှိ လီဗာပူးလူငယ်တွေထဲမှာ စီနီယာအဆင့်ထံ ဖောက်ထွက်ပြီး တောက်ပလာဖို့ အနာဂတ် အကောင်းဆုံးရှိသူဆိုရင် သေချာပေါက် ဗန်ဒုတ်ကို ညွန်ပြရမှာဖြစ်ပါတယ်။ ၂၀၁၃ တည်းက စတင်လာတဲ့ ယူအီးအက်ဖ်အေ လူငယ်လိဂ်မှာ ဒီရာသီ လီဗာပူးအသင်းက နောက်ဆုံး အဆင့်တွေထံ မရောက်ခဲ့တာက ဗန်ဒုတ် ဒဏ်ရာရသွားတာကြောင့် ပါဝင်ပါတယ်။ ပွဲချိန်တွင်း ဗန်ဒုတ် ကွင်းထဲက ထွက်ခဲ့ရပြီး ဦးခေါင်းထိခိုက်မှုဖြစ်တာမို့ ပြန်ဝင်ကစားခွင့် မရတာဟာ လီဗာပူးကို ပြိုင်ပွဲကနေ ထွက်စေတဲ့ထိ သက်ရောက်မှု ရှိခဲ့ပါတယ်။ ထရန့်၊ ဂျွာအိုဖီးလစ်၊ မောင့်နဲ့ ဒီလစ်တို့ဟာ ဒီပြိုင်ပွဲမှာ သက်ဆိုင်ရာ ကလပ်တွေကို ကိုယ်စားပြု တောက်ပလာခဲ့ဖူးပြီး ဒီရာသီအတွက် GOAL ကရွေးတဲ့ အကောင်းဆုံး လူငယ်စာရင်းမှာ ဗန်ဒုတ် ပါဝင်လာခဲ့ပါတယ်။ ",
"btext2":"ဝိန်းရွန်းနီရဲ့ ပေါက်ကွဲမှုနဲ့ ပြေးနှုန်းလို ဆင်တူတဲ့ ကစားဟန်ရှိတယ်။ ဒုတ်ဟာ မနှစ်ကနွေမှာ ဆဲလ်တစ်ကနေ ပေါင် ၆ သိန်းနဲ့ လီဗာပူးကို ပြောင်းလာပြီး ပထမဆုံး ဘောလုံးရာသီမှာ အတော်လေး ထူးချွန်နေပါတယ်။ သူ့ရဲ့ ဒီရာသီ အထူးချီးကျူးခံရမှုကတော့ ယူအီးအက်ဖ်အေ လူငယ်ပြိုင်ပွဲမှာ ရိန်းဂျားအသင်းဘက်ကို တစ်ဦးတည်း ၄ ဂိုးသွင်းတဲ့ ပွဲစဉ်ဖြစ်ပါတယ်။ အသက် ၁၇ နှစ်အရွယ် တိုက်စစ်သမားက ဒီပြိုင်ပွဲမှာ ၈ ပွဲ ကစားပြီး ဂိုးထောက်ပံ့မှု ၄ ကြိမ် လုပ်ခဲ့ပါတယ်။ တောင်ပံသမားဟာ ကလော့ပ်ရဲ့ စီနီယာအသင်းအတွက် ၅ ကြိမ် ပါဝင်ခွင့်ရခဲ့တယ်။ နောက်ရာသီမှာ သူ့ထံကနေ ပိုကောင်းတဲ့ သက်ရောက်မှုတွေ မြင်တွေ့ရမယ်လို့ ယုံကြည်ရပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/ben-doak-lfc-678x381.jpg",
"imgurl2":"https://nyanaykhin.com/wp-content/uploads/2023/04/ben-doak-lfc-678x381.jpg",
"imgurl3":"no",
"video":"no"
 },
    {"ndate":"April  24 , 2023",
"htext":"တစ်ပတ် ပေါင် ၂ သိန်းခွဲ လိုချင်တဲ့ မောင့်၊ ဖာမင်နိုနေရာ ဆက်ခံမယ့်သူ၊ ညာအစွန်လူ ခေါ်မှာ မဟုတ်ခြင်း၊ ချန်ပီယံရှစ် အကောင်းဆုံး လူငယ်ကို ချိန်ရွယ်ခြင်းနဲ့ လီဗာပူး သတင်းတိုများ",
"btext1":" နယူးကာဆယ်က စပါးအသင်းကို ၆-၁ ဖြင့် အနိုင်ရတာကြောင့် လက်ကျန်ပွဲစဉ် ၇ ပွဲ အလိုမှာ လီဗာပူးကို ၉ မှတ်ထိ ဖြတ်သွားပြီဖြစ်ပါတယ်။ နည်းပြကလော့ပ်ဟာ ၂၀၂၀ နောက်ပိုင်း ပထမဆုံး အကြိမ်အဖြစ် အာဆင်နယ်၊ လိဒ်စ်၊ ဖောရက်စ် ၃ ပွဲဆက်တိုက် ပွဲထွက်လူစာရင်းကို မပြောင်းလဲဘဲ ထုတ်သုံးခဲ့ခြင်း ဖြစ်ပါတယ်။ လီဗာပူးအသင်းဟာ ထရန့်ကို ကွင်းလယ်မှာ စမ်းသုံးနေပေမယ့် နွေစျေးကွက်မှာ ညာအစွန် ခံစစ်သမား ခေါ်ယူဖို့ ကြိုးစားမယ့် အလားအလာ မရှိသေးဘဲ ကွင်းလယ်လူသစ်တွေကိုပဲ ခေါ်ယူလိမ့်မယ်လို့ ဂျိမ်းပီယာဇ့်က ပြောပါတယ်။",
"btext2":" လီဗာပူးအသင်းဟာ ချန်ပီယံရှစ် တစ်ရာသီ အကောင်းဆုံး လူငယ်ကစားသမား ဆုရခဲ့တဲ့ အဲလက်စ်စကော့ကို ဆက်လက် စောင့်ကြည့်နေဆဲ ဖြစ်ပါတယ်။ ဘရိုက်တန်အသင်း စီအီးအိုက ကမ္ဘာ့ဖလား မတိုင်ခင်တုန်းက အယ်လစ်စတာ၊ သူ့ရဲ့ ကိုယ်စားလှယ်တို့နဲ့အတူ ဒီနွေမှာ ကမ်းလှမ်းမှုတွေ ရလာနိုင်တဲ့ အခြေအနေအတွက် ဆွေးနွေးမှု ပြုလုပ်ခဲ့ကြောင်း ဝန်ခံပါတယ်။ မေဆန်မောင့်နဲ့ ချယ်ဆီးအသင်းကြား စာချုပ်သစ် ညိနှိုင်းမှုဟာ ရှုပ်ထွေးမှုတွေ ရှိမှာဖြစ်တာမို့ အဆင်မပြေလောက်ဘူးလို့ ယူဆရပြီး အသင်းသစ်မှာတော့ ကစားသမားဟာ တစ်ပတ်လုပ်ခ ပေါင် ၂၅၀၀၀၀ ထိ တောင်းဆိုနိုင်ပါတယ်။",
"btext3": "  လီဗာပူးအသင်း တာဝန်ရှိသူတွေနဲ့ ဂရာဗင်ဘက်ချ်ရဲ့ ကိုယ်စားလှယ်တို့ နယ်သာလန်မှာ ဆွေးနွေးမှု လုပ်ခဲ့ကြတာမို့ ပရီးမီးယားလိဂ်ကလပ်ရဲ့ အလိုရှိနေခြင်းကို ကွင်းလယ်လူက ကောင်းကောင်းသိပါတယ်လို့ ဘွန်ဒက်လီဂါ သတင်းထောက် Falk က ဆိုပါတယ်။ ဖာမင်နို ထွက်ခွာသွားရင် သူ့နေရာကို ဆက်ခံမယ့် တိုက်စစ်သမားက ဂက်ပိုပါလို့ ကလော့ပ်က ထုတ်ပြောခဲ့ပါတယ်။ ဂက်ပိုဟာ နယ်သာလန်မှာ ဘယ်တောင်ပံ နေရာက ကစားခဲ့ပေမယ့် သူဟာ လီဗာပူးရဲ့ တိုက်စစ်မြှားဦးမှာ ချိတ်ဆက်သူအဖြစ် တာဝန်ယူရလောက်အောင် နည်းစနစ်ကောင်းသူအဖြစ် ကလော့ပ်က မြင်ထားတာပါ။ ဒေါ့မွန်အသင်းက ဘယ်လင်ဟမ်ကို စာချုပ်သစ်ပေးရာမှာ ပေါင် သန်း ၈၀ ဖြင့် ထွက်ခွင့်ပေးမယ့် အချက် ပါဝင်သွားမယ်လို့ သိရပါတယ်။ လီဗာပူးအသင်က ဆောက်သမ်တန် ကွင်းလယ်လူ လာဗီယာကို စောင့်ကြည့်နေပေမယ့် အသက် ၁၉ နှစ်အရွယ် မန်စီးတီး အကယ်ဒမီထွက် ကစားသမားကို မန်ချက်စတာ အသင်းက အလိုရှိရင် ပြန်ခေါ်ခွင့် ပိုင်ဆိုင်ထားပါတယ်။    ",
"imgurl1":"https://nyanaykhin.com/wp-content/uploads/2023/04/23462342023-678x381.jpg",
"imgurl2":"https://nyanaykhin.com/wp-content/uploads/2023/04/23422342023.jpg",
"imgurl3":"no",
"video":"no"
 },
   {"ndate":"April  23 , 2023",
"htext":"ပြင်သစ် ဂန္တဝင်ကြီးရဲ့ သားဖြစ်သူ လီဂူးဝမ်း ကြယ်ပွင့်ကို ကွင်းလယ်အတွက် လီဗာပူးတို့ ချိန်ရွယ်လာ",
"btext1":" ဒီတလောမှာ လီဗာပူးက ကွင်းလယ်ပိုင်း အင်အားဖြည့်ရေးအတွက် သဘောကျနေပါကြောင်း ယုံကြည်ရတဲ့ နာမည်တစ်ခု စတင် ထွက်ပေါ်လာနေပါတယ်။ ပြင်သစ် ဂန္တဝင်ကြီး လီယမ်သူဟမ်ရဲ့ သားဖြစ်သူ နိုက်ကွင်းလယ်လူ သူဟမ်ကို လီဗာပူးက စိတ်ဝင်စားနေကြောင်း The Independent သတင်းဌာနရဲ့ ဘောလုံးဆိုင်ရာ အယ်ဒီတာချုပ်ဖြစ်သူ Miguel Delaney က ဖော်ပြလာတယ်။ Delaney ဟာ မနှစ်ကနွေမှာ ဘင်ဖီကာကနေ ဒါဝင်နူညက်ကို​ ခေါ်ယူဖို့ လီဗာပူးအသင်း စိတ်ဝင်စားနေကြောင်း သတင်းကို ဗြိတိန်သတင်းစာကနေ ပထမဆုံး ဖော်ထုတ်ခဲ့တဲ့ သတင်းသမားဖြစ်ပါတယ်။ ဒါကြောင့်လည်း သူ့ရဲ့ ဖော်ပြချက်ကို လီဗာပူးပရိသတ်တွေက စိတ်ဝင်စားနေကြပါတယ်။",
"btext2":" အသက် ၂၂ နှစ်အရွယ် သူဟမ်ဟာ ခံစစ်ပိုင်းကော၊ တိုက်စစ်ပိုင်းပါ ကစားနိုင်ပြီး ဘယ်ခြမ်း ကွင်းလယ်လူနေရာ အားသန်သူဖြစ်ပါတယ်။ ရုပ်ပိုင်းဆိုင်ရာ ကြံ့ခိုင်မှု အားကောင်းကာ ဒီသတင်းထွက်လာအပြီး လီဗာပူးပရိသတ်တွေ ကိုယ်တိုင်က သဘောကျမှု ရှိနေတဲ့ ကစားသမားလို့ သိရတယ်။ လီဗာပူးအသင်းဟာ ဦးစားပေး ကွင်းလယ်လူ ၂ ဦးနဲ့ လူငယ်ကွင်းလယ်လူ ၁ ဦးတို့ကို ခေါ်ယူဖို့ ရည်မှန်းထားရာမှာ သူဟမ်က နောက်ဆုံး ကွင်းလယ်လူမျိုး ဖြစ်ပါတယ်။ သူဟာ ဂါလယ်ဂါထက် လီဗာပူးအတွက် ပိုအံဝင်မယ်လို့ မှတ်ချက်ရထားပါတယ်။ ဒါပေမယ့်လို့ လီဗာပူးအသင်း ချိန်ရွယ်ထားတဲ့ ကွင်းလယ်စာရင်းမှာ ပထမ စာရွက်မှာတင် နံပါတ်ပေါင်း ၂၀ လောက် ရှိတယ်လို့ သိထားရတာမို့ ယခုထက်ပိုတဲ့ ချဉ်းကပ်မှုတွေရှိလာမှပဲ အသင်းဘက်က အလေးအနက် စိတ်ဝင်စားတယ်လို့ ယုံကြည်ရမှာ ဖြစ်ပါတယ်။",
"btext3": "  no    ",
"imgurl1":"https://nyanaykhin.com/wp-content/uploads/2023/04/16502342023-678x381.jpg",
"imgurl2":"https://nyanaykhin.com/wp-content/uploads/2023/04/16502342023-678x381.jpg",
"imgurl3":"no",
"video":"no"
 },

             {"ndate":"April  23 , 2023",
"htext":"လီဗာပူး ပရိသတ်တွေ မေးခွန်းထုတ်ကြတဲ့ ဂျိုတာ ပုစ္ဆာအတွက် အဖြေပြန်ပေးလာတဲ့ ကလော့ပ်",
"btext1":"ဒီတလောမှာ ဘယ်တောင်ပံနေရာ ရွေးချယ်စရာ ဒါဝင်နူညက် ရှိနေခဲ့ပေမယ့် ဂျိုတာကို ဆက်လက် နေရာပေးဖို့ နည်းပြကလော့ပ်ရဲ့ ဆုံးဖြတ်မှုကို လီဗာပူးပရိသတ်​တွေက မေးခွန်းထုတ်ခဲ့ပါတယ်။ ဒီယိုဂို ဂျိုတာဟာ တစ်နှစ်ကျော် ဂိုးပေါက်ပျောက်နေခဲ့ပြီးနောက် ၆ရက်အတွင်း ၄ဂိုး သွင်းယူခဲ့ပါပြီ။ အသင်းမှာ နေရာရဖို့က တန်ပြန်ဖိအားပေး ကစားပုံကို သေချာပေါက် ပြန်ရှာတွ့မှရမယ်လို့ ကလော့ပ်က ပြောလာပြီး ဒါဟာ ၃ပွဲဆက် အရံခုံထိုင်ခဲ့ရတဲ့ ဒါဝင်နူညက်ကို သတိပေးလိုက်တာလို့ ထင်ရပါတယ်။ “ ဒုတိယဂိုးမှာ သွင်းဂိုးတွေက တိုက်စစ်ကစားသမားတွေအတွက် ဘယ်လို သက်ရောက်မှုရှိလဲ ဆိုတာ မြင်နိုင်ကြမယ် ထင်ပါတယ်။ သွင်းဂိုးတွေက ယုံကြည်မှုတွေ ဖြစ်စေပါတယ်။ အဲ့ဂိုးက သိပ်ကောင်းတဲ့ ဘောလုံးထိချက်ကနေ လာပါတယ်။ ",
"btext2":"အစတုန်းက ဧရိယာထဲ ခံစစ်သမား သုံးယောက်ရှိနေတာတွေ့တော့ ဒါကို တကယ့် အခွင့်အရေးကြီးလို့ မထင်ခဲ့ရဘူး။ ဒါပေမယ့် ဂျိုတာရဲ့ ပထမထိချက်က သိပ်ကောင်းသွားတယ်။ သွင်းဂိုးကလည်း ထူးခြားပါတယ်။ ပထမပိုင်းမှာထဲက သူက ဂိုးရမယ့် အခွင့်အရေး ရှိခဲ့တာပါ။ တိုက်စစ်ကစားသမား အနေနဲ့ ခံစစ်အခြေအနေတိုင်းမှာ ပါဝင်ရတာတောင် တိုက်စစ်ကို ခြိမ်းခြောက်မှု ပေးနိုင်သေးတယ် ဆိုတာ သူက ထပ်မံပြသနေတာပါ။ နှစ်မျိုးလုံးကို လုပ်နိုင်ပါတယ်။ ဒါကြောင့်ပဲ ဂျိုတာက ကျွန်တော်တို့အတွက် သိပ်ကို အဖိုးတန်တဲ့ ကစားသမား ဖြစ်နေတာပဲ။ ",
"btext3": "  အကြာကြီး သူနားနေခဲ့ရပြီးတော့မှ အခုလို အကောင်းမြင်စရာ ရလဒ်တွေ ရရှိလာတာ အံ့ဩစရာ ကောင်းပါတယ်။ အာဆင်နယ်ပွဲတုန်းက ချေပဂိုးမှာလည်း သူက သိပ်ကို အရေးပါတဲ့ အကူအညီ ပေးခဲ့တယ်။ အခု ၂ဂိုး ၂ခါသွင်းတာက တကယ်မိုက်ပါတယ်” ကလော့ပ်က ဆိုပါတယ်။ နူညက်ဟာ ပွဲဦးထွက်ရာသီမှာပဲ ပရိသတ်တွေရဲ့ အာရုံကို ဖမ်းစားနိုင်ခဲ့ပေမယ့် များပြားလာတဲ့ လီဗာပူးတိုက်စစ် ရွေးချယ်စရာတွေကြားမှာ လမ်းပျောက်သလို ဖြစ်နေပါတယ်။ ဂျိုတာကို ဆက်တိုက် ထုတ်သုံးနေခြင်းနဲ့အတူ ဒါဝင်ဟာ သူယူရမယ့် တာဝန်တွေအတွက် သင်ယူနေရတာပဲ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/04/18062342023-678x381.jpg",
"imgurl2":"https://nyanaykhin.com/wp-content/uploads/2023/04/18062342023-678x381.jpg",
"imgurl3":"no",
"video":"no"
 },

            {"ndate":"April  23 , 2023",
"htext":"ဒီပိတ်ရက်မှာ သတင်းထောက် ရိုမန်နို ဖော်ပြလာတဲ့ လီဗာပူးအသင်း အပြောင်းအရွှေ့ ကိစ္စ (၃) ခု",
"btext1":"မက်အယ်လစ်စတာ အယ်လစ်စတာဟာ ဒီနွေမှာတော့ ဘရိုက်တန်ကနေ သေချာပေါက် ထွက်ခွာမှာဖြစ်ပါတယ်။ စျေးကွက် အစပိုင်းမှာတင် သူ့ရဲ့ အသင်းပြောင်းမှုကိစ္စ ဖြစ်လာမယ်လို့ မျှော်လင့်ရပါတယ်။ အလက်ဆစ်ဟာ ဇွန်လအထိ ဘရိုက်တန်အတွက် အကောင်းဆုံး ကြိုးစားပေးမှာ ဖြစ်ပါတယ်။ လီဗာပူးနဲ့ မန်ယူနိုက်တက်တို့က ကစားသမားရဲ့ ကိုယ်စားလှယ်တွေနဲ့အတူ မကြာခင်မှာ ဆွေးနွေးမှု ပြုလုပ်မှာ ဖြစ်ပါတယ်။ နှစ်သင်းလုံးက အယ်လစ်စတာကို လက်မှတ်ထိုးနိုင်ဖို့ ရည်မှန်းနေကြပြီး အပြောင်းအရွှေ့ နောက်ကျတာမျိုး ဖြစ်မလာရေး စကားပြောမှုတွေကို မကြာတော့တဲ့ အချိန်မှာ စတင်သွားဖို့ ရှိနေပါတယ်။ ",
"btext2":"ဖာမင်နို ဒီအဆင့်မှာ ဖာမင်နိုနဲ့ ဘာစီလိုနာကြား လက်မှတ်ထိုးရေးကိစ္စ ဘာသဘောတူညီမှုမှ မရသေးဘူးလို့ နားလည်ထားရပါတယ်။ အခုချိန်ထိ အရေးသာလောက်တဲ့ အခြေအနေမှာတောင် မရှိသေးဘဲ ဖာမင်နို နာမည်ကို ထည့်ဆွေးနွေးတဲ့ အဆင့်လောက်ဖြစ်ပါတယ်။ ဘာစီလိုနာရဲ့ ဦးစားပေးက အက်သလက်တီကိုမှ မာတီနက်စ်၊ မန်စီးတီးမှ ဂွမ်ဒိုဂန်နဲ့ ပီအက်စ်ဂျီမှ မက်ဆီတို့ပဲ ဖြစ်ပါတယ်။ ဖာမင်နိုဘက်ကလည်း သူ့ရဲ့ အသင်းသစ်နဲ့ ပတ်သက်လို့ ရှာဖွေမှု ပြုလုပ်နေပြီး အခုချိန်ထိ ဆုံးဖြတ်ချက် မချရသေးပါဘူး။ ",
"btext3": "     မေဆန်မောင့် လီဗာပူးအသင်းက မေဆန်မောင့်ကို ခေါ်ယူရေး ရေပန်းစားနေဆဲဖြစ်ပါတယ်။ ဒါပေမယ့် ကိစ္စအားလုံးက ချယ်ဆီးရဲ့ စာချုပ်သစ် ညိနှိုင်းမှုအပေါ် မူတည်နေသလို ချယ်ဆီး မန်နေဂျာသစ် ဘယ်သူဖြစ်လာမလဲနဲ့ သက်ဆိုင်ပါလိမ့်မယ်။ မေလနဲ့ ဇွန်လလောက်မှာ မေဆန်မောင့်က ဆုံးဖြတ်ချက် ပြုလုပ်မှာဖြစ်ပြီး အခုချိန်မှာ လုပ်ဦးမှာ မဟုတ်ပါဘူး။ ",
"imgurl1":"https://nyanaykhin.com/wp-content/uploads/2023/04/16332342023-678x381.jpg",
"imgurl2":"https://nyanaykhin.com/wp-content/uploads/2023/04/16332342023-678x381.jpg",
"imgurl3":"no",
"video":"no"
 },

           {"ndate":"April  23 , 2023",
"htext":"လီဗာပူး ရုန်းကန်နေရတာ မှန်တယ် ဒါပေမယ့် ဆာလာဟာ လှောင်ပြောင်ခံရသင့်တဲ့ အချာပင် မဟုတ်ဘူး",
"btext1":"ဖောရက်စ်ပွဲမှာ ဆာလာဟာ သူ့ရဲ့ လီဗာပူးကစားသမားဘဝ ၁၈၃ ဂိုးမြောက် သွင်းဂိုးကို ရယူခဲ့ကာ ကလပ်သမိုင်းမှာ သွင်းဂိုးအများဆုံး ကစားသမား စာရင်းထဲ ဖောင်လာနဲ့ တန်းညီခဲ့ပြီ ဖြစ်ပါတယ်။ လီဗာပူးအသင်းဟာ နောက်ထပ် စိတ်ပျက်စရာ ပွဲစဉ် တစ်ပွဲကို ရင်ဆိုင်ရလု ဖြစ်ခဲ့ပေမယ့် ဆာလာရဲ့ ထူးချွန်တဲ့ အဆုံးသတ်မှုဟာ အနိုင် ၃ မှတ်ကို ရစေခဲ့တာနဲ့အတူ လာမယ့်ရာသီ ဥရောပဝင်ခွင့် တစ်နေရာအတွက် မျှော်လင့်ချက်တွေကို သယ်ဆောင်ပေးလာခဲ့ပါတယ်။ ပြီးခဲ့တဲ့ နွေကမှ လီဗာပူးနဲ့ သက်တမ်းတိုးစာချုပ် ချုပ်ဆိုထားသလို ကလပ်သမိုင်းမှာ အမြင့်ဆုံး လုပ်ခရှင် ဖြစ်လာတဲ့ ဆာလာဟာ အသင်းကို ဆုဖလား စိန်ခေါ်မှု လမ်းကြောင်းပေါ် ဆွဲမတင်ပေးနိုင်ခြင်းအတွက် များစွာ ဝေဖန်ခံခဲ့ရပါတယ်။ ",
"btext2":" ဒီရာသီမှာ ပြိုင်ပွဲစုံ သွင်းဂိုး ၃၈ ဂိုးအတွက် ပါဝင်ပတ်သက်ထားတဲ့ ဆာလာဟာ ပရီးမီးယားလိဂ်မှာတော့ ၁၆ ဂိုးထိ ရရှိထားပြီ ဖြစ်ပါတယ်။ နှစ်တိုင်းမှာ ပရီးမီးယားလိဂ် သွင်းဂိုး ၂၀ အနည်းဆုံး မျှော်လင့်လို့ရတဲ့ ဆာလာဟာ ကလပ်အတွက် အရေးကြီးဆုံး အချိန်မှာ ဂိုးတွေကို ဆက်တိုက် ရယူလာနေပါပြီ။ အခုမှ အသက် ၃၀ ပဲ ရှိသေးတဲ့ ဆာလာဟာ ဒီနွေမှာ မာနေး ထွက်သွားခြင်း၊ အဓိက ကစားသမားတွေ ဒဏ်ရာကြောင့် ရုန်းကန်နေရခြင်း၊ တွဲဘက်သစ်တွေဖြင့် စတင် ကစားရခြင်း ဆိုတဲ့ အကြောင်း အမျိုးမျိုးအောက်မှာ ဂိုးတွေ သွင်းဖို့ ရုန်းကန်ရခြင်းနဲ့အတူ စာချုပ်သစ်နဲ့ မထိုက်တန်သူဆိုတဲ့ စွပ်စွဲချက်တွေ ပိုင်ဆိုင်ခဲ့တယ်။",
"btext3": "  ဒါပေမယ့် လီဗာပူးအသင်း တကယ်လိုအပ်လာချိန်မှာ ဆာလာရဲ့ အကောင်းဆုံး ခြေစွမ်းတွေက ပြန်လည် တောက်ပလာခဲ့တယ်။ ဒီကနေ ရာသီကုန်ထိ ပွဲတိုင်းကို အနိုင်ရဖို့ လိုအပ်နေတဲ့ အသင်းအတွက် အနိုင်ဂိုးတွေ သွင်းယူပေးဖို့ ဆာလာက စိတ်ဆန္ဒ ပြင်းပြနေမယ်လို့ ယုံကြည်ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/salah-123-lfc.jpg",
"imgurl2":"https://lfcthadin.com/wp-content/uploads/2023/04/salah-123-lfc.jpg",
"imgurl3":"no",
"video":"no"
 },

          {"ndate":"April  23 , 2023",
"htext":"လီဗာပူးက ဘယ်လင်ဟမ်ကို မခေါ်ဘူး ပြောတာဟာ ထိုးမယ့်ဆင် နောက်တစ်လှမ်း ဆုတ်ခြင်း ဖြစ်တယ်",
"btext1":" နည်းပြကလော့ပ်ဟာ လီဗာပူးရဲ့ လက်ရှိ အခြေအနေအရ ဘယ်လင်ဟမ်ကို ခေါ်ယူနိုင်ရေး နောက်ဆုတ်တဲ့ သဘော ပြောဆိုပေမယ့် ဒါဟာ အပြီးတိုင် ဆုတ်ခွာခြင်း မဟုတ်ဘူးလို့ ဂျာမာန်သတင်းထောက် Christian Falk က ထုတ်ပြောလာပါတယ်။ အပြောင်းအရွှေ့ နည်းဗျူဟာပိုင်းအရ လူအချို့ ကိုင်စွဲလာတဲ့ အယူအဆမှာတော့ လီဗာပူးအသင်းဟာ လာမယ့်ရာသီ ချန်ပီယံလိဂ်ဝင်ခွင့် မရေရာတဲ့ အခြေအနေကို ရင်ဆိုင်နေရတယ်။ ဒါကြောင့် ဒီကနေ့ ရာသီကုန်ထိ လက်ကျန်ပွဲစဉ်တွေကို အနိုင်ရအောင် ကြိုးစားပြီး အမှတ်ပေးဇယား ရပ်တည်မှု ဘယ်လောက်မှာ ရှိနိုင်မလဲကို ကြည့်ရမှာဖြစ်တယ်။ ရာသီကုန်မှ နွေမှာ ဘယ်လို ကစားသမားကို ခေါ်မလဲဆိုတာ ဆုံးဖြတ်ဖို့ရှိကာ ဘယ်လင်ဟမ်အတွက် စျေးချပေးမှာကို စောင့်နေတာလို့ ဆိုထားကြတယ်။",
"btext2":" Falk ကိုယ်တိုင်ကလည်း ” လီဗာပူးက အပြီးတိုင် နောက်ဆုတ်တာလို့ မမြင်ပါဘူး။ ဘယ်လင်ဟမ်က ဒေါ့မွန်မှာ တစ်နှစ်ထပ်နေနိုင်တာက လီဗာပူးအတွက် သတင်းဆိုး ဖြစ်နိုင်ပါတယ်။ ဒါပေမယ့် သတင်းကောင်းက လီဗာပူးအသင်းဟာ လုံးဝကြီး နောက်ဆုတ်သွားတာ မဟုတ်ဘူးလို့ ကျနော် ကြားထားရတယ်။ သူတို့ အခွင့်အရေး ရနိုင်ဖို့ မျှော်လင့်နေပါတယ်။ သူတို့ နောက်ဆုတ်ထားတာက ဒီအပြောင်းအရွှေ့ ကိစ္စက သိပ်ကို စျေးကြီးနေတယ် သူတို့ ထင်တာကြောင့်ပါ။ ဒါပေမယ့် ဒီအခြေအနေမှ ဘယ်အသင်းမှ ဘယ်လင်ဟမ်ရဲ့ တန်ကြေးကို လိုလိုလားလား ပေးဖို့ ဝင်လာတာ မရှိသေးပါဘူး။ ဒါက လီဗာပူးအတွက် အကူအညီဖြစ်ပါတယ်။",
"btext3": "  ယာဂင်ကလော့ပ်ရဲ့ သူငယ်ချင်းဖြစ်ပြီး သူ့ရဲ့ ကိုယ်စားလှယ်ဖြစ်တဲ့ စလာဗန် စတန်နစ်ဟာ လက်ရှိမှာ ဒေါ့မွန် အားကစားဒါရိုက်တာ ဆီဘက်ရှန်ခါးလ်ရဲ့ ညာလက်ရုံး ဖြစ်လာဖို့ နီးစပ်နေပါတယ်။ ကလော့ပ် လိုချင်တဲ့ ဘယ်လင်ဟမ်အတွက် သူက နှစ်ဖွဲ့ကြား ညိနှိုင်းပေးမှာပါ။ ဒီတော့ လုံးဝ မဖြစ်နိုင်တာ မဟုတ်ပါဘူး။ လီဗာပူးက ပြန်ဝင်လာဖို့ ဖြစ်နိုင်ပါတယ်။ ဒါပေမယ့် တစ်သင်းသင်းက ဘယ်လင်ဟမ်အတွက် ယူရို သန်း ၁၅၀ ပေးမယ်ဆိုရင် လီဗာပူး လုံးဝ ပါမှာ မဟုတ်ပါဘူး။ ကလော့ပ်က ဘယ်လင်ဟမ်ကို ရဖို့ လုံးဝ မဖြစ်နိုင်ဘူးလို့ ပြောနေပေမယ့် သူပြောတာ မယုံပါနဲ့ သူက ဘယ်လင်ဟမ်ကို ရလိုနေဆဲပါ ” လို့ ရေးသားသွားပါတယ်။    ",
"imgurl1":"https://nyanaykhin.com/wp-content/uploads/2023/04/10352342023-678x381.jpg",
"imgurl2":"https://nyanaykhin.com/wp-content/uploads/2023/04/10352342023-678x381.jpg",
"imgurl3":"no",
"video":"no"
 },

         {"ndate":"April  23 , 2023",
"htext":"ထူးထူးဆန်းဆန်း အဖြစ် ဒုတိယပိုင်း မစခင် အဝတ်လဲခန်းမှာ အသင်းသားတွေကို ဘာပြောခဲ့လဲ ကလော့ပ် ထုတ်ဖော်",
"btext1":"နည်းပြကလော့ပ်ဟာ အဝတ်လဲခန်းထဲက ကိစ္စတွေ အပြင်ထွက်လာတာကို မကြိုက်တဲ့သူ တစ်ဦးဖြစ်ပါတယ်။ ဒါပေမယ့်လို့ ထူးထူးဆန်းဆန်း အနေနဲ့ ဖောရက်စ်ပွဲမှာ ဒုတိယပိုင်း မစခင် အဝတ်လဲခန်းအတွင်း အသင်းသားတွေကို သူ မှာကြားမှုကို ထုတ်ပြောလာခဲ့ပါတယ်။ ကလော့ပ်ကတော့ ခံစစ်ကို ပိတ်ကစားခြင်းကို ရင်ဆိုင်ရတာ ပွဲပေါင်း ရာဂဏန်းလောက် ရှိနေတာမို့ တိုက်စစ်ဆင်ရာမှာ ပိုမို ပြတ်သားစွာ လုပ်ဆောင်ကြဖို့ အဓိက တွန်းအားပေးခဲ့တာ ဖြစ်ပါတယ်။ ပွဲအပြီးမှာ ကလော့ပ်က ” ဖောရက်စ်က ကျနော်တို့ အခက်တွေ့အောင် အတော်လေး လုပ်နိုင်ခဲ့ပါတယ်။ ပွဲစကတည်းကပါပဲ။ သူတို့ရဲ့ လက်မြောက်ဘောတွေကလည်း တကယ် ဒုက္ခပေးပါတယ်။ ပထမပိုင်းမှာ ဘောလုံးပိုင်ဆိုင်မှု ၈၆% ထိ ရထားတာက သိပ်ထူးဆန်းတယ်၊ ပိုလည်း ခက်ခဲသွားပါတယ်။ ",
"btext2":" ကျနော်တို့ ကြိုးစားခဲ့ရပြီး ပထမဂိုးရလိုက်တာက အကူအညီဖြစ်ခဲ့တယ်။ နှစ်ကြိမ်တောင် ဦးဆောင်ဂိုးတွေ ထပ်သွင်းခဲ့ရပြီး ဂိုးတွေကလည်း ကောင်းပါတယ်။ ဒါပေမယ့် ပွဲကို ပိုကောင်းကောင်း ထိန်းချုပ်နိုင်သင့်တာပါ။ မြင်ချင်တဲ့ အရာတွေကို မြင်လိုက်ရတာအတွက် ပျော်ပါတယ်။ ဂိုးမရခဲ့ရင် ဖောရက်စ်က ခံစစ်ကို ပိတ်ထားတော့မှာပါ။ သိပ်ကောင်းတဲ့ ကောင်တာ- ဖိအားပေးတွေ မြင်ခဲ့တယ်။ နေရာအတော်များများမှာ ပိုကောင်းတဲ့အသင်း ဖြစ်ခဲ့ပါတယ်။ ပထမပိုင်းအပြီးမှာ ကောင်လေးတွေကို ဒီလိုပွဲမျိုး မင်းတို့ ငါတို့ ကြုံနေရတာ အကြိမ် ၁၀၀ လောက် ရှိနေပြီ။ အဆုံးအဖြတ်ပေးမယ့် အခိုက်အတန့်တွေကို တိုက်ခိုက်နိုင်ရမယ်။ ဧရိယာထဲမှာ ကြိုးစားနိုင်ရမယ်ဆိုပြီး မှာခဲ့ရပါတယ်။",
"btext3": "  ရပါတယ်၊ အဆင်ပြေပါတယ်။ တည်တည်ငြိမ်ငြိမ်နဲ့ ဆက်ပြီး ကြိုးစားနိုင်ရမယ်။ ဝက်စ်ဟမ်းနဲ့ပွဲက ခက်ခဲဦးမှာပဲ။ ကျနော်တို့ အဲ့ပွဲအတွက် အဆင်သင့် ဖြစ်နေရပါမယ်။ ” လို့ ပြောခဲ့တာ ဖြစ်ပါတယ်။ လီဗာပူးအသင်းဟာ ထိပ်ဆုံး ၆ သင်းထဲ ဝင်နိုင်ရေး မျှော်လင့်ချက်တွေ ပြန်တောက်ပလာနေပြီဖြစ်ပေမယ့် လာမယ့်ရာသီ ချန်ပီယံလိဂ် ဝင်ခွင့်ကတော့ အခုချိန်ထိ အသင်းရဲ့ လက်ထဲမှာ ရှိမနေသေးတာ ဖြစ်ပါတယ်။     ",
"imgurl1":"https://nyanaykhin.com/wp-content/uploads/2023/04/9352342023-678x381.jpg",
"imgurl2":"https://nyanaykhin.com/wp-content/uploads/2023/04/nn3011-1.jpg",
"imgurl3":"no",
"video":"no"
 },

        {"ndate":"April  23 , 2023",
"htext":"ထိပ်ဆုံး ၄ သင်း မျှော်လင့်ချက်၊ ဖာမင်နို ကိစ္စ မရေရာသေးခြင်း၊ မာနေး ထွက်ရတဲ့ အကြောင်းရင်းနဲ့ လီဗာပူး သတင်းတိုများ",
"btext1":"လီဗာပူးအသင်းဟာ ချယ်ဆီး ခံစစ်မှူး လီဗီ ကိုးဝဲလ်ကို ချိတ်ဆက်မှု လုပ်ဖို့ စတင် စီစဉ်နေပြီ ဖြစ်ပါတယ်။ ဂျာမာန် သတင်းထောက်တွေကတော့ ကလော့ပ်က ဘယ်လင်ဟမ်ကို ခေါ်ယူရေး မဖြစ်နိုင်တော့ပါဘူးလို့ ထုတ်ပြောနေပေမယ့် ဆယ်ကျော်သက် ကွင်းလယ်လူကို ရရေး စိတ်မကုန်သေးဘူးလို့ ဆိုပါတယ်။ လီဗာပူးက ဘယ်လင်ဟမ်ကို မခေါ်နိုင်ဘူးလို့ ထုတ်ပြောတာဟာ ဘောလုံးဆိုင်ရာ နိုင်ငံရေးပဲဖြစ်တယ်လို့ နယူးကာဆယ် တိုက်စစ်မှူး ဝဲလ်ဆန်က ဆိုပါတယ်။ ဒါက လီဗာပူးအသင်းဟာ သူတို့ ပေါင် သန်း ၁၃၀ ထိ မတတ်နိုင်ကြောင်းနဲ့ တရားဝင် ထုတ်ပြန်တာဖြစ်ပြီး အပြောင်းအရွှေ့ ဖြစ်ရေး ဒေါ့မွန်ဘက်က လိုက်လျော့မှုတွေ လုပ်ပေးရမှာမျိုးလို့ သူကဆိုပါတယ်။ ",
"btext2":"ထရန့်ကို ကွင်းလယ်ထဲ ဝင်ကစားခွင့်ပေးဖို့ ရော်ဘတ်ဆန်ဟာ သူ့ရဲ့ တိုက်စစ်လိုက်ပါခွင့်ကို ဆုံးရှုံးခံထားရတာကို ကလော့ပ်က ဝန်ခံပါတယ်။ အစွန်လူ နှစ်ဦးလုံးကိုတော့ တိုက်စစ်အတွက် မသုံးနိုင်ကြောင်းနဲ့ ကစားဟန် အပြောင်းအလဲ ရှိတယ်လို့ နည်းပြက ထုတ်ဖော်ခဲ့တာပါ။ မနေ့ကပွဲမှာ သွင်းဂိုး ၁ ဂိုးရခဲ့တာကြောင့် မိုဆာလာဟာ လီဗာပူးသမိုင်းမှာ ဂိုးသွင်း အများဆုံး တိုက်စစ်မှူး ၁၀ ဦးစာရင်းအတွင်း နံပါတ် ၆ နေရာကို ရောက်လာခဲ့ပြီ ဖြစ်ပါတယ်။ ရာသီကုန်ရင် လီဗာပူးအသင်း အဆင့် ၆ ထဲ ဝင်မလားဆိုတာ မပြောနိုင်သေးဘဲ ကစားရမယ့် ပွဲစဉ်တွေ အားလုံးအတွက်ပဲ အာရုံစိုက်ပါမယ်လို့ ဂျိုတာက ထုတ်ဖော်ပါတယ်။ ",
"btext3": "   မာနေးက မိုဆာလာကို စာချုပ်သစ်ပေးဖို့ လီဗာပူးဘက်က စိတ်ဆန္ဒ ပြင်းပြမှုလို တုန့်ပြန်မှုမျိုး သူ့အပေါ်မှာ မရှိတာကြောင့် အသင်းပြောင်းဖို့ စိတ်ပိုင်းဖြတ်ခဲ့တာလို့ သတင်းထောက် Neil Jones က ဖော်ပြပါတယ်။ လီဗာပူး လူငယ်ကြယ်ပွင့် ဗန်ဒုတ်ဟာ ဒီရာသီ အတောက်ပဆုံး ဥရောပ လူငယ်ချန်ပီယံလိဂ် ကစားသမားများစာရင်းမှာ ပါဝင်လာခဲ့ပါတယ်။ ဘရိုက်တန်မှ ပေါင် သန်း ၆၀ ပေးရမယ့် မက်အယ်လစ္စတာကို ခေါ်ယူနိုင်ရေး လီဗာပူးက အာဆင်နယ်၊ မန်ယူနိုက်တက်တို့နဲ့ ယှဉ်ပြိုင်ဖို့ အဆင်သင့် ပြင်ထားပါတယ်။ နယူးကာဆယ်ဂိုးသမား နစ်ပုပ်က ပရီးမီးယားလိဂ်မှာ သူစောင့်ကြည့်ရဖို့ သဘောအကျဆုံး ဂိုးသမားက လီဗာပူးဂိုးသမား အယ်လီဆန်ဖြစ်တယ်လို့ ထုတ်ပြောပါတယ်။ ဖာမင်နိုနဲ့ ဘာစီလိုနာကြား သဘောတူညီမှု ရရှိတယ်ဆိုတဲ့ သတင်းတွေက မမှန်ပါဘူးလို့ ရိုမန်နိုက ထုတ်ပြောပါတယ်။   ",
"imgurl1":"https://nyanaykhin.com/wp-content/uploads/2023/04/8202342023-678x381.jpg",
"imgurl2":"https://nyanaykhin.com/wp-content/uploads/2023/04/18261542023.jpg",
"imgurl3":"no",
"video":"no"
 },

       {"ndate":"April  23 , 2023",
"htext":"ဆာလာ နောက်ဆုံး ၃ ပွဲမှာ ၄ ဂိုးသွင်းပါတယ်",
"btext1":" ဆာလာ နောက်ဆုံး ၃ ပွဲမှာ ၄ ဂိုးသွင်းပါတယ်၊ လီဗာပူးသမိုင်းမှာ ဂိုးသွင်းအများဆုံး ကစားသမား စာရင်းရဲ့ နံပါတ် ၆ နေရာကို တက်လာပါတယ်။ တရာသီလုံး ဂိုးထောက်ပံ့မှု ၃ ကြိမ်ပဲ လုပ်ထားနိုင်တဲ့ ထရန့်က နောက်ဆုံး ပရီးမီးယားလိဂ် ၃ ပွဲမှာ ဂိုးထောက်ပံ့မှု ၄ ကြိမ် လုပ်ထားပါတယ်။",
"btext2":" no",
"btext3": "    no  ",
"imgurl1":"https://scontent-xsp1-3.xx.fbcdn.net/v/t39.30808-6/342055679_782946530070718_3948576551578783593_n.jpg?stp=dst-jpg_s960x960&_nc_cat=100&ccb=1-7&_nc_sid=8bfeb9&_nc_ohc=1Zf42BW9AIcAX8vaL-L&_nc_ht=scontent-xsp1-3.xx&oh=00_AfDUs8QNmy1qv3eUs4e9offCvCKD-48Djtf8smCOzV9hyg&oe=6449E116",
"imgurl2":"no",
"imgurl3":"no",
"video":"no"
 },
      {"ndate":"April  22 , 2023",
"htext":"လီဗာပူးရဲ့ အားသာချက်ကော အားနည်းချက်ကိုပါ ထုတ်ဖော် ဝန်ခံသွားတဲ့ ဂိုးမုဆိုး ဒီယေဂို ဂျိုတာ",
"btext1":"တိုက်စစ်မှူး ဂျိုတာ ဂိုးပေါက်ပြန်တွေ့နေခြင်းနဲ့အတူ ဒီကနေ့ပွဲမှာ လီဗာပူးက ဖောရက်စ်ကို ၃-၂ ဖြင့် အနိုင်ရခဲ့ပါတယ်။ ဂျိုတာဟာ ဒီတစ်ရာသီလုံး ဂိုးပေါက်ပျောက်နေခဲ့ခြင်းဖြစ်ကာ ပြီးခဲ့တဲ့ လိဒ်စ်ကို ၆-၁ နဲ့ အနိုင်ရတဲ့ပွဲမှာ ၂ ဂိုး သွင်းယူခဲ့ပြီး ဒီကနေ့ပွဲမှာလည်း ၂ ဂိုး သွင်းယူခဲ့တာ ဖြစ်ပါတယ်။ ပထမပိုင်းမှာ အပိုင်အခွင့်အရေးကို လွဲချော်ခဲ့ပေမယ့် အသင်း ဖိအားတွေအောက် ရောက်လာချိန်မှာ ဂိုးသွင်းမုဆိုးကြီးဟာ သူ့တာဝန်ကို ကျေပွန်ခဲ့ပါတယ်။ ",
"btext2":"လီဗာပူး နိုင်ပွဲရဖို့ ကူညီနိုင်ခြင်းအတွက် ပွဲအပြီးမှာ ဂျိုတာက ” နိုင်ပွဲ ရပြီးရင် နောက်ထပ် နိုင်ပွဲနဲ့ ဆက်လိုက်နိုင်ဖို့က တကယ် အရေးကြီးတယ် လို့ ကျနော် ထင်တယ်။ မျှော်လင့်ထားသလိုပဲ တကယ်ကို ခက်ခဲတဲ့ ပွဲလည်း ဖြစ်ခဲ့တယ်။ တစ်ဂိုးရဖို့ အတော်ကြီး စောင့်ခဲ့ရတာပါ။ နောက်ပြီး ဂိုးတော့လည်း သူတို့ နှစ်ကြိမ် နောက်က ပြန်လိုက်လာခဲ့တယ်။ ဒါပေမယ့် ဒီကိစ္စတွေက ကျနေ်ာတို့ ပြန် ကြည့် လေ့လာ ဆန်းစစ်ရမှာပါ။ တည်ကန်ဘောတွေက တကယ်ကို အရေးကြီးတာပါ၊ ဒါကို ကျနော်တို့ ကြို သိထားပေမယ့် သူတို့ အဲဒီကနေပဲ ဂိုးတွေ သွင်းသွားတယ်။ ခံစစ်ပိုင်း ကျနော်တို့ တိုးတက်ဖို့ လိုပါတယ်။ တိုက်စစ်ကတော့ ပြီးပြည့်စုံလုနီးပါးပါပဲ ” လို့ ပြောခဲ့ပါတယ်။ ဒီရာသီမှာ လီဗာပူးရဲ့ ရည်မှန်းချက်က ထိပ်ဆုံး ၆ သင်းထဲ ဝင်ရေးလား မေးခွန်းအတွက်တော့ ” ကျနော်တို့ နိုင်ပွဲတွေ ဆက်ပြီး ယူဖို့လိုပါတယ်။ အဲဒီကနေ ဘယ်ထိ ရောက်မလဲ ကြည့်ကြရမှာပါ” လို့ တုန့်ပြန်သွားတာပဲ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/22492242023-678x381.jpg",
"imgurl2":"https://nyanaykhin.com/wp-content/uploads/2023/04/22492242023-678x381.jpg",
"imgurl3":"no",
"video":"no"
 },
     {"ndate":"April  22 , 2023",
"htext":"ထရန့် ကွင်းလယ်မှာ ကစားနိုင်ရေး အရေးပါတဲ့ အသင်းဖော်ဖြစ်လာဖို့ ကလော့ပ် တာဝန်ပေးမှုကို ကိုနတေး ထုတ်ပြောလာ",
"btext1":" ပြီးခဲ့တဲ့အပတ်တွေက ထရန့်ကို ညာအစွန်ကနေ ကွင်းလယ် နံပါတ် ၆ နေရာကို ဝင်ကစားနေစေတဲ့ ကလော့ပ်ရဲ့ နည်းဗျူဟာ အပြောင်းအလဲမှာ ကိုနတေးဟာ အဓိကကျတဲ့ ကစားသမားဖြစ်လာခဲ့ပါတယ်။ ညာခြမ်းခံစစ်မှူးဟာ ထရန့် ထားခဲ့တဲ့ ညာအစွန် ခံစစ်ပိုင်းကို ပိုပြီး တာဝန်ယူပေးဖို့ ဖြစ်လာခဲ့ပါတယ်။ လီဗာပူး ခံစစ်ကလည်း ၃ ယောက်တန်းပုံစံ ဖြစ်လာခဲ့ပြီး ကိုနတေးနဲ့ ထရန့် ဘယ်လောက် အတွဲညီသလဲဟာ လီဗာပူးခံစစ် ဟာကွက် ဘယ်လောက် ကြီးမားမလဲအတွက် သက်ရောက်မှု ရှိလာနိုင်ပါတယ်။ “ နည်းပြက ကျနော်ကို အနည်းငယ်ကွဲပြားတဲ့ တာဝန်တစ်ခုကို လုပ်ခိုင်းတဲ့အခါ ကျွန်တော့်မှာ ဘာစိုးရိမ်မှုမှ မရှိပါဘူး။ အသင်းရဲ့ ကစားပုံကို ဆုံးဖြတ် အဖြေရှာရတာက နည်းပြအလုပ်ပဲ။ ကျွန်တော်တို့ရဲ့ ကစားကွက်ကို ပြုပြင်ပြောင်းလဲဖို့ လိုအပ်၊ မလိုအပ်ဆိုတာက နည်းပြရဲ့ ဆုံးဖြတ်ချက်အတိုင်းပါ။",
"btext2":"အသင်းကို ကူညီပေးဖို့ ကြိုးစားရတာမှာ နည်းပြ ဘယ်နေရာထားထား ကျွန်တော် လုပ်ပေးမှာပဲ။ ထရန့်ဟာ သိပ်တော်တဲ့ ကစားသမားဆိုတာ အားလုံးသိပါတယ်။ ပြိုင်ဘက်နဲ့ သူပိုနီးလေလေ ခြိမ်းခြောက်မှု ဖန်တီးနိုင်လေလေပါ။ ဒါပေမယ့် ကျွန်တော်ကလည်း လူသား တစ်ယောက်ဆိုတော့ တချိန်လုံးတော့ အဲ့ဘက်မှာ သူ့ကို မကာပေးနိုင်ဘူးပေါ့။ သူက ခံစစ်ရော တိုက်စစ်မှာပါ အရည်အသွေးနဲ့ ပါရမီ များစွာရှိတဲ့ ပြည့်စုံတဲ့ ကစားသမားတစ်ယောက်ဆိုတာ ကျွန်တော်တို့ သတိရဖို့လိုတယ်။ တချိန်လုံး ကျွန်တော် သူ့နေရာကို မကာကွယ်ပေးနိုင်တာမို့လို့ သူ့အနေနဲ့ သူ့ရဲ့ ခံစစ်တာဝန်တွေကိုလည်း မေ့မှာ မဟုတ်ပါဘူး ” လို့ ကိုနာတေးက ပြောဆိုခဲ့တာဖြစ်ပါတယ်။ ကလော့ပ်ကလည်း လီဗာပူးရဲ့ ဖန်တီးရှင်အဖြစ် ခြေစွမ်းပြနေတဲ့ ထရန့်ရဲ့ စွမ်းဆောင်ရည်ကို အထင်ကြီးနေပါတယ်။ ",
"btext3": "   “ အဓိကနေရာကတော့ နူညက်ကို နောက်ဆုံးပေးလိုက်တဲ့ ပေးပို့မှုပဲ။ ဒါပေမယ့် သူက အဲ့နေရာကနေ ဖန်တီးပေးပို့မှုတွေ နည်းနည်းပိုပြီး ရခဲ့ပါတယ်။ ထရန့်က ဘယ်နေရာပဲ ရောက်ရောက် သူ့ရဲ့ ပေးပို့မှုတွေက အဆုံးအဖြတ် ဖြစ်စေနိုင်တယ် ” လို့ ကလော့ပ်က ပြောကြားခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/trent-konate.jpg",
"imgurl2":"https://lfcthadin.com/wp-content/uploads/2023/04/trent-konate.jpg",
"imgurl3":"no",
"video":"no"
 },
    {"ndate":"April  22 , 2023",
"htext":"ဒါဝင်ကို ပုံမှန် ပွဲထွက်ခွင့် မပေးဘဲ အရံခုံမှာ ထိုင်ခိုင်းထားရတဲ့ အဓိက အကြောင်းရင်းအား ကလော့ပ် ထုတ်ပြောလာ",
"btext1":" ဒါဝင်ဟာ ဇန်နဝါရီမှာ ဂက်ပို ရောက်လာတဲ့နောက်ပိုင်း ပုံမှန်ပွဲထွက်ခွင့် စတင် ဆုံးရှုံးလာပေမယ့် ဒါဟာ ကစားသမားကို လေ့ကျင့်ရေးမှာနဲ့ ပြင်ပမှာ ပိုပြီး အချိန်ပေးဖို့ ကလပ်ဘက်က ဆုံးဖြတ်ခဲ့ခြင်း ဖြစ်နိုင်ပါတယ်။ အသက် ၂၃ နှစ်အရွယ် တိုက်စစ်မှူးဟာ ဒီရာသီမှာ ရုန်းကန်နေရတဲ့တိုင်အောင် ပြိုင်ပွဲစုံမှာ သွင်းဂိုး ၁၅ ဂိုး ရယူထားပြီး ဂိုးထောက်ပံ့မှု ၄ ကြိမ် ပြုလုပ်ထားနိုင်ဆဲ ဖြစ်ပါတယ်။ ဒါပေမယ့် ဒါဝင်ကို ဘာလို့ အရံမှာ ထိုင်ခိုင်ထားသလဲ ဆိုတာကို ကလော့ပ်က အခုလို ရှင်းပြပါတယ်။ “ ဒါဝင်က ကျနော်တို့ရဲ့ အခြားတိုက်စစ်သမားတွေနဲ့ မတူညီတဲ့ အရည်အချင်းရှိတာ ကောင်းပါတယ်။ သူက အတော်လေးကို အသုံးဝင်တယ်၊ စက်တစ်လုံးလိုဖြစ်ပြီး ဂိုးတွေ အများကြီး သွင်းယူပါလိမ့်မယ်။ အခုတောင်မှ သူ ဂိုးတွေ အတော်လေး သွင်းထားပါပြီ။",
"btext2":"ဒါပေမယ့် သူက အသားကျလာနေဆဲ ဖြစ်ပါတယ်။ သူ့ရဲ့ အင်္ဂလိပ်စကားပြောက သိပ်မကောင်းသေးပါဘူး။ ကျနော်တို့ အဲ့အတွက် အားထည့်ပြီး ကြိုးစားပေးနေတယ်။ အသင်းအတွက် သူ ခက်ခဲစွာ ကျော်ဖြတ်နေရတဲ့ ပထမရာသီကလည်း အကူအညီ မဖြစ်ပါဘူး။ အသင်းရုန်းကန်နေရမှတော့ တိုက်စစ်မှူးက ဘယ်လိုလုပ် တောက်ပနိုင်မလဲ? မဖြစ်နိုင်သလောက်ပဲလေ။ ဒါပေမယ့် သူက ကျနော်တို့အတွက် ကောင်းမွန်တဲ့ အခိုက်အတန့်တွေ ရှိထားပါတယ် ” လို့ ကလော့ပ်က ပြောပြသွားတာ ဖြစ်ပါတယ်။ ",
"btext3": "  လေ့ကျင့်ရေးမှာ သီယေဂိုက သူ့အတွက် အဓိက ဘာသာပြန် လုပ်ပေးနေခဲ့ပေမယ့် အသင်းလိုက်မှာ ပိုမို ပါဝင်ဖို့ဆိုရင် ဒါဝင် ကိုယ်တိုင်ကပဲ ကြိုးစားရမှာပါ။ တိုက်စစ်မှူးကို လေ့ကျင့်ရေးနဲ့ ဘာသာစကားပိုင်း ပိုမို အာရုံစိုက်စေကာ လာမယ့် ရာသီတွေအတွက် ကြိုတင် ပြင်ဆင်နေစေခြင်းပဲ ဖြစ်ပါတယ်။ ကလောပ့်ကပဲ “ ဒါဝင် အင်္ဂလိပ်လို သင်ရမယ်။ ကျနော်တို့မှာ ကိစ္စတိုင်းအတွက် ဘာသာပြန်တွေ ရှိပါတယ်။ ဒါပေမယ့် လေ့ကျင့်ရေး အစီအစဉ်မှာ ဘာသာစကား ၄ မျိုးလောက်အတွက် ဘာသာပြန်ပေးနေလို့ မရပါဘူး ” လို့ သတိပေးခဲ့တာ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/04/1102224202311-678x381.jpg",
"imgurl2":"https://nyanaykhin.com/wp-content/uploads/2023/04/11012242023.jpg",
"imgurl3":"no",
"video":"no"
 },
   {"ndate":"April  22 , 2023",
"htext":"သီယေဂို၊ ဒါဝင်တို့ ပါဝင်လာနိုင်တဲ့ ဒီကနေ့ည ဖောရက်စ်ပွဲအတွက် လူစာရင်းကို ပွဲကြို ခန့်မှန်းကြည့်ခြင်း",
"btext1":"ဒီကနေ့ညမှာတော့ လီဗာပူးအသင်းဟာ အိမ်ကွင်းပွဲအဖြစ် နော်တင်ဟမ် ဖောရက်စ်ကို အိမ်ကွင်းမှာ ဧည်ခံ ယှဉ်ပြိုင်ရမှာ ဖြစ်ပါတယ်။ Team News ဖာမင်နို ဒဏ်ရာကြောင့် ၃ ပွဲ လွဲချော်မှာဖြစ်ပါတယ်။ အယ်လီးယော့နဲ့ ကာဗာရိုတို့ ပွဲကစားခွင့် မရပေမယ့် လေ့ကျင့်ရေးမှာ သိပ်ကောင်းနေပါတယ်။ ဒါဝင်ကို ပွဲထွက်ကနေ မသုံးတာဟာ ဒဏ်ရာကြောင့် မဟုတ်ပါဘူး။ Liverpool’s XI vs. Nottingham Forest ဒီကနေ့ ဖောရက်စ်ပွဲပြီးရင် ကြားရက်မှာ ဝက်စ်ဟမ်းကို အဝေးကွင်း သွားရောက် ရင်ဆိုင်ရပါမယ်။ ၃ ရက်အကြာမှာတော့ စပါးနဲ့ အိမ်ကွင်းပွဲ ထပ်ရှိဦးမှာပါ။ ဒီပွဲမှာ နည်းပြကလော့ပ်ဟာ ပွဲထွက် လူစာရင်းကို အပြောင်းအလဲ အနည်းငယ် ပြုလုပ်နိုင်ပေမယ့်လို့ အများကြီး ပြောင်းလဲသွားမှာတော့ မဟုတ်ပါဘူး။ ဂိုးသမား အယ်လီဆန်ကို နေရာချပြီး ခံစစ်မှာ ထရန့်၊ ဗန်ဒိုက်နဲ့ ကိုနတေးတို့ အတွဲပဲ ဖြစ်ဦးမှာပါ။ ဘယ်ခြမ်းမှာတော့ ရိုဘိုကို အနားပေးပြီး ကိုစတက်ကို ထုတ်သုံးတာမျိုး ဖြစ်လာနိုင်ပါတယ်။ ",
"btext2":" ကွင်းလယ်မှာ ဂျုံးကို အနားပေးပြီး သီယေဂိုကို ထုတ်သုံးမယ်လို့ ယူဆရပါတယ်။ အကယ်လို့ ဒီပွဲမှာ ဂျုံးကို ဆက်ပြီး နေရာပေးရင်တော့ ကလော့ပ်ဟာ အသက် ၂၂ နှစ်အရွယ် ကွင်းလယ်လူကို ရာသီကုန်ထိ ယုံကြည်မှု ပေးလိုက်ဖို့ ရွေးချယ်လိုက်တာပဲ ဖြစ်ပါတယ်။ လီဗာပူးအသင်းရဲ့ လက်ကျန်ပွဲတွေမှာ ဒီပွဲက အနိုင်ရဖို့ မျှော်လင့်လို့ အရဆုံးပွဲ ဖြစ်ပါတယ်။ ဖောရက်စ်က အဝေးကွင်း စွမ်းဆောင်ရည် လုံးဝ မကောင်းပါဘူး။ နည်းပြကလော့ပ်က သီယေဂို၊ ဖာဘင်ညိုနဲ့ ဟာဗေး အတွဲကို ထုတ်သုံးလို့ ဖိအားပေးမှု အားနည်းသွားမယ် မထင်ပါဘူး။ တိုက်စစ်မှာတော့ ဒါဝင်ကို ပြန်ပြီး နေရာပေးကာ ဂက်ပို၊ ဆာလာတို့ဖြင့် တွဲဘက်ပေးဖို့ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/9572242023-678x381.jpg",
"imgurl2":"https://nyanaykhin.com/wp-content/uploads/2023/04/10012242023.jpg",
"imgurl3":"no",
"video":"no"
 },
             {"ndate":"April  22 , 2023",
"htext":"ထရန့်ကို ကွင်းလယ်မှာပဲ သုံးဖို့ အာမမခံ၊ မောင့်ကို ခေါ်ယူရေး အာဆင်နယ် ပါဝင်လာခြင်း၊ အယ်လစ္စတာ တန်ကြေး၊ တတိယဂျာစီ ဒီဇိုင်း ပေါက်ကြားခြင်းနဲ့ လီဗာပူး သတင်းတိုများ",
"btext1":" လီဗာပူးအသင်းမှာ ဒါဝင်၊ ဂက်ပိုလို တိုက်စစ်သမားတွေ အပြင် လူသစ်တွေ ရောက်ထားနှင့်ပြီ ဖြစ်ပေမယ့် လေ့ကျင့်ရေးသူတို့ရဲ့ လုပ်နိုင်စွမ်းကို ကြည့်ပြီး လာမယ့်ရာသီအတွက် ကစားကွက် ဖန်တီးမယ်လို့ ကလော့ပ်က ပြောပါတယ်။ ထရန့်ကို ကွင်းလယ်လူအဖြစ် ကစားစေမယ်လို့ အသေအချာ ဆုံးဖြတ်ထားတာ မဟုတ်ကြောင်း ကလော့ပ်က အသိပေးလာပါတယ်။ အယ်လီယော့ကို လက်တလော မသုံးတာဟာ ဘာပြဿနာမှ မရှိဘဲ ကွင်းလယ်လူက ပြန်ကစားနိုင်ဖို့ နီးနေပြီဖြစ်ကာ လေ့ကျင့်ရေးမှာ သူ့ရဲ့ အကောင်းတကာ့ အကောင်းဆုံး စွမ်းဆောင်ရည်ကို ထုတ်ပြနိုင်ရေး အားထုတ်နေတယ်လို့ ကလော့ပ်က ဆိုပါတယ်။",
"btext2":" ချယ်ဆီးကနေ ထွက်မယ့် မေဆန်မောင့်ကို ခေါ်ယူရေးမှာ အာဆင်နယ်ကလည်း ဝင်ရောက်လာခဲ့ပြီ ဖြစ်ပါတယ်။ ဘော်ဘီ ဖာမင်နိုကို ခေါ်ယူလိုတဲ့ ကလပ်တွေထဲမှာ ဘာစီလိုနာလို အသင်းလည်း ပါဝင်နေကြောင်း သတင်းကြားရပေမယ့် အခုချိန်ထိတော့ အရေးသာလောက်တဲ့ အနေအထားမျိုး မရှိသေးပါဘူး။ ၂၀၂၃-၂၀၂၄ ဘောလုံးရာသီအတွက် အသင်းရဲ့ တတိယဂျာစီ ဒီဇိုင်း ဆိုပြီး ထွက်ပေါ်လာနေရာမှာ ခရမ်းရောင်ကို အသုံးပြုထားပါတယ်။ ဖရန့်ဖတ် ခံစစ်မှူး အန်ဒီကာကို အလွတ်ဖြင့် ခေါ်ယူရေးအတွက် လီဗာပူးနဲ့ စပါး နှစ်သင်းက အပြိုင်အဆိုင် ဖြစ်နေတယ်လို့ ဖော်ပြမှုတွေ ရှိလာနေတယ်။",
"btext3": "   ကိုင်ဆီဒိုကတော့ သူ့ရဲ့ အနာဂတ်အတွက် လမ်းဖွင့်ထားဆဲဖြစ်ပြီး လီဗာပူး အပါအဝင် ကလပ်တွေရဲ့ ချိတ်ဆက်မှုတွေကို ရမယ်ဆိုတာကို နားလည်ထားပါတယ်။ ဒါဝင် နူညက်ကို လက်တလောမှာ ပုံမှန်ပွဲထွက်ခွင့် မပေးတာက လေ့ကျင့်ရေးကွင်းနဲ့ နောက်ကွယ်က အခြေအနေတွေကြောင့် ဖြစ်နိုင်ပြီး ဥရုဂွေးသားဟာ အင်္ဂလိပ် စကားပြောမှာ တိုးတက်လာခြင်း မရှိသေးပါဘူး။ အာဂျင်တီးနား သတင်းထောက်ရဲ့ အဆိုအရ ဘရိုက်တန်ဟာ မက်အယ်လစ္စတာအတွက် ပြောင်းရွှေ့ကြေးကို ပေါင် သန်း ၆၀ ဝန်းကျင်မှာ တောင်းဆိုပါလိမ့်မယ်။ ကာဗာရိုဟာ လီဗာပူးအသင်းမှာ ပွဲကစားခွင့်မရဖြစ်နေတဲ့ သူ့ရဲ့ အနေအထားကို ပျော်နိုင်ဖြစ်နေကြောင်း နည်းပြကလော့ပ်က ဝန်ခံပါတယ်။   ",
"imgurl1":"https://nyanaykhin.com/wp-content/uploads/2023/04/92622420231-678x381.jpg",
"imgurl2":"https://nyanaykhin.com/wp-content/uploads/2023/04/9192242023.jpg",
"imgurl3":"no",
"video":"no"
 },
            {"ndate":"April  21 , 2023",
"htext":"ဒါဝင် နူညက်ကို ပုံမှန်ပွဲထွက်ခွင့် မပေးခြင်းအတွက် ကလော့ပ်ရဲ့ ဖြေဆိုပေးမှု",
"btext1":"“ ဒါဝင် နူညက်က ကလပ်ရဲ့ ကာလရှည် ပရော်ဂျက်ဖြစ်ပါတယ်။ သူက ထူးခြားတဲ့ ကစားသမားဆိုပေမယ့် အခုထိ အသားကျလာနေဆဲဖြစ်ပါတယ်။ ပွဲထွက်လူစာရင်းမှာ မပါရချိန် ဒါဝင်က ခံစားချက် မကောင်းဘူးဆိုတာ နားလည်ပေမယ့် ကျနော်အတွက်တော့ အဆင်ပြေပါတယ်။ သူ ကစားချင်တာကို သိပါတယ်။ ကျနော်တို့မှာ ပွဲတွေ အများကြီး ရှိတာမို့ သူကစားရမှာပါ။ ” ",
"btext2":"no ",
"btext3": "  no    ",
"imgurl1":"https://scontent-xsp1-1.xx.fbcdn.net/v/t39.30808-6/341755934_773564761103884_5962165290111738125_n.jpg?_nc_cat=103&ccb=1-7&_nc_sid=730e14&_nc_ohc=wv6UOVbFWmsAX-n3rVb&_nc_ht=scontent-xsp1-1.xx&oh=00_AfDjD_s_FwLFgq7rNlejhMhiOieksPZdTEvyZ4if4z7YQQ&oe=64484B05",
"imgurl2":"no",
"imgurl3":"no",
"video":"no"
 },
           {"ndate":"April  21 , 2023",
"htext":"ဂိုးများပါလိမ့်မယ် ဆိုတဲ့ လီဗာပူး Vs ဖောရက်စ် ပွဲအတွက် ခရစ်ဆက်တန်ရဲ့ ပွဲရလဒ် ခန့်မှန်းချက်",
"btext1":" လီဗာပူးအသင်းဟာ ဒီအပတ်မှာတော့ တန်းဆင်းဇုန်နားက ဖောရက်စ်ကို အန်ဖီးကွင်းမှာ ဧည့်ခံကစားရမှာပါ။ ဒီပွဲအတွက် ခရစ်ဆက်တန်ရဲ့ ခန့်မှန်းက အောက်ပါအတိုင်း ဖြစ်ပါတယ်။ လီဗာပူး Vs ဖောရက်စ် ဒီပွဲက ဒီအပတ် ပွဲစဉ်တွေထဲမှာ ကျနော် ယုံကြည်မှုရှိရှိနဲ့ ရွေးချယ်မယ့် ပွဲစဉ် တစ်ပွဲပဲ ဖြစ်ပါတယ်။ ဒါကလည်း ဖောရက်စ်ရဲ့ ဆိုးရွားလှတဲ့ အဝေးကွင်း ခြေစွမ်းတွေကို ကြည့်ပြီး ခန့်မှန်းတာပဲ ဖြစ်ပါတယ်။",
"btext2":" စတိဗ်ကူးပါးက ဖောရက်စ်အသင်းပိုင်ရှင်တွေထံ ထောက်ခံမှုကို ရထားတယ် ဆိုပေမယ့် ရလဒ်ပိုင်း တိုးတက်လာဖို့ လိုကြောင်းလည်း သတိပေးခံထားရတယ်။ အခုချိန်ထိတော့ သူ့ရဲ့ အသင်းက ရလဒ်တွေ မကောင်းလာသေးပါဘူး။ ဖောရက်စ် နည်းပြရာထူးမှာ သူဆက်ရှိနေတာကို အံ့ဩမိပါတယ်။ သူတို့အသင်းက နောက်ဆုံး ၁၀ ပွဲဆက် နိုင်ပွဲမရထားသလို အန်ဖီးမှာလည်း ဒီရလဒ်ဆိုးကို အဆုံးသတ်နိုင်မယ် မမြင်ပါဘူး။ ဂျိုတာ၊ ဒီယက်ဇ်တို့ ပြန်သက်သာလာတဲ့နောက် လီဗာပူး တိုက်စစ်က အတော်လေး အင်အားတောင့်တင်းနေပါတယ်။ ကလော့ပ်က ထရန့်ကို နေရာသစ်မှာ စသုံးနေပြီး အလုပ်လည်း ဖြစ်နေပါတယ်။ ဒီပွဲကတော့ ဂိုးတွေ များပါလိမ့်မယ်။ ဒီပွဲအတွက် ခရစ်ဆက်တန် ခန့်မှန်းရလဒ်ကတော့ လီဗာပူး ၃-၀ ဖောရက်စ်ပဲ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/19592142023-678x381.jpg",
"imgurl2":"https://nyanaykhin.com/wp-content/uploads/2023/04/diaz-lfc-123.jpg",
"imgurl3":"no",
"video":"no"
 },
          {"ndate":"April  21 , 2023",
"htext":"စပို့တင်း ၁-၁ ဂျူဗင်တပ်ပွဲကို လီဗာပူး ကင်းထောက်လွှတ်၊ ရာဘီရော့နဲ့ ပက်ဒရို ဂွန်ဆာဗစ်ကို စောင့်ကြည့်ခြင်းလို့ သတင်းထွက်",
"btext1":"လီဗာပူးအသင်းဟာ မနက်တုန်းက ၁-၁ သရေကျခဲ့တဲ့ စပို့တင်းနဲ့ ဂျူဗင်တပ်တို့ရဲ့ ယူရိုပါလိဂ် ကွာတားအဆင့် ပွဲစဉ်ကို တက်ရောက် ကြည့်ရှုခဲ့ပါတယ်။ ဂျူဗင်တပ်အသင်း နောက်အဆင့်ကို တက်ရောက်သွားကာ ယူနိုက်တက်ကို အနိုင်ယူ ကျော်ဖြတ်လာတဲ့ ဆီးဗီးလာနဲ့ ထိပ်တိုက်တွေ့မှာ ဖြစ်ပါတယ်။ လီဗာပူး အပါအဝင် အက်စတွန်ဗီလာ၊ နယူးကာဆယ်၊ စပါးအသင်းတို့ဟာ အဆိုပါပွဲမှာ ကစားသမား များစွာကို ကင်းထောက် စောင့်ကြည့်ဖို့ တရားဝင် ဝင်ကြည့်ခဲ့ကြတာလို့ သိရတယ်။ ဂျူဗင်တပ်အသင်းရဲ့ ရာဘီရော့၊ စပို့တင်း အသင်းရဲ့ အတ်ဝပ်နဲ့ ပက်ဒရို ဂွန်ဆာဗစ်တို့ကို အသင်းအများအပြားက စောင့်ကြည့်ခဲ့ကြတာပါ။ လီဗာပူးအသင်းကတော့ ရာဘီရော့၊ ပက်ဒရို ဂွန်ဆာဗစ်၊ အီနာဆီယိုတို့ရဲ့ ခြေစွမ်းကို သွားကြည့်ခဲ့တာ ဖြစ်ပါတယ်။ ",
"btext2":" ရာဘီရော့ဟာ လီဗာပူးအပြင် မန်ချက်စတာ ယူနိုက်တက်နဲ့လည်း သတင်းတွေ ထွက်နေသူပါ။ သူ့ရဲ့အေးဂျင့်အဖြစ် တာဝန်ယူနေတဲ့ မိခင်ဖြစ်သူဟာ စာချုပ်ကိစ္စတွေကို ဦးဆောင် ဆွေးနွေးသွားမှာဖြစ်ပြီး လီဗာပူးထံက ချိတ်ဆက်မှုတွေ မမြင်ရသေးပါဘူး။ အီတလီ သတင်းဌာနနဲ့ အင်တာဗျူးမှာ ရာဘီရော့က ” ကျနော် လီဗာပူးကို အတော်လေး နှစ်သက် မြတ်နိုးပါတယ်။ ကျနော်က စတီဗင်ဂျရတ် အမာခံ ပရိသတ်ပါ။ သူက ကျနော်ရဲ့ အိပ်မက် ကစားသမားပါပဲ။ ဒါကြောင့်ပဲ လီဗာပူးကို လိုက်ပါ အားပေးဖြစ်ပါတယ်” လို့ မတ်လတုန်းက ထုတ်ပြောခဲ့ပါတယ်။ လီဗာပူးအသင်းဟာ စပို့တင်းမှ ၂၁ နှစ်အရွယ် ဂွန်ကာလို အီနာဆီယိုကို စောင့်ကြည့်လာတာ တစ်နှစ်နီးပါး ရှိနေပြီဖြစ်ကာ အသက် ၂၄ နှစ်အရွယ် ဂွန်ဆာဗစ်ကတော့ ဒီရက်ပိုင်းမှ သတင်းထွက်လာတာ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/18062142023-678x381.jpg",
"imgurl2":"https://nyanaykhin.com/wp-content/uploads/2023/04/rabiot-lfc.jpg",
"imgurl3":"no",
"video":"no"
 },
         {"ndate":"April  21 , 2023",
"htext":"ကိုစတက် အသင်းပြောင်းမယ်လို့ မာဆေးဆိုဒ် သတင်းဌာနရဲ့ ဖော်ပြမှုကို ဂရိ သတင်းထောက် ရှင်းလင်း",
"btext1":"ဒီနွေမှာတော့ လီဗာပူးအတွက် ပွဲချိန် ၁၁၃၈ မိနစ်ပဲ ရခဲ့ပြီး ပြိုင်ပွဲစုံ ၂၄ ပွဲမှာ အရန်ကစားသမားအဖြစ် ပွဲထွက်နေရတဲ့ ကိုစတက် အသင်းပြောင်းမယ်လို့ အသံထွက်လာပါတယ်။ ဘယ်အစွန်လူဟာ ၂၄ ပွဲအတွင်းမှာ ပျှမ်းမျှအားဖြင့် ၄၇.၄ မိနစ်စာပဲ ကစားခဲ့ရတာဖြစ်ပြီး သွင်းဂိုး ၆ ဂိုးအတွက် ဂိုးထောက်ပံ့မှု လုပ်ပေးခဲ့ပါတယ်။ Liverpool Echo သတင်းထောက် Ian Doyle က ဒီနွေမှာ အသင်းက ထွက်မယ့် စီနီယာ ၁၆ ဦးစာရင်းမှာ နောက်ဆုံး ၂၄ ပွဲမှာ ၁ ပွဲပဲ ပွဲထွက်ထားရတဲ့ ကိုစတက်ကို ထည်သွင်း ဖော်ပြခဲ့ပါတယ်။ ဒါပေမယ့်လို့ ဂရိသတင်းထောက် Giannis Chorianopoulos ကတော့ လီဗာပူးအသင်းဘက်ကကော၊ ကစားသမားဘက်ကပါ အဲ့လို လမ်းခွဲမှုလုပ်ဖို့ စိတ်မဝင်စားဘူးလို့ ဆိုပါတယ်။ ကိုစတက်ဟာ ဒီရာသီမှာ ကြံ့ခိုင်မှုအတွက် ၂ ပွဲစာ လွဲဖူးတာကလွဲလို့ နည်းပြအလိုရှိတိုင်း အမြဲတမ်း အဆင်သင့် ဖြစ်နေခဲ့သူပါ။ ",
"btext2":" ၎င်းသတင်းထောက်ကပဲ “ ဆီမီးကတ်စ်က ဒီနွေ အပြောင်းအရွှေ့ ကာလမှာ လီဗာပူးကနေ မထွက်ချင်ပါဘူး။ ကလော့ပ်ကလည်း သူ့ကို မရောင်းချင်ပါဘူး။ ပြောနေကြသလို ကိုစတက် လီဗာပူးကနေ ထွက်ခွာမယ်ဆိုတဲ့ ဇာတ်လမ်းမျိုး ဖြစ်လာမှာ မဟုတ်ပါဘူး ” လို့ ဆိုခဲ့တာ ဖြစ်ပါတယ်။ ရိုဘိုနဲ့ ကိုစတက်ပြီးရင် လီဗာပူးအသင်းရဲ့ ဘယ်အစွန်အတွက် နောက်ထပ် ရွေးချယ်စရာအဖြစ် လူငယ် ကစားသမား အိုဝင်ဘက် ရှိနေပါတယ်။ အိုဝင်ဘက်ဟာ ဒီရာသီမှာ နှစ်ကြိမ် အငှားထွက်ခဲ့ပေမယ့် ပွဲကစားခွင့် မရတာမို့ လီဗာပူး လူငယ်အသင်းထံ ပြန်ရောက်နေတာ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/16572142023-678x381.jpg",
"imgurl2":"https://nyanaykhin.com/wp-content/uploads/2023/04/16572142023-678x381.jpg",
"imgurl3":"no",
"video":"no"
 },
        {"ndate":"April  21 , 2023",
"htext":"ဖာမင်နို၊ ကာဗာရို၊ အာသာ၊ ကလယ်ဟာ၊ နက်ဖီးလစ်တို့နဲ့ နွေမှာ လီဗာပူးက ထွက်မယ့် အသင်းသား ၁၆ ဦး",
"btext1":" ဒီရာသီဟာ လက်ကျန် ပရီးမီးယားလိဂ်ပွဲ ၈ ပွဲ ကစားဖို့ လိုအပ်နေပြီး တရားဝင် နွေစျေးကွက် ဖွင့်ဖို့ကလည်း ၇၂ ရက်တောင် ကျန်ရှိနေသေးတာ ဖြစ်ပါတယ်။ ဒါပေမယ့်လို့ လီဗာပူးရဲ့ နွေခေါ်ယူမှုတွေဟာ ခပ်မြန်မြန် ဖြစ်လာမယ်လို့ သိထားရပြီး တူညီတမှုအနေနဲ့ ကစားသမား ရှင်းထုတ်မှုတွေကိုလည်း စျေးကွက် အစောပိုင်းတွေမှာ ပြုလုပ်နိုင်ဖို့ ရည်ရွယ်ထားကြောင်း မာဆေးဆိုဒ် သတင်းဌာန Echo ကနေ ဖော်ပြပါတယ်။ ဒီနွေမှာ လီဗာပူးကနေ သေချာပေါက် ထွက်ခွာမယ့် ကစားသမားတွေကတော့ တိုက်စစ်မှူး ဖာမင်နို၊ ကွင်းလယ်လူ ချိန်ဘာလိန်၊ ကိတ်တာ၊ အာသာ၊ ဂိုးသမား အတ်ဒရီယန်တို့ပဲ ဖြစ်ပါတယ်။ ဝါရင့် ကွင်းလယ်လူ ဂျိမ်းမီလ်နာကိုလည်း အသင်းနေ ထွက်ခွင့်ပေးမယ်လို့ သိထားရပြီး သက်တမ်းတိုးဖို့ ညိနှိုင်းမှု ရပ်တန့်ထားပါတယ်။",
"btext2":" အသင်းဘက်က တိုက်စစ်သမား ကာဗာရိုကို အငှား ဒါမှမဟုတ် အပြီးသတ်ဖြင့် ထွက်ခွင့်ပေးဖွယ် ရှိပါတယ်။ ပုံမှန် ပွဲထွက်ခွင့်အတွက် ဂိုးသမား ဂလယ်ဟာရဲ့ ဆန္ဒကို နားထောင်ပြီး ကမ်းလှမ်းမှုတွေကို လက်ခံပေးရဖို့ ရှိပါတယ်။ နက်ဖီးလစ်ကိုလည်း ရောင်းထုတ်သွားပါမယ်။ ရွိုင်းဝီလီယမ်က အသင်း ရှင်းထုတ်လိုတဲ့ ကစားသမားဖြစ်ပြီး ကိုစတက်ကို ချိတ်ဆက်ခံရမှု​တွေ ရှိနေပေမယ့် အသင်းဘက်က ဆက်ထိန်းလိုနေသေးဆဲ ဖြစ်ပါတယ်။ မာတစ်ကို ရောင်းမယ်လို့ သတင်းထွက်နေပေမယ့် ရိုမန်နိုကတော့ အပြောင်းအရွှေ့ ဖြစ်မယ် မထင်ဘူးလို့ ဆိုပါတယ်။ အခြားသော စီနီယာအသင်းသား ၂ ဦးဖြစ်တဲ့ ကာတစ်ဂျုံးနဲ့ ဖာဘင်ညိုတို့ကို ကမ်းလှမ်းမှုကြီးရရင် အသင်းဘက်က စဉ်းစား ပေးနိုင်ပြီး မဟုတ်ရင်တော့ ဆက်နေခွင့်ရဖွယ် ရှိပါတယ်။ အငှားချထားတဲ့ တေလာ မော်ဆန်နဲ့ ကော်နာ ဘရတ်ဒလေတို့ အတွက်ကတော့ သူ့ရဲ့ ဆန္ဒကို နားထောင်ပေးမှာဖြစ်ပါတယ်။",
"btext3": "    no  ",
"imgurl1":"https://nyanaykhin.com/wp-content/uploads/2023/04/11282142023-678x381.jpg",
"imgurl2":"https://nyanaykhin.com/wp-content/uploads/2022/09/bobby-no-9-1024x640.jpg",
"imgurl3":"no",
"video":"no"
 },
       {"ndate":"April  21 , 2023",
"htext":"ထရန့်ရဲ့ နည်းစနစ်ပိုင်း တာဝန်ယူမှု အသစ်ကို ထောက်ပြပြီး ဒီဘရိုင်း တစ်ဦးလောက်ပဲ ပိုသာနိုင်တယ်လို့ ကာရေဂါ ရှင်းပြလာ",
"btext1":" လိဒ်စ်ကို လီဗာပူး အနိုင်ရခဲ့ပြီးနောက် ဂျေမီကာရေဂါက နေရာသစ်မှာ တောက်ပနေတဲ့ ထရန့်ကို ချီးကျူးခဲ့ပြီး ပရီးမီးယားလိဂ်မှာ ဖန်တီးမှုပိုင်း သူ့ထက်ပိုကောင်းတဲ့သူဆိုလို့ ဒီဘရိုင်းပဲ ရှိတော့တယ်လို့ ပြောဆိုခဲ့ပါတယ်။ လိဒ်စ်၊ အာဆင်နယ်တို့နဲ့ ပွဲတွေမှာ ကလော့ပ်ဟာ လီဗာပူးရဲ့ ကစားကွက်ကို ပြောင်းလဲခဲ့တာကြောင့် အသက် ၂၄နှစ်အရွယ် ကစားသမားဟာ အသင်းက ဘောလုံးရထားချိန်မှာ ကွင်းလယ် အတွင်းလူ နေရာကို ရွှေ့ကစားခဲ့ရပါတယ်။ စနစ် အပြောင်းအလဲမှာ ခံစစ်ကာကွယ်မှုတွေအတွက် ခံစစ်သမား ၃ ယောက်ပဲ ကျန်ရှိတော့ပြီး ပြိုင်ဘက်တွေ ကျော်ဖြတ်ဖို့ ကြိုးစားလာတဲ့ ကနဦးအဆင့် ဖိအားပေးခံရမှုတွေကို ဖာဘင်ညိုက ကိုင်တွယ်ပေးရတာ ဖြစ်ပါတယ်။",
"btext2":" “ ထရန့်က ကွင်းလယ်မှာနေချိန် ပွဲထဲမှာ ပိုပြီးပတ်သက်မှုရှိလာတာ၊ ပိုပြီး လှုပ်ရှားလာရတာတွေက သူ့အတွက် လုံးဝ အံကိုက်ဖြစ်တယ်လို့ ထင်ပါတယ်။ ပြိုင်ဘက်ခံစစ်ကြောင်းကို ကွဲသွားစေတဲ့ ပေးပို့မှုတွေ လုပ်တဲ့နေရာမှာ သူ့ထက် ပိုကောင်းတဲ့သူဆိုလို့ ပရီးမီးယားလိဂ်မှာ ဒီဘရိုင်းပဲ ရှိပါတယ် ” လို့ ကာရေဂါက ဆိုပါတယ်။ ထရန့်ရဲ့ ခြေစွမ်းဟာ နီးနီးစပ်စပ် နှိုင်းယှဉ်ရမယ့်ဆိုရင် ကွင်းလယ်ရဲ့ နေရာတကာမှာ ရှိနေပြီး တကွင်းလုံး ပတ်ဆော့နေတဲ့ စတီဗင်ဂျရတ်လိုပဲလို့တောင် ကာရေဂါက မှတ်ချက်ပေးခဲ့တယ်။ ထရန့် ဟာ လိဒ်စ်နဲ့ပွဲမှာ ဘောလုံးထိချက် ၁၅၃ကြိမ်တောင် ရှိခဲ့ပါတယ်။ ",
"btext3": "  ကာရေဂါဟာ အသင်းကစားကွက် စာရွက်ထဲမှာ ထရန့် ဘယ်နေရာမှာပဲ ရှိနေပါစေ အတွင်းလူ နေရာတဝိုက်မှာ ထရန့် ဘောလုံးကိုင်ထားတာကိုပဲ မြင်ချင်တယ်လို့ ထောက်ပြခဲ့တယ်။ ဆက်ပြီးလည်း “ သူလုပ်သလိုမျိုး လုပ်နိုင်တဲ့ ကစားသမားမျိုးက ကမ္ဘာပေါ်မှာ တကယ်ကို နည်းနည်းလေးပဲရှိတယ်။ အဲ့ဧရိယာထဲ သူ ဘောလုံးကိုင်ထားတဲ့အချိန် သူ့လို လုပ်နိုင်တဲ့ ကစားသမား ဘယ်သူရှိမလဲလို့ တွေးကြည့်လိုက်ရင် ဒီဘရိုင်းတစ်ယောက်ပဲ တွေ့တယ်။ နည်းပြအဖွဲ့ဝင်တွေက တစ်ပွဲလုံး ထရန့်ကို အဲ့နေရာမှာ ပုံမှန် ဘောလုံးရအောင် လုပ်ပေးဖို့ပဲ။ အဲ့လိုသာဆိုရင် သူက တစ်ဂိုးပြီးတစ်ဂိုး ဖန်တီးပေးနေလိမ့်မယ်” လို့ ကာရေဂါက ထပ်ပြောခဲ့တာ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/04/10172142023-678x381.jpg",
"imgurl2":"https://nyanaykhin.com/wp-content/uploads/2023/04/10162142023.jpg",
"imgurl3":"no",
"video":"no"
 },
      {"ndate":"April  21 , 2023",
"htext":"အကယ်ဒမီ တားမြစ်ချက်၊ နူးနက်စ်က ဦးစားပေး အဆင့်မှာ မရှိတော့ခြင်း၊ ဘေဂါအတွက် စျေးလျော့ပေးမှာ မဟုတ်တဲ့ ဆယ်တာဗီဂိုနဲ့ လီဗာပူး သတင်းတိုများ",
"btext1":"ဒီနွေစျေးကွက်မှာ အသင်းဟာ ဘယ်အစွန်လူ ကိုစတက်ကို ရောင်းထုတ်မှာ မဟုတ်ဘဲ အသင်းမှာ ဆက်ထိန်းထားမှာ ဖြစ်ပါတယ်။ လီဗာပူးအသင်းဟာ အကယ်ဒမီ ကစားသမားတွေတိုင်းရဲ့ စာချုပ်မှာ အထူး ထည့်သွင်းချက်အဖြစ် စီနီယာအသင်းထံ ခေါ်ယူခြင်း မခံရသ၍ ဇိမ်ခံ ကားကြီးတွေ ကိုယ်တိုင် မောင်းနင်ပြီး အသင်းထံ လာခွင့်မရှိကြောင်း ပိတ်ပင်ထားပါတယ်။ အင်တာမီလန် ကွင်းလယ်လူ ဘာရယ်လာဟာ အတော်လေး ထူးချွန်သူဖြစ်ပြီး ချန်ပီယံလိဂ် ဆီမီးဖိုင်နယ်ထံ တက်ရောက်နိုင်တဲ့ပွဲမှာ ပြသခဲ့တဲ့ ခြေစွမ်းအရ လီဗာပူးက ခေါ်ယူလိုရင် ပေါင် ၁၀ သန်း ထပ်တိုးနေလောက်ပြီလို့ မှတ်ချက်ပေးပါတယ်။ ",
"btext2":" မက်သရုးစ် နူးနက်စ်ကို ကာလရှည် စောင့်ကြည့်ခဲ့ပေမယ့် အခုချိန်မှာ ဝုဗ်ကွင်းလယ်လူဟာ လီဗာပူးရဲ့ ဦးစားပေး အဆင့်မှာ ရှိမနေတော့ဘူးလို့ ရိုမန်နိုက ထုတ်ပြောလာပါတယ်။ ဒီအပတ် လီဗာပူးကို ရင်ဆိုင်တဲ့ပွဲမှာ နော်တင်ဟမ် ဖောရက်စ်က ဟေးဘရော့ ဖြစ်ရပ်ကို စော်ကားမှု လုံးဝ မလုပ်ဘူးလို့ ကလပ်နဲ့ ပရိသတ် အဖွဲ့တွေက ကတိပြုထားပါတယ်။ ဒီရာသီ ပွဲ ၂၀ မှာ ၁၈ ဂိုး သွင်းထားတဲ့ အကယ်ဒမီ တိုက်စစ်မှူး စတီးဝပ်ဟာ အနာဂတ်အတွက် အကဲခတ်ရဦးမှာ ဖြစ်ပေမယ့်လို့ စီနီယာအသင်းထံ ရောက်ဖို့ ကြိုးစားလိုနေဆဲလို့ သိရပါတယ်။",
"btext3": "   ဒီအပတ် နော်တင်ဟမ် ဖောရက်စ်ပွဲမှာ အဝါကဒ် ထိမယ်ဆိုရင် ကွင်းလယ်လူ ဖာဘင်ညိုဟာ ၂ ပွဲပယ် ပြစ်ဒဏ် ရင်ဆိုင်သွားရမှာ ဖြစ်ပါတယ်။ ဆဲလ်တာဗီဂို ဥက္ကဋ္ဌက ဂေဘရီ ဘေဂါအတွက် ညိနှိုင်းခံမှာ မဟုတ်ဘဲ သူ့ကို အလိုရှိတဲ့ ကလပ်တွေဟာ စာချုပ်ပါကြေး ယူရို သန်း ၄၀ ပေးရမှာ ဖြစ်ပါတယ်။ လီဗာပူးဟာ အခြားသော ဥရောပ ထိပ်တန်းကလပ်တွေနည်းတူ အသက် ၂၀ အရွယ် စပိန်သားကို စောင့်ကြည့်နေပါတယ်။   ",
"imgurl1":"https://nyanaykhin.com/wp-content/uploads/2023/04/8582142023-678x381.jpg",
"imgurl2":"https://nyanaykhin.com/wp-content/uploads/2023/04/9002142023.jpg",
"imgurl3":"no",
"video":"no"
 },
     {"ndate":"April  20 , 2023",
"htext":"ဒီနွေ ပထမဆုံး ခေါ်ယူမှုဖြစ်ဖို့ လီဗာပူး စကားပြောနေတဲ့ ဂရာဗင်ဘက်ချ် ဆိုတာ ဘယ်လို ကစားသမားလဲ?",
"btext1":"လီဗာပူးဟာ မကြာသေးမီက ရက်တွေအတွင်း ရိုင်ယန် ဂရာဗင်ဘက်ချ်ကို ခေါ်ယူဖို့ ကြိုးပမ်းမှုကို အရှိန်မြှင့်တင်လာခဲ့တာပါ။ ဘိုင်ယန်မြူးနစ် ကွင်းလယ်လူက ဘယ်လို ကစားသမားလဲ? သူက ဘယ်လိုနည်းနဲ့ အသင်းမှာ ဝင်ဆံ့နိုင်မလဲ? နည်းနည်းလောက်တော့ လေ့လာကြည့်ရအောင်ပါ။ ကလပ်ဟာ ပေါင် ၂၅ သန်းတန် ကစားသမားရဲ့ ဖခင်နဲ့ အေးဂျင့်ဖြစ်သူတို့နဲ့အတူ နယ်သာလန်မှာ စကားပြောဆိုမှု လုပ်ထားပါတယ်။ ဒါဟာ ဒီနွေရာသီ ကွင်းလယ်အသစ် ပြုပြင်ပြောင်းလဲမယ့် အစီအစဉ်ရဲ့ တစိတ်တပိုင်းဖြစ်ပြီး နယ်သာလန်သားဟာ အသင်းထဲ ရောက်လာမယ့် လူသစ်တွေထဲက တစ်ဦး ဖြစ်လာနိုင်ပါတယ်။ ရိုင်ယန် ဂရာဗင်ဘက်ချ်က ဘယ်သူပါလိမ့် ",
"btext2":"မေလကျမှာ ၂၁ နှစ်ပြည့်မယ့် ဂရာဗင်ဘက်ချ်ဟာ ၁၆နှစ်ကတည်းက အေဂျက်မှာ စတင်ကစားခဲ့ပြီးတော့ စီနီယာအဆင့်မှာ ၅နှစ်နီးပါး ရှိနေခဲ့တာပါ။ ၂၀၁၈ တုန်းက ပီအက်စ်ဗွီနဲ့ပွဲမှာ ပွဲဦးထွက်ခဲ့ပြီး နယ်သာလန်လိဂ်မှာ ကစားခွင့်ရတဲ့ အသက်အငယ်ဆုံး အေဂျက်ကစားသမားအဖြစ် စံချိန်တင်ခဲ့ပါတယ်။ အေဂျက်အကယ်ဒမီထွက်ဟာ အမ်စတာဒန်မှာ အဓိက ကစားသမားတစ်ယောက် မြန်မြန် ဖြစ်လာခဲ့တာပါ။ လေးရာသီအတွင်း ၁၀၃ ပွဲ ကစားခဲ့ပြီးတော့ ၁၂ဂိုးသွင်း၊ ၁၃ဂိုး ဖန်တီးခဲ့ပြီးနောက် မနှစ်က နွေရာသီမှာ ပေါင် ၂၁ သန်းနဲ့ ဘိုင်ယန်မြူးနစ်ထံ ပြောင်းရွှေ့ခဲ့ပါတယ်။ ဂရာဗင်ဘက်ချ်ဟာ ၂၀၂၁ မှာ နယ်သာလန် လက်ရွေးစင်အသင်းအတွက် ပွဲဦးထွက်ကစားခဲ့ပါတယ်။ သူက ဘယ်လိုကစားသမားမျိုးလဲ.. ‘ကျွန်တော်က လူကောင်ကြီးသလို နည်းစနစ်လဲကောင်းတဲ့ ကစားသမားမျိုးပါ”လို့ ဘိုင်ယန်ကို ပြောင်းလာပြီးနောက်မှာ ၎င်းက ရှင်းပြခဲ့ပါတယ်။ အရပ် ၆ပေ ၃လက်မရှိတဲ့ သူဟာ အေဂျက်ရော ဘိုင်ယန်မှာပါ ဗဟိုကွင်းလယ်လူအနေနဲ့ အသုံးချခံခဲ့ရပြီး သောမတ်စ်တူချယ်ကတော့ သူဟာ နံပါတ် ၈ နေရာမှာ အတော်ဆုံးလို့ ဆိုပါတယ်။ “ ဂရာဗင်ဘက်ချ်က ကျွန်တော်တို့အသင်းအတွက် အများကြီး လုပ်ပေးမယ့်သူပါ။ ဥရောပရဲ့ အကြီးမားဆုံး ပါရမီရှင်တွေထဲက တစ်ယောက်ဖြစ်ပြီး ထိပ်တန်းအဆင့် နည်းစနစ် အရည်အသွေးရှိတယ်။ ကျပ်တည်းတဲ့ နေရာတွေကြားထဲ အမြဲတမ်း ရုန်းထွက်နိုင်ပြီး သိပ်ကို လျင်မြန်အားကောင်းတဲ့ ဂိုးခြိမ်းခြောက်မှုတစ်ခုလဲ ဖြစ်ပါတယ်”လို့ ဘိုင်ယန် အားကစားဒါရိုက်တာ ဆာလီဟာမစ်ဇစ်က ပြောခဲ့ပါတယ်။ ရာသီကြိုအတွင်း ဘိုင်ယန်အသင်းဖော် ဂျိုရှူဝါ ကင်မစ်ချ်ကလည်း ဂရာဗင်ဘက်ချ်ဆီက ဘောလုံးဆုံးရှုံးတာ မြင်ရဖို့ ခဲယဉ်းတယ်လို့ ရှင်းပြခဲ့ပါတယ်။ ဂရာဗင်ဘက်ချ်ဟာ ဖြစ်နိုင်သမျှအချိန်တိုင်း ဘောလုံးကို အရှေ့ပဲ ပို့ဖို့ ကြိုးစားနေတတ်တဲ့ တိုက်စစ်အားသန်တဲ့ ကွင်းလယ်လူဖြစ်ပြီး အချက်အလက်တွေအရ မက်အယ်လစ်စတာနဲ့ သိပ်တူပါတယ်။ ",
"btext3": "   အားသာချက်နဲ့ အားနည်းချက်တွေက ဘာဖြစ်မလဲ.. သူက ဘောလုံးသယ်ပေးတဲ့သူ၊ ပြိုင်ဘက်လမ်းကြောင်းတွေကို ဖြိုခွဲတဲ့ နံပါတ်၈ အနေနဲ့ အကောင်းဆုံးဖြစ်ပြီး နံပါတ် ၆ နေရာကနေ ကစားကွက် တည်ဆောက်ဖို့ အနောက်ကို ဆင်းဆော့ပေးနိုင်သူလည်း ဖြစ်ပါတယ်။ သူဟာ ဂိုးသွင်းတဲ့သူမျိုးတော့ မဟုတ်ပေမယ့် အဓိက ကျတဲ့ တိုက်စစ် လှုပ်ရှားမှုတွေ မတိုင်ခင် ဘောလုံးသယ်ဆောင်လာပေးသူ ဖြစ်နိုင်ပါတယ်။ သူဟာ ဂိုးပေါက် ကန်သွင်းမှုနဲ့ ဖန်တီးမှု များပေမယ့် ဘောလုံးမရှိချိန် သူ့ရဲ့ လုပ်အားနှုန်းနဲ့ ပတ်သက်လို့ စိုးရိမ်စရာတော့ရှိနေပြီး ဘိုင်ယန်နည်းပြတွေဟာ သူ့ရဲ့ ခုခံကာကွယ်မှု ကစားပုံမှာ ပြဿနာရှိနေတယ်လို့ သတ်မှတ်ခဲ့ကြတာ ဖြစ်ပါတယ်။ လီဗာပူးမှာ ဘယ်နေရာနဲ့ အံဝင်မလဲ.. ဒီရာသီ ဘိုင်ယန်မှာ ၄ပွဲသာ ပွဲထွက်ခဲ့ရပြီး ကစားချိန် ၇၁၁ မိနစ်သာ ရထားတာနဲ့အတူ သူဟာ တိုးတက်ဖို့ ကြိုးစားနေဆဲပါ။ ဒါပေမယ့် ကလော့ပ်ရဲ့ ကွင်းလယ်မှာ လစ်လပ်နေတဲ့ နေရာကြီးကရှိနေပြီး နံပါတ် ၈ တစ်ယောက်အနေနဲ့ ပုံစံခွက်ထဲ အံဝင်နိုင်ပါတယ်။ ဒါပေမယ့် ဘောလုံးမရချိန် သူ့ရဲ့ လုပ်အားနှုန်းအပေါ် သံသယတွေအတွက် လီဗာပူးက ဂရုစိုက်ဖို့လိုပြီး အချိန်ယူ သင်ပြပေးလို့ရပါတယ်။ အဲ့ဒီ့နောက်ပိုင်း အေဂျက်မှာ မျှော်လင့်ခဲ့သလိုမျိုး ကမ္ဘာ့အဆင့် ကွင်းလယ်လူအဖြစ် သူတိုးတက် အောင်မြင်လာမယ်လို့ ထင်ရပါတယ်။   ",
"imgurl1":"https://lfcthadin.com/wp-content/uploads/2023/04/19302042023.jpg",
"imgurl2":"https://lfcthadin.com/wp-content/uploads/2023/04/ryan-lfc-112-300x169.jpg",
"imgurl3":"no",
"video":"no"
 },
    {"ndate":"April  20 , 2023",
"htext":"ကစားကွက် အသစ်အတွက် သော့ချက်ကို လီဗာပူးအသင်း ရှာတွေ့သွားပြီလို့ သောမက်စ် ဖရန့် သုံးသပ်",
"btext1":"ထရန့် အလက်ဇန္ဒါး-အာနိုးဟာ လီဗာပူးအတွက် သူ့ရဲ့ နှစ်မျိုးစပ် နေရာအသစ်မှာ ဆက်လက် ထူးချွန်နေသလို ကွင်းလယ်မှာ တောက်ပတဲ့ အနာဂတ်ရှိနေတယ်လို့ ဘရန့်ဖို့ဒ်နည်းပြ သောမတ်စ်ဖရန့်က ယူဆထားပါတယ်။ ထရန့်ဟာ လိဒ်စ်ကို ၆-၁ နဲ့ အနိုင်ရခဲ့တဲ့ ပွဲအတွင်း လီဗာပူးအသင်းဖော်တွေအတွက် ဖန်တီးမှု ၂ကြိမ် ပြုလုပ်ပေးခဲ့တာပါ။ အဲ့ဒီ့ပွဲမှာ ဂက်ပို၊ ဆာလာ (၂ဂိုး)၊ ဂျိုတာ (၂ဂိုး)၊ ဒါဝင် နူညက်တို့က အသီးသီး ဂိုးတွေသွင်းခဲ့ကြတာ ဖြစ်ပါတယ်။ ဒါပေမယ့် မျက်စိကျစရာဖြစ်ခဲ့သူကတော ထရန့်ရယ်ပါ။ လီဗာပူးဟာ ဘောလုံးပိုင်ဆိုင်မှု ရထားချိန်မှာ ၄-၃-၃ ပုံစံကနေ ၃-၂-၂-၃ ပုံစံကို ပြောင်းလဲလိုက်သလို ထရန့်က ညာနောက်တန်းကနေ ကွင်းလယ်ထဲ ဝင်ကစားခဲ့ပါတယ်။  ",
"btext2":" ကလော့ပ်ဟာ ဗဟိုနေရာတွေမှာ ထရန့်ရဲ့ ဖန်တီးနိင်စွမ်းကို အသုံးချနိုင်ခဲ့တာပါ။ နောက်လထဲ လီဗာပူးနဲ့ တွေ့ဆုံရဖို့ ရှိနေတဲ့ ဘရန့်ဖို့ဒ်နည်းပြက ထရန့်နဲ့ သူ့ရဲ့ အရည်အသွေးတွေကို ချီးမွမ်းခန်းဖွင့်ခဲ့သလို ကလော့ပ်ရဲ့ နည်းဗျူဟာအသစ်က သင့်တော်မှန်ကန်တယ်လို့ ပြောဆိုခဲ့ပါတယ်။ “ ထရန့်က ညာနောက်ခံလူအနေနဲ့ ကစားနိုင်တယ်ဆိုပြီး ကျွန်တော်က ထိုင်တွေးနေခဲ့တာ။ ဒါပေမယ့် သူတို့က ဘောလုံးပိုင်ဆိုင်မှုရရင် ထရန့်ကို နံပါတ် ၆ ဒါမှမဟုတ် နံပါတ် ၈ လိုမျိုး ကစားခိုင်းတယ်။ လီဗာပူးက သူတို့ လွှမ်းမိုးထိန်းချုပ်ထားနိုင်လောက်တဲ့ အသင်းတွေနဲ့ဆိုရင် ထရန့်ကို ညာနောက်တန်းမှာ ကစားခိုင်းပြီး ပိုကောင်းတဲ့ အသင်းတွေနဲ့ ရင်ဆိုင်ရမယ်ဆိုရင် ကွင်းလယ်မှာ ကစားခိုင်းတယ်။ နောက်ကျရင် သူက ကွင်းလယ်ကစားသမား ဖြစ်သွားနိုင်ပါတယ်။ လီဗာပူးအသင်း ဘယ်လိုကစားချင်တာလဲ ဆိုတာ ကျွန်တော် နားလည်သွားတယ်။ ထရန့်က တာဝန်တွေအများကြီးကို ယူထားတာပါ။",
"btext3": "   တချို့ ကျွမ်းကျင်သူတွေက ထရန့်ကို ခံစစ်မှာ ပိုကောင်းအောင် လုပ်သင့်တယ်ဆိုပြီး ပြောကြတယ်။ အဲ့ဒါက လီဗာပူးရဲ့ ကစားပုံနဲ့ နည်းနည်းသက်ဆိုင်ပါတယ်။ သူတို့တွေ ထိပ်တန်းဖြစ်နေရင် သူတို့ကို ယှဉ်လို့တောင်မရဘူး။ ပုံမှန်ပြသခဲ့သလိုမျိုး သူတို့က ကမ္ဘာ့အကောင်းဆုံး အသင်းတစ်သင်းပါ။ ဒါပေမယ့် ထရန့်က အရမ်းကို အရှေ့ရောက်လွန်းတော့ အနောက်မှာ ကာကွယ်ရမယ့် ဟာကွက်က ကြီးသွားတယ်။ လိဒ်စ်နဲ့ပွဲမှာ ရော်ဘတ်ဆန်နဲ့ ထရန့်ကို အမြဲတမ်း နှစ်ယောက်တွဲ တွေ့ရတယ်။ ကူညီဖို့အတွက် တယောက်ယောက်က အမြဲရှိနေတာ။ ဒါကလဲ အဓိကကျတယ်လို့ ထင်ပါတယ် ” ဆိုပြီး ဖရန့်က ပြောဆိုခဲ့တာဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/18412042023-678x381.jpg",
"imgurl2":"https://nyanaykhin.com/wp-content/uploads/2023/04/10111142023.jpg",
"imgurl3":"no",
"video":"no"
 },
   {"ndate":"April  20 , 2023",
"htext":"လီဗာပူး ဦးစားပေး ပစ်မှတ် မေဆန်မောင့်ရဲ့ အပြောင်းအရွှေ့ အခြေအနေ ထူးခြားမှုတွေ စတင်လာ",
"btext1":" ဒီကာလတွေအတွင်း လီဗာပူးအသင်းနဲ့ ချယ်ဆီးအသင်းတို့ နောက်ကွယ်က ကျိတ်ပြီး လွန်ဆွဲနေတဲ့ မေဆန်မောင့် အပြောင်းအရွှေ့ ကိစ္စဟာ ထူးခြားမှုတွေ ရှိလာခဲ့ပြီ ဖြစ်ပါတယ်။ ချယ်ဆီးအသင်းဟာ သူတို့အသင်းရဲ့ homegrown ကစားသမားကို ဒီနွေမှာ လက်လွတ်မခံဘဲ ဆက်လက် ထိန်းထားဖို့ ကြိုးစားနေတာပါ။ ဘယ်လင်ဟမ်ကို မခေါ်ယူနိုင်တော့တဲ့ လီဗာပူးကလည်း အသင်းရဲ့ ဦးစားပေး ပစ်မှတ်အဖြစ် မောင့်ကို ဦးတည်လာခဲ့တာဖြစ်ပါတယ်။ ဒီကနေ့မှာပဲ ချယ်ဆီးသတင်းထောက် Simon Phillips အပါအဝင် လန်ဒန် သတင်းထောက်တွေဘက်က ဖော်ပြလာရာမှာတော့ မေဆန်မောင့်အတွက် အားပြိုင်မှုမှာ ချယ်ဆီးက အခွင့်အရေး နည်းပါးလာပြီဖြစ်ပြီး လီဗာပူးက အရေးသာလာခဲ့ပြီ ဖြစ်ပါတယ်။",
"btext2":" ချယ်ဆီးရဲ့ ကမ်းလှမ်းမှုတွေကို မေဆန်မောင့်ဘက်က သဘောမတူရာက စာချုပ်သစ် ညိနှိုင်းမှု ရပ်နားထားချိန် လီဗာပူးဘက်က ကွင်းလယ်လူကို ခေါ်ယူရေး နီးနီးကပ်ကပ် ကြိုးစားနေတာပါ။ လီဗာပူးအသင်းဟာ ချယ်ဆီး တောင်းဆိုတဲ့အတိုင်း ပြောင်းရွှေ့ကြေး ပေါင် သန်း ၇၀ ပေးဖို့လည်း စိတ်ကူးမရှိပါဘူး။ အစောပိုင်းမှာ မေဆန်မောင့်ကို ခေါ်ယူရေး နယူးကာဆယ်အသင်း စိတ်ဝင်စားပေမယ့် ၎င်းတို့ရဲ့ လုပ်ခပိုင်း တည်ဆောက်မှုကို မချိုးဖျက်လိုတာကြောင့် နောက်ဆုတ်သွားပြီ ဖြစ်ပါတယ်။ အသက် ၂၄ နှစ်အရွယ် ကွင်းလယ်လူအတွက် တစ်ပတ်ကို ပေါင် ၂ သိန်း ဝန်းကျင် ပေးရမယ်လို့ သိထားရတယ်။ လီဗာပူးအသင်းဟာ ဂရာဗင်ဘက်ချ်၊ မေဆန်မောင့် နှစ်ဦးအတွက် စတင် ကြိုးစားနေတာဖြစ်ပြီး သူတို့အတွက်တင် ကာလရှည် ခြေချုပ်မိခံမှာ မဟုတ်ဘဲ ညိနှိုင်းမှု ကြာနေမယ်ဆိုရင် အခြားသော ပစ်မှတ်တွေထံ ကူးပြောင်းမှာပဲ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/mount-lfc-678x381.jpg",
"imgurl2":"https://nyanaykhin.com/wp-content/uploads/2023/04/17022042023.jpg",
"imgurl3":"no",
"video":"no"
 },
             {"ndate":"April  20 , 2023",
"htext":"ဒါဝင် တောင်းဆိုမှုကို ရင်ဆိုင်ရမယ့် ကလော့ပ်၊ ကွင်းလယ် မေးခွန်းသစ်နဲ့အတူ ဖောရတ် ပွဲအတွက် ခေါင်းကိုက်ရမယ့် ပွဲထွက်လူစာရင်း",
"btext1":" လီဗာပူးဟာ လိဒ်စ်ကို စံချိန်တင် နိုင်ပွဲနဲ့အတူ အသင်းရဲ့ နိုင်ပွဲပျောက်မှတ်တမ်းကို လေးလေးနက်နက် ပုံစံနဲ့ အဆုံးသတ်ခဲ့ပါတယ်။ အခုဆိုရင် လီဗာပူးဟာ စနေနေ့ ဖောရတ်နဲ့တွေ့တဲ့အခါ ပရီးမီးယားလိဂ် ဇယားအပေါ်ကို ဆက်လက်ဆန်တက်ဖို့ မျှော်လင့်ချက်တွေ မြှင့်တင်ချင်နေပါလိမ့်မယ်။ နောက်ပွဲအတွက် ကလော့ပ် လုပ်လာနိုင်ဖွယ်ရှိတဲ့ အပြောင်းအလဲတွေက ဘာတွေဖြစ်မလဲ။ ခံစစ် တည်ငြိမ်မှု အာဆင်နယ်နဲ့ပွဲက အထင်ကြီးစရာ ဒုတိယပိုင်း စွမ်းဆောင်ရည်ကြောင့် ကလော့ပ်ဟာ နောက်ဆုံး ၂ပွဲမှာ တူညီတဲ့ ပွဲထွက်လူစာရင်းကို အသုံးပြုခဲ့ပြီး ဒီပွဲမှာလည်း အပြောင်းအလဲ အများကြီး တွေ့ရဖို့ မရှိလောက်ပါဘူး။ အတွင်းထဲထိ ဝင်ရတာမျိုးလို နေရာအသစ်ရထားတဲ့ ထရန့်ရဲ့ ခြေစွမ်းကို လူတိုင်းက ဆက်မြင်လိုပါတယ်။ ဘယ်နောက်တန်းမှာတော့ အန်ဒီ ရော်ဘတ်ဆန်က ထပ်မံပြီး ဆီမီကက်စ်ထက် နေရာရဦးမှာပါ။ ဗဟိုခံစစ်က ဗန်ဒိုက်နဲ့ ကိုနာတေးလည်း အတူတူပါပဲ။ ဂိုးပေါက်မှာတော့ အယ်လစ်ဆန် ဘက်ကာပါပဲ။",
"btext2":"နေရာအပိုင်သိမ်းထားတဲ့ ကားတစ်ဂျုံးစ် ကွင်းလယ်ဘယ်ခြမ်းမှာ ကာတစ်ဂျုံးစ်က ပုံမှန်ပွဲထွက်သူ ဖြစ်လာကာ လိဒ်စ်နဲ့ပွဲမှာ ဖန်တီးမှုတစ်ကြိမ် လုပ်ပေးခဲ့ပါတယ်။ သူက ဖိအားပေးမှုတွေမှာ ပိုမို ပါဝင်လာနိုင်တယ်၊ တိုက်စစ် လိုက်ပါရာမှာ ပိုပြီး ယုံကြည်မှုရှိလာပါတယ်။ ဒါပေမယ့် သီယေဂို ကြံ့ခိုင်မှုပြန်ရလာတာကြောင့် ကွင်းလယ်မှာ နောက်ထပ် ရွေးချယ်စရာ ရလာစေပါတယ်။ ဖာဘင်ညိုနဲ့ ဟန်ဒါဆန်တို့တွေ ဆက်တိုက် ပွဲထွက်ခဲ့ရပြီး ဒီတစ်ပတ်အတွက် ကွင်းလယ်ကို အပြောင်းအလဲ လုပ်မယ်ဆိုရင် သူတို့နှစ်ယောက်ထဲက တစ်ယောက်ကို အနားပေးတာ ဖြစ်လာနိုင်ပါတယ်။ ဒီရာသီ ပွဲတိုင်းပါဝင်ကစားခဲ့တဲ့ ဟာဗေးက နောက်ဆုံး ၃ပွဲမှာ ဘောလုံးတောင် ကန်ခွင့်မရလိုက်ပါဘူး။ လက်ရှိ ကွင်းလယ်စာရင်းအရ ဒီ ၅ ဦးကိုပဲ လှည့်သုံးမှာဖြစ်ပြီး ဇန်နဝါရီနောက်ပိုင်း မီလ်နာက ပရီးမီးယားလိဂ်တစ်ပွဲပဲ ပွဲထွက်ခဲ့ရပါတယ်။ ",
"btext3": "   ဒီယက်ဇ် ဆုံးဖြတ်ချက် ၆လကြာပြီးနောက် လူးဝစ်ဒီယက်ဇ် ပြန်လာတာက တိုက်စစ်အတွက် ကလော့ပ် သဘောကျမယ့် ခေါင်းကိုက်စရာတစ်ခု ဖြစ်စေခဲ့ပေမယ့် သူ့ကို ပွဲထွက်ခွင့်တော့ ပေးဦးမှာ မ
