[
   {"ndate":"Feb 4, 2023",
"htext":"လီဗာပူးရဲ့ ဒီရာသီ ပလန်မှာ မပါဝင်ဘဲ ဂတ်ပိုကို ဘာကြောင့် ခေါ်ယူဖြစ်ခဲ့လဲ သတင်းထောက် ဖြစ်သူ ဖော်ထုတ်",
"btext1":" လီဗာပူးအသင်းဟာ ဒီရာသီ ကစားသမားသစ်တွေ စုဆောင်းရာမှာ တိုက်စစ်သမား ၂ ဦးဖြစ်တဲ့ ဒါဝင် နူးညက်စ်နဲ့ ကိုဒီ ဂက်ပိုတို့ကို ခေါ်ယူထားခဲ့ပြီ ဖြစ်ပါတယ်။\n\n စကိုင်းစပေါ့ အကြီးတန်း သတင်းသမားဖြစ်သူ Melissa Reddy ရဲ့ အဆိုအရ သူတို့ နှစ်ဦးဟာ ကလော့ပ် ဦးဆောင်တဲ့ နည်းပြအဖွဲ့ရဲ့ ဆုံးဖြတ်ချက်ဖြင့် ခေါ်ယူခဲ့ခြင်း ဖြစ်တယ်လို့ သိရတယ်။ ဒါဟာ အတိတ်က ကော်မတီရဲ့ တင်ပြမှုကနေ အကောင်းဆုံးဖြစ်မယ့် ကစားသမားကို ရွေးချယ်ခြင်းနဲ့ အနည်းငယ် ကွဲပြားတဲ့ ပုံစံမျိုး ဖြစ်ပါတယ်။\n\n လီဗာပူးပရိသတ်တွေဟာ အသင်းရဲ့ အပြောင်းအရွှေ့ကို ကော်မတီအဖွဲ့က တာဝန်ယူထားတယ်ဆိုတာကို သိကြသူ များပါတယ်။ ဒါပေမယ့် ဒီနွေမှာ အတ်ဝပ် ထွက်ခွာသွားပြီး ဂျူလီယန်ဝတ် အားကစားဒါရိုက်တာ ဖြစ်လာတဲ့နောက်ပိုင်း လူသစ် ခေါ်ယူရေးမှာ ကလော့ပ်က ပိုမို ဝင်ပါလာခဲ့ပါတယ်။",
"btext2":" ဘောလုံးရာသီ ကြားကာလမှာ ဂျူလီယန်ဝတ်နဲ့ ဂေါ်ဒန်တို့ သူတို့ ယူထားတဲ့ ရာထူး တာဝန်တွေကနေ ပိုမို နောက်ဆုတ်သွားကြချိန်မှာတော့ ကလော့ပ်ဟာ အပြောင်းအရွှေ့မှာပါ သူ့နည်းပြအဖွဲ့နဲ့ တိုင်ပင်ကာ ဆုံးဖြတ်မှုတွေ ဝင်လုပ်လာရတာ ဖြစ်ပါတယ်။\n\n ထူးခြားမှုတစ်ခုက ဂက်ပိုဟာ ရာသီစတုန်းက လီဗာပူးအသင်း စိတ်ဝင်စားခဲ့တဲ့ ကစားသမား စာရင်းမှာ မပါခဲ့ဘဲ သူ့ကို လိစ်ဒ်ယူနိုက်တက်နဲ့ မန်ချက်စတာ ယူနိုက်တက်တို့က ခေါ်ယူဖို့ ကြိုးစားခဲ့ကြပါတယ်။ ဇန်နဝါရီမှာတော့ ကလော့ပ်နဲ့ နည်းပြအဖွဲ့ရဲ့ သဘောအတိုင်း ဂက်ပိုကို ခေါ်ယူခဲ့တာလို့ သိရပါတယ်။\n\n ဂျိုတာ၊ ဒီယက်ဇ်၊ ဖာမင်နိုတို့တွေ ဒဏ်ရာရနေပြီး တိုက်စစ်ပိုင်း ရွေးချယ်စရာ နည်းပါးခြင်းက ဂက်ပိုကို ခေါ်ယူခြင်း အကြောင်းရင်း တစ်ချက်ဖြစ်ပါတယ်။ ဒါ့အပြင် အသင်းရဲ့ စွမ်းဆောင်ရည် ကျဆင်းနေခြင်းဟာ တိုက်စစ်ပိုင်း အားနည်းခြင်းကြောင့်လို့ နည်းပြအဖွဲ့ဘက်က ယုံကြည်ခြင်းရဲ့ တစိတ်တပိုင်း ဖြစ်ပါတယ်။\n\n ကလပ်တွင်း အပြောင်းအလဲကြောင့် လီဗာပူးအသင်းရဲ့ နောက်ကွယ်က ထိန်းချုပ်မှုတွေမှာ ကလော့ပ်နဲ့ ပပ်လင်ဒါးတို့က လုပ်ပိုင်ခွင့်တွေ ပိုမို ယူထားပေးနေပါတယ်။ ဒီအခြေအနေကို အဝတ်လဲခန်းနဲ့ ကလပ်ဝန်းထမ်းတွေက ထောက်ခံပေးထားတယ်လို့ Melissa Reddy က ဖော်ပြသွားပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/02/1806422023-678x381.jpg",
"imgurl2":"https://nyanaykhin.com/wp-content/uploads/2023/02/1133122023.jpg",
"imgurl3":"no",
"video":"no"
 },
  {"ndate":"Feb 4, 2023",
"htext":"ဘင်ဖီကာ ဥပမာနဲ့အတူ ဒုတိယရာသီကစလို့ ဆွာရက်ဇ်လို ကြမ်းပြမယ် ကတိပေးလာတဲ့ ဒါဝင်",
"btext1":" ဒီနွေမှာ လီဗာပူးအသင်းရဲ့ ကလပ်စံချိန်တင် ခေါ်ယူမှုဖြစ်လာခဲ့သူ ဒါဝင်က တစ်နိုင်ငံတည်းသာ တိုက်စစ်မှူး လူးဝစ် ဆွာရက်ဇ်လိုမျိုး ဒုတိယရာသီမှာ ပေါက်ကွဲပြနိုင်မယ်လို့ ယုံကြည်နေပါတယ်။\n\n ယဉ်ကျေးမှုနဲ့ ရာသီဥတုပိုင်း ကွာခြားလွန်းတဲ့ နယ်မြေသစ်မှာ အထိုင်ကျဖို့ အချိန်တစ်ခု လိုအပ်နေတဲ့ ဒါဝင်ဟာ ကလပ်တွင်း ဆက်သွယ် ပြောဆိုဖို့ရာမှာ ဘာသာစကားပိုင်းမှာပါ ရုန်းကန်နေရပါတယ်။ ဒါပေမယ့်လို့ လာမယ့်ရာသီ သူ့ရဲ့ အင်္ဂလိပ်စကားပြော တိုးတက်စေရမယ်လို့ ကတိပြုရင်း သူပေါက်ကွဲပြလိုစိတ်ကိုပါ ဒါဝင်က ပြောလာခဲ့ပါတယ်။\n\n စကိုင်းစပေါ့နဲ့ အင်တာဗျူးမှာ ဒါဝင်က “ အထိုင်ကျဖို့ လိုအပ်နေတာပါ။ ဒါက အရေးကြီးပါတယ်။ ဘောလုံးအရည်အသွေးနဲ့ ပတ်သက်ပြီး ကောင်းမွန်ဖို့ လိုအပ်သလို မိသားစု အဆင်ပြေဖို့လည်း လိုအပ်ပါတယ်။ ",
"btext2":" ကျွန်တော့်အနေနဲ့ လုပ်စရာတွေ အများကြီး ရှိပါသေးတယ်။ အထူးသဖြင့် အဆုံးသတ်ပိုင်းမှာပေါ့။ ဒါပေမယ့် ဆွာရက်ဇ်တုန်းကလည်း ဒီလိုပဲ ဖြစ်ခဲ့တယ် ထင်ပါတယ်။ ဆွာရက်ဇ်က သူ့ရဲ့ ဒုတိယရာသီမှာ ကြမ်းပြခဲ့တာပါ။ ဘင်ဖီကာမှာတုန်းကလည်း ဒီလို အနေအထားမျိုး ဖြစ်ခဲ့ပါတယ်။\n\n ပထမနှစ်က အခြေအနေ သိပ်ဆိုးခဲ့ပေမယ့် ဒုတိယနှစ်မှာ ကျွန်တော် ပေါက်ကွဲပြခဲ့တယ်။ အခု လီဗာပူးမှာလည်း အဲ့လို ထပ်ဖြစ်မယ်လို့ ထင်ပါတယ်။ နောက်ရာသီမှာ ကျွန်တော် လုပ်ပြနိုင်ဖို့ မျှော်လင့်တယ်။ ကျွန်တော် အကောင်းဆုံး ကြိုးစားမှာပါ။ ကံနည်းနည်းကောင်းဖို့ပဲ မျှော်လင့်ပါတယ်”လို့ ဒါဝင်က ဆိုပါတယ်။",
"btext3": "    မနှစ်က ကမ္ဘာ့ဖလားမှာ ဥရုဂွေးအသင်းဖော်ဖြစ်ခဲ့တဲ့ ဆွာရက်ဇ်နဲ့ သူ့ရဲ့ ဆက်ဆံရေးကို မေးမြန်းခဲ့ရာ ဒါဝင်က ဆွာရက်ဇ်ကို အိုင်ဒေါတစ်ယောက်လို ယုံကြည်တယ်လို့ ဖွင့်ဟခဲ့ပြီး လီဗာပူးမှာ အဆင်ပြေရေး ဆွာရက်ဇ်ထံ မကြာခဏ အကြံတောင်းလေ့ရှိတယ်လို့ ပြောပါတယ်။\n\n “ ဆွာရက်ဇ်နဲ့ စကားပြောရတာက အမြဲတမ်း အထောက်အကူဖြစ်ပါတယ်။ သူဟာ ကျွန်တော့်အတွက် အိုင်ဒေါတစ်ယောက်။ စံပြကောင်းတစ်ယောက်ပါ။ နိုင်ငံအသင်းမှာ သူနဲ့ ကျွန်တော်က ကောင်းမွန်တဲ့ ဆက်ဆံရေး ရှိပါတယ်။\n\n ကျွန်တော်တို့ အမြဲစကားပြောဖြစ်တယ်။ သူက အကြံဉာဏ်တွေ ပေးသလို သူကို အများကြီး မေးရတာတွေ ရှိပါတယ်။ သူက လီဗာပူးမှာ ကစားခဲ့ဖူးပြီး ကျွန်တော့်ထက် အတွေ့အကြုံပိုရှိသူပါ။ သူက ကျွန်တော့်ကို အကြံဉာဏ်ပေး၊ ရှင်းပြပေးလို့ အရေးပါတဲ့သူ တစ်ယောက်ပါပဲ ” လို့ ဒါဝင်က ပြောကြားခဲ့တာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/02/1158422023-678x381.jpg",
"imgurl2":"https://nyanaykhin.com/wp-content/uploads/2023/01/derwin-gakpo.jpg",
"imgurl3":"no",
"video":"no"
 },

 {"ndate":"Feb 4, 2023",
"htext":"ဒါဝင် ပါလာပြီး ကွင်းလယ် အပြောင်းအလဲ မရှိနိုင်တဲ့ ဝုဗ်ပွဲမှာ ကလော့ပ် ထုတ်သုံးဖွယ် ပွဲထွက်လူစာရင်း",
"btext1":" လီဗာပူးအသင်းဟာ ဒီကနေ့ည ဝုဗ်ကို အဝေးကွင်းမှာ သွားရောက် ရင်ဆိုင်ရမှာ ဖြစ်ပြီး သတင်းကောင်းကတော့ သီတင်းပတ် အပြည့် လေ့ကျင့်ချိန် ထပ်ရခဲ့ခြင်း ဖြစ်ပါတယ်။\n\n Team News\n\n တံကောက်ကြော ဒဏ်ရာကြောင့် အီဘူး ပါနိုင်မှာ မဟုတ်ပါဘူး။ ဂျိုတာက လာမယ့်အပတ်မှာ ပုံမှန် လေ့ကျင့်ရေး ပြန်ဝင်ပါမယ်။ ဘော်ဘီနဲ့ ဗန်ဒိုက်တို့ ပြန်လာနိုင်ဖို့ နီးနေပါပြီ။ ဒီယက်ဇ် စပြေးနေပြီ ဖြစ်ပေမယ့် သီတင်းပတ် အနည်းငယ် အချိန်ယူရပါမယ်။ ",
"btext2":"Liverpool’s XI vs. Wolves ဒီရာသီမှာ လီဗာပူးအသင်းဟာ ဒဏ်ရာပြဿနာတွေ၊ ပွဲဆက်များမှုတွေနဲ့အတူ ဆက်တိုက် ရုန်းကန်ခဲ့ရပြီး အင်ပြည့်အားပြည့် လေ့ကျင့်ချိန် မရခဲ့ပါဘူး။ ဒါ့အပြင် လီဗာပူးအသင်း လူစာရင်းမှာ ပွဲထွက် ၁၁ ဦးအဖြစ် ဘယ်သူတွေကို ရွေးသင့်တယ်လို့ အငြင်းပွားနေရတာမျိုး ရှားပါးလှပြီး ရွေးချယ်စရာမရှိ အခြေအနေကိုပဲ ကာလရှည် ရင်ဆိုင်နေရခဲ့တယ်။\n\n ဒီအပတ်ပွဲမှာလည်း ခံစစ်က ရွေးချယ်စရာ မရှိဘဲ အယ်လီဆန်၊ ထရန့်၊ ရော်ဘတ်ဆန်၊ မာတစ်၊ ဂိုးမက်စ်တို့ကိုပဲ ထုတ်သုံးရပါလိမ့်မယ်။ အကယ်လို့ ဗန်ဒိုက်၊ အီဘူး၊ ကယ်ဗင်ဖီးလစ်တို့ပါ ကြံ့ခိုင်နေမယ်ဆိုရင် နေရာပြိုင်ဆိုင်မှုက ပြင်းထန်နေမှာ ဖြစ်ပြီး တစ်ဦးချင်း အရည်အချင်းတွေမှာ ပိုမို အာရုံစိုက်နိုင်ကြမှာ မျိုးပါ။\n\n ကွင်းလယ်မှာဆိုရင် ဘာ့ဆဲတစ်၊ ကိတ်တာ၊ သီယေဂိုတို့ကိုပဲ ပြန်တွဲပေးဦးမှာပါ။ ဖာဘင်ညိုရဲ့ ဆိုးဆိုးရွားရွား​ ခြေစွမ်းကျဆင်းမှု၊ ကမ္ဘာ့ဖလားအပြီး ဟန်ဒါဆန်ရဲ့ ပုံစံကောင်းနဲ့ သွက်လက်တဲ့ ကစားဟန် မရှိမှုအပြင် ကာတစ်ဂျုံးရဲ့ ကြံ့ခိုင်မှု အနေအထားအရ မပြောင်းလဲတဲ့ ကွင်းလယ် မြင်ရမှာဟာ ထူးပြီး အံ့ဩစရာ မရှိပါဘူး။ ",
"btext3": "   တိုက်စစ်မှာဆိုရင် ဆာလာ တစ်ဦးတည်း ကြံ့ခိုင်မှု ကောင်းနေပြီး ဂက်ပိုက ကစားသမားသစ်ဖြစ်ကာ ဒါဝင် ရာနှုန်းပြည့် ကြံခိုင်နေဖို့ မျှော်လင့်ရတာ ဖြစ်ပါတယ်။ အခြားသော ရွေးချယ်စရာအဖြစ် ဘယ်တောင်ပံကို ထွက်ကစားနေတဲ့ ဟာဗေးပဲ ရှိနေတာ ဖြစ်ပါတယ်။\n\n အကယ်လို့ ဂျိုတာ၊ ဖာမင်နို၊ ဒီယက်ဇ်တို့ ကြံ့ခိုင်နေမယ်ဆိုရင် တိုက်စစ်ဟာ မြိုင်ဆိုင်မှာ ဖြစ်ပေမယ့် ကလော့ပ်က ရွေးချယ်စရာမရှိ ဖန်တလဲလဲ တိုက်စစ်ကြောင်းကိုပဲ ထုတ်လာရဖို့ ရှိပါတယ်။\n\n ဘယ်လိုပဲ အကြောင်းပြချက်တွေ ပေးနေပါစေ ဒုတိယရာသီဝက်မှာ အသင်းဟာ နိုင်ပွဲတွေ စယူဖို့ လိုပါတယ်။ နိုင်ပွဲဟာ ယုံကြည်မှုကို ပေးမှာဖြစ်ပြီး ဖေဖော်ဝါရီလဝက်လောက်မှာ အဓိက ကစားသမား ၃ ဦးကနေ ၄ ဦးလောက် ပြန်လာခြင်းနဲ့အတူ ပိုမို များပြားတဲ့ ရွေးချယ်စရာတွေ ရှိလာတော့မှာပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/02/1102422023-678x381.jpg",
"imgurl2":"https://nyanaykhin.com/wp-content/uploads/2023/02/1100422023.jpg",
"imgurl3":"https://nyanaykhin.com/wp-content/uploads/2023/02/1101422023.jpg",
"video":"no"
 },

          {"ndate":"Feb 4, 2023",
"htext":"ရက်ဖိုဒ့် ဥပမာပေးတဲ့ ကလော့ပ်၊ ဗန်ဒိုက် ဘော်ဘီတို့ရဲ့ ကြံ့ခိုင်မှု အခြေအနေ၊ အာသာ ထုတ်ခံရခြင်းနဲ့ လီဗာပူး သတင်းတိုများ",
"btext1":" ကလပ်ရဲ့ စွမ်းဆောင်ရည် ကျဆင်းနေတဲ့ ကစားသမားတွေ အနေနဲ့ အင်္ဂလန် တိုက်စစ်မှူး ရက်ဖိုဒ့်ကို ဥပမာယူဖို့ ကလော့ပ်က ဥပမာပေးခဲ့ပြီး မနှစ်ကရာသီ ခြေစွမ်း ကျဆင်းခြင်းနဲ့ ဒီရာသီ ခြေစွမ်း တိုးတက်လာခြင်းတွေလို တစ်ဦးချင်း အခြေအနေက ကလပ်အပေါ် သက်ရောက်မှုရှိတာကို သတိပြုဖို့ တိုက်တွန်းခဲ့ပါတယ်။\n\n ဂျိုတာဟာ လာမယ့်အပတ်မှာ အသင်းနဲ့အတူ လေ့ကျင့်ရေး အပြည့် ပြန်ဆင်းနိုင်မှာ ဖြစ်ပါတယ်။ ဘော်ဘီနဲ့ ဗန်ဒိုက်က လေ့ကျင့်ရေး အပြည့် ပြန်ဝင်နိုင်ဖို့ နီးစပ်နေပြီဖြစ်ကာ ဒီယက်ဇ်က မြက်ခင်းမှာ စပြေးနေပြီဖြစ်တယ်လို့ ကလော့ပ်က ထုတ်ပြောခဲ့ပါတယ်။\n\n ဆာလာဟာ လေ့ကျင့်ရေးကို အရင်ဆုံးလာသူဖြစ်ပြီး နောက်ဆုံးမှ ပြန်သွားသူဖြစ်ကာ သူ့ရဲ့ စိတ်ဓါတ် ခံယူချက်တွေဟာ အပြစ်ပြောစရာ မလိုဘဲ ယခင်ရာသီတွေကလို ရာနှုန်းပြည့် ကောင်းမွန်းတယ်လို့ ကလော့ပ်က ပြောပါတယ်။ ",
"btext2":"ဂျူဗင်တပ်ကနေ အငှား ခေါ်ယူထားတဲ့ အာသာနဲ့ ညာအစွန်လူသစ် ကယ်ဗင် ရမ်ဆေးတို့ဟာ လီဗာပူးရဲ့ ချန်ပီယံလိဂ် လူစာရင်းကနေ ထုတ်ပယ်ခံရမှာဖြစ်ကာ ဂက်ပို၊ ကိတ်တာနဲ့ ချိန်ဘာလိန်တို့ဖြင့် နာမည်စာရင်း သွင်းမှာ ဖြစ်ပါတယ်။\n\n တူရကီကလပ် ဂါလာတာစရေး အသင်းဟာ နွေမှာ အလွတ်ဖြင့် ထွက်ခွာမယ့် ကိတ်တာကို ခေါ်ယူသွားဖို့ နာမည်ထွက်လာပါတယ်။\n\n ချယ်ဆီးက အန်ဇို ဖာနန်ဒက်စ်ကို ပေါင် ၁၀၆ သန်းဖြင့် ခေါ်ယူခဲ့တာကြောင့် ဘယ်လင်ဟမ်အတွက် ပြောင်းရွှေ့ကြေးဟာ အဆိုပါ ပမာဏထက် ပိုနည်းဖို့ မဖြစ်နိုင်သလောက်ပဲလို့ သိရပါတယ်။\n\n ပြီးခဲ့တဲ့ ဘောလုံးရာသီတွေမှာ ခြေစွမ်း ကောင်းခဲ့ပေမယ့် ဒီရာသီမှာ ခြေစွမ်း ကျဆင်းနေတာကို ဖာဘင်ညို ကိုယ်တိုင်ကလည်း နားလည်ထားတယ်လို့ သိရပါတယ်။\n\n ကလော့ပ်ရဲ့ နည်းပြအဖွဲ့ဝင်တွေကြား အပြောင်းအလဲ အရမ်းများခြင်းဟာ ကလပ် စွမ်းဆောင်ရည် ကျဆင်းခြင်းရဲ့ အဓိက အစိတ်အပိုင်း တစ်ခုဖြစ်တယ်လို့ သတင်းထွက်နေပါတယ်။ လီဗာပူးအသင်းဟာ ဆေးအဖွဲ့နဲ့ ဒေတာအဖွဲ့ကြား ရာထူးက နှုတ်ထွက်မှု ကြီးကြီးမားမား ရှိထားတာ ဖြစ်ပါတယ်။ ",
"btext3": "no",
"imgurl1":"https://nyanaykhin.com/wp-content/uploads/2023/02/10034222023-678x381.jpg",
"imgurl2":"https://nyanaykhin.com/wp-content/uploads/2023/02/1821222023.jpg",
"imgurl3":"no",
"video":"no"
 },

         {"ndate":"Feb 3, 2023",
"htext":"ကလော့ပ် လက်ထက် အများဆုံး​သော စီနီယာ ၉ ဦး ရှင်းထုတ်မှုကို နွေမှာ ပြုလုပ်သွားမယ့် လီဗာပူး",
"btext1":" လီဗာပူးအသင်းဟာ နွေမှာတော့ ဝါရင့် ကစားသမား အများအပြားကို ရှင်းထုတ်မှုတွေ လုပ်တော့မှာဖြစ်ကာ အများစုက အလွတ်စာချုပ်တွေဖြင့် ထွက်ခွာသွားမှာ ဖြစ်ပါတယ်။\n\n ဒါဟာ ကလော့ပ် လက်ထက် အများဆုံးသော စီနီယာအသင်းသား ထွက်ခွာမှု ဖြစ်လာနိုင်တယ် သိထားရပြီး လုပ်ခပိုင်းမှာဆိုရင် တစ်ပတ်ကို ပေါင် ၆ သိန်းကနေ ၇ သိန်းကျော်ထိ သက်ရောက်မှု ကြီးမားနိုင်ပါတယ်။\n\n လီဗာပူးသတင်းထောက်တွေရဲ့ အဆိုအရ အသင်းဟာ စီနီယာ ၉ ဦးလောက်ကို ရှင်းထုတ်သွားမှာဖြစ်ပြီး လူငယ်ကစားသမားအဖြစ် ဂိုးသမား ကလယ်ဟာ တစ်ဦးတည်း ပါဝင်သွားပါမယ်။ ပုံမှန် ပွဲကစားခွင့်အတွက် အသင်းပြောင်းလိုနေကာ ကစားသမားရဲ့ ဆန္ဒအတိုင်း ကမ်းလှမ်းလာမှုတွေကို လီဗာပူးဘက်က နားထောင်ပေးပါမယ်။ ",
"btext2":" ကွင်းလယ်လူ ကိတ်တာ၊ ချိန်ဘာလိန်၊ မီလ်နာတို့နည်းတူ အသက် ၃၆ နှစ်အရွယ် ဂိုးသမား အတ်ဒရီယန်ကလည်း နွေမှာ အလွတ်ဖြင့် ထွက်ခွာမှာဖြစ်ပါတယ်။ လီဗာပူးအသင်းဟာ ဒီနွေမှာ အသင်းနဲ့ စာချုပ် ၁ နှစ်ပဲကျန်မယ့် မာတစ်ကိုတော့ ရောင်းထုတ်သွားမှာဖြစ်ပြီး နက်ဖီးလစ်ကိုလည်း ရောင်းချမှာ ဖြစ်ပါတယ်။\n\n အသက် ၃၁ နှစ်အရွယ် တိုက်စစ်သမား ဖာမင်နိုကို စာချုပ်သက်တမ်းတိုးဖို့ စကားပြောနေပြီး အဆင်ပြေခဲ့ရင် ၂ နှစ်စာချုပ် ဖြစ်နိုင်ကာ သဘောတူညီမှု မရရင် နွေမှာ အလွတ်ဖြင့် ထွက်ခွင့်ပေးမှာ ဖြစ်ပါတယ်။\n\n ကွင်းလယ်လူ ဖာဘင်ညိုနဲ့ ကာတစ်ဂျုံးတို့ကို အရောင်းစာရင်း တင်နိုင်ကြောင်း သိလာရပေမယ့် သေချာကြီး ဆုံးဖြတ်ထားခြင်းမျိုး မရှိသေးပါဘူး။ အသက် ၂၉ နှစ်အရွယ် ဖာဘင်ညိုက ၂၀၂၆ ခုနှစ်ထိ၊ အသက် ၂၂ နှစ်အရွယ် ကာတစ်ဂျုံးက ၂၀၂၇ ခုနှစ်ထိ စာချုပ်ရှိထားတာ ဖြစ်ပါတယ်။\n\n လီဗာပူးအသင်းဟာ ရိုင်း ဝီလီယမ်၊ ဗန်ဒန်ဘတ်၊ ကူမတ်တီယို၊ ကလာဆန်၊ ကွမ်ဆက်တို့ကို ရောင်းချဖွယ် ရှိနေသလို တိုင်လာ မော်တန်အတွက် ကမ်းလှမ်းမှုကို နားထောင်သွားဖွယ် ရှိနေတယ်လို့ သိရပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/02/1855322023-678x381.jpg",
"imgurl2":"https://nyanaykhin.com/wp-content/uploads/2023/01/9132912023.jpg",
"imgurl3":"no",
"video":"no"
 },

        {"ndate":"Feb 3, 2023",
"htext":"ဒါဝင်က သူ ကောင်းကောင်း မကစားနိုင်ကြောင်း ဝန်ခံပြီး တိုက်စစ် အနေအထားတွေအတွင်း နည်းပြကလော့ပ် တောင်းဆိုထားမှုကို ထုတ်ပြောလာ",
"btext1":"မနှစ်က နွေရာသီမှာ ကလပ်စံချိန်တင်ကြေးနဲ့ ပြောင်းရွှေ့လာခဲ့တဲ့ ဒါဝင်က အန်ဖီး ကစားသမားဘဝ အကောင်းအဆိုး ရောထွေးနေခဲ့ပြီး သူကောင်းကောင်း ကစားနေနိုင်ခြင်း မရှိဘူးလို့ ကိုယ်တိုင် ဝန်ခံခဲ့ပါတယ်။\n\n မနှစ်က ဘင်ဖီကာအတွက် ပြိုင်ပွဲစုံ ၃၄ဂိုး သွင်းယူခဲ့တဲ့ ဒါဝင်ဟာ သူ့ရဲ့ သွင်းဂိုးနှုန်း တိုးတက်ဖို့ အာရုံစိုက်နေပေမယ့် ကြံ့ခိုင်မှုပိုင်းကြောင့် ပွဲထွက်ခွင့် ပြန်မရသေးတာ ဖြစ်ပါတယ်။\n\n ဒါဝင်ဟာ ပထမဆုံး ၂၅ပွဲမှာ ၁၀ဂိုးသွင်းယူခဲ့ပြီး လီဗာပူးအသင်းမှာ အံဝင်ဖို့ရာ သူပိုပြီး ကောင်းကောင်းလုပ်နိုင်ဖို့ လိုအပ်နေတာပါ။ သူ ကွင်းထဲမှာ ရှိနေတဲ့အချိန် ပိုပြီး ခြေစွမ်းတည်ငြိမ်ဖို့၊ ပိုပြီး လှုပ်ရှားဖို့ ကလော့ပ်က လိုချင်တဲ့အကြောင်းကို ဒါဝင်က ဖွင့်ပြောပြခဲ့ပါတယ်။  ",
"btext2":"သူ့ဆီကနေ ကလော့ပ်က ဘာတွေတောင်းဆိုလဲလို့ မေးမြန်းခဲ့ရာ ဒါဝင်က\n\n “ နည်းပြက ဘင်ဖီကာမှာ မြင်ခဲ့ရတဲ့ ကျွန်တော်ကို လိုချင်နေတာလို့ ထင်ပါတယ်။ အခုချိန်မှာ ကျွန်တော် ကောင်းကောင်း မကစားနိုင်နေဘူး။ ဒါပေမယ့် ကျွန်တော်က အမြဲတမ်း တိုးတက်ချင်စိတ်ရှိတယ်။ နေ့တိုင်း တိုးတက်လာအောင် ကြိုးစားပါတယ်။ ကျွန်တော့် အားသာချက်က လျင်မြန်မှုနဲ့ နေရာလွတ်ထဲ ပြေးလွှားနိုင်စွမ်းဆိုတာ နည်းပြ သိပါတယ်။\n\n ပွဲကစားတဲ့အချိန် ကျွန်တော် ပိုပြီး တည်ငြိမ်ဖို့ လိုအပ်တယ်လို့ နည်းပြက ပြောပါတယ်။ ပြီးတော့ ပိုပြီး လှုပ်ရှားဖို့ လိုအပ်တယ်လို့ ပြောပါတယ်။ ကျွန်တော်က အရည်အသွေး ကောင်းတွေနဲ့ ကစားသမားဖြစ်သလို ဂိုးတွေသွင်းတာကို လိုချင်တယ်လို့ နည်းပြက ပြောပါတယ်။\n\n အဆုံးသတ်ပိုင်းမှာ တည်ငြိမ်ဖို့လိုကြောင်း ပြောပြပြီး အဆုံးသတ်ရာမှာ ကျွန်တော့်ကို အချိန်နည်းနည်း ယူစေချင်တယ်။ ဘာလို့လဲဆိုတော့ ကျွန်တော် အလောတကြီး ကန်မိရင် အမြဲတမ်း ဆိုးဆိုးရွားရွား လွဲချော်သွားတတ်လို့ပါ။ တည်တည်ငြိမ်ငြိမ်နဲ့ မကန်ခင် အချိန်ယူရင် ကျွန်တော် ဂိုးသွင်းနိုင်လိမ့်မယ်လို့ သူပြောပါတယ် ”\n\n လီဗာပူးကို ဒါဝင် ရောက်လာချိန်မှာ အသက်အရွယ်နဲ့ စံချိန်တင်ကြေးဆိုတဲ့ အနေအထားကြောင့် ဖာနန်ဒို တောရက်စ်နဲ့ နှိုင်းယှဉ်ခံရမှုတွေ ရှိခဲ့ပါတယ်။ အနာဂတ်မှာ ဒါကို သူလုပ်ပြနိုင်မလား စောင့်ကြည့်ရမှာပဲ ဖြစ်ပါတယ်။ ",
"btext3": "  no ",
"imgurl1":"https://nyanaykhin.com/wp-content/uploads/2023/02/18103120231-678x381.jpg",
"imgurl2":"https://nyanaykhin.com/wp-content/uploads/2023/01/170330120231.jpg",
"imgurl3":"no",
"video":"no"
 },

       {"ndate":"Feb 3, 2023",
"htext":"အခြေအနေ ဆိုးနေတဲ့ လီဗာပူးက ဝုဗ်ကို ဘယ်လို ရင်ဆိုင်မလဲ ပေါမာဆန် သုံးသပ် ဟောကိန်းထုတ်",
"btext1":"ဒီတပတ်မှာ လီဗာပူးအသင်းဟာ ပရီးမီးယားလိဂ် ပွဲ အဖြစ် ဝုဗ်အသင်းကို အဝေးကွင်း သွားရောက် ရင်ဆိုင်ရဖို့ ရှိနေပါတယ်။ ဂန်းနားဟောင်းကြီး ပေါမာဆန်က ဝုဗ် – လီဗာပူး ပွဲစဉ် အတွက် အခုလို သုံးသပ် ခန့်မှန်းထားပါတယ်။\n\n ” ကျနော် အစတည်းက ပြောခဲ့ပါတယ်။ ဆာဒီယို မာနေးကို ရောင်းလိုက်တာက ဆိုးဝါးတဲ့ ဆုံးဖြတ်ချက်ပဲ။ ခုနေသာ မာနေး အရောင်းစာရင်းမှာ ရှိနေရင် သူတို့ပဲ ချက်ချင်း ပြန်ဝယ်ချင်လိမ့်မယ်။ သူက လီဗာပူးမှာ ကြီးမားတဲ့ တစိတ်တပိုင်း အဖြစ် ပါဝင်ခဲ့တာပါ၊ သူက ထိုက်သင့်တဲ့ အသိအမှတ်ပြုမှုလည်း မရခဲ့ဘူး။\n\n လီဗာပူးက သူတို့ အကောင်းဆုံးကစားသမား တစ်ယောက်ကို ငွေလည်း မြိုးမြိုးမြက်မြက် ရတာ မဟုတ်ဘဲ ရောင်းထုတ်ခဲ့တာ။ အခု ဒါကနေ ပြန် ခံစားနေရပြီလေ။ ",
"btext2":"လီဗာပူးက အက်ဖ်အေ ပြိုင်ပွဲမှာ ဝုဗ်ကို အနိုင်ယူခဲ့ပေမယ့် ပရီးမီးယားလိဂ်မှာတော့ သေချာ လုပ်ဖို့ လိုပါတယ်။ ပြီးခဲ့တဲ့ ရာသီက high-pressure ပွဲတွေ အများကြီးကစားခဲ့တာ အဲဒါကနေ ပြန်ထိနေပါတယ်။ ဒဏ်ရာတွေ အများကြီး ရကြတယ်၊ ခြေစွမ်း မငြိမ်ကြတော့ဘူး။ လီဗာပူးက လောလောဆယ် အခြေအနေ အတော် ဆိုးပါတယ်။\n\n ဝုဗ်က လီဗာပူးကို အခက်တွေ့အောင် လုပ်မှာပါ၊ ဒီ ပရီးမီးယားလိဂ် ပွဲကနေ အမှတ်ရအောင် သူတို့ ကြိုးစားပါလိမ့်မယ်။ ကျနော် သူတို့ မန်နေဂျာကို သဘောကျတယ်။ ဒီတပတ်မှာ သူတို့ သရေတော့ ရအောင် ယူမယ်လို့ ကျနော် ထင်တယ်။ ” လို့ ပေါမာဆန်က သုံးသပ်ထားပါတယ်။\n\n ပေါမာဆန်ရဲ့ ပွဲ ခန့်မှန်းရလဒ်ကတော့ ဝုဗ် ၁-၁ လီဗာပူး ဖြစ်ပါတယ်။ ဒီနှစ်သင်းဟာ မနက်ဖြန် စနေနေ့ည မြန်မာစံတော်ချိန် ၉နာရီခွဲမှာ ယှဉ်ပြိုင် ကစားကြမှာ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/02/nn3011-678x381.jpg",
"imgurl2":"https://nyanaykhin.com/wp-content/uploads/2023/01/17033012023.jpg",
"imgurl3":"no",
"video":"no"
 },
      {"ndate":"Feb 3, 2023",
"htext":"ဝုဗ် Vs လီဗာပူး တို့ရဲ့ စနေနေ့ည ပရီးမီးယားလိဂ် ပွဲစဉ်အတွက် ခရစ် ဆက်တန် ခန့်မှန်းချက်",
"btext1":" ဝုဗ် Vs လီဗာပူး\n\n ပရီးမီးယားလိဂ် ပွဲစဉ်\n\n ဖေဖော်ဝါရီလ ၄ ရက်၊ စနေနေ့။\n\n မြန်မာစံတော်ချိန် ည ၉ နာရီခွဲ။\n\n ဆက်တန်က သုံးသပ်ရာမှာ ” ဒီအခြေအနေမှာ လီဗာပူးအသင်းက စိုးရိမ်ဖို့ကောင်းတဲ့ စွမ်းဆောင်ရည်မျိုးတွေပဲ ပြသနိုင်နေတယ် ဆိုပေမယ့် ကလော့ပ်ရဲ့ အသင်းက ရှုံးပွဲ အများကြီး ထပ်ရတာမျိုး ဖြစ်သွားလို့ ရတော့မယ် မထင်ပါဘူး။ သူတို့ဟာ လွန်ခဲ့တဲ့ ၁၂ လတုန်းက မန်စီးတီးနဲ့အပြိုင် အမှတ်ပေးဖလား စိန်ခေါ်နိုင်တဲ့ အသင်းရဲ့ အရိပ်သာသာပဲ ရှိနေတာပါ။\n\n ပြီးခဲ့တဲ့ အက်ဖ်အေဖလားပွဲမှာ ယုံကြည်မှုအား ကောင်းလွန်းနေတဲ့ ဘရိုက်တန်ဟာ လီဗာပူးကို အနိုင်ယူခဲ့သလို သာလွန်တဲ့ ကစားဟန်မျိုးတွေ ပြသခဲ့ပါတယ်။ သူတို့ဟာ ဇန်နဝါရီတုန်းက အမှတ်ပေးလိဂ်မှာ အနိုင်ယူခဲ့သလို အခွင့်အရေးယူမှုတွေနဲ့ လီဗာပူးကို ပြဿနာတွေ ဖြစ်စေခဲ့တာပါ။",
"btext2":"အဲ့ပွဲမတိုင်ခင် Vote ပေးကြတုန်းကလည်း လူပေါင်း ၃၂၀၀၀ လောက်မှာ ၅၃% သော မဲပေးမှုဟာ ဘရိုက်တန်ဘက်က ရှိခဲ့ကြတာပါ။ လီဗာပူးက ပြီးခဲ့တဲ့ လအတွင်း ဝုဗ်ကို အနိုင်ရခဲ့တယ် ဆိုပေမယ့် VAR အမှားကြောင့် ပထမအကျော့ကို မရှုံးခဲ့တာ ဖြစ်ပါတယ်။\n\n ဒီပွဲမှာ ဘယ်လိုရလဒ် ထွက်လာမလဲက မှန်းဆရ ခက်နေဆဲပါ။ လီဗာပူးတို့ သူတို့ရဲ့ ရလဒ်ဆိုးကို ချေဖျက်နိုင်ဦးမှာ မဟုတ်ပါဘူး။ ကလော့ပ် လက်အောက် အမြန်ဆုံး တုန့်ပြန်လာဖို့ ခက်ခဲနေဦးမှာဖြစ်သလို ခံစစ်ကလည်း မကောင်းပါဘူး။ ဝုဗ်ကျတော့လည်း ဂိုးသွင်းနိုင်မယ် မထင်ပါဘူး။ သရေပွဲပဲ ဖြစ်သွားနိုင်ပါတယ် ” လို့ ဆိုခဲ့တာ ဖြစ်ပါတယ်။\n\n ခရစ်ဆက်တန်ကတော့ နှစ်သင်းလုံး ဂိုးမသွင်းနိုင်ဘဲ ၀-၀ ရလဒ် ထွက်ပေါ်မယ်လို့ ခန့်မှန်းသွားခဲ့ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/nn3011-678x381.jpg",
"imgurl2":"https://nyanaykhin.com/wp-content/uploads/2023/02/1043322023.jpg",
"imgurl3":"no",
"video":"no"
 },
     {"ndate":"Feb 3, 2023",
"htext":"ဗန်ဒိုက်၊ ဘော်ဘီ ပြန်လာနေပြီ၊ စက္ကန့်ပိုင်းစောင့်ပေးပါ တောင်းဆိုခံရတဲ့ ဒါဝင်၊ လူစာရင် တင်ခြင်းနဲ့ လီဗာပူးသတင်းများ",
"btext1":"တိုက်စစ်မှူး ဒါဝင် နူးညက်စ်က သူ အင်္ဂလန်လိပ်စာ သင်တန်း တက်နေကြောင်းနဲ့ ၁ နှစ်ခွဲအတွင်း လီဗာပူးအသင်းမှာ ကောင်းကောင်းပြောဆိုနိုင်စေရမယ်လို့ ကတိပေးလာပါတယ်။\n\n ရှက်ဖီးယူနိုက်တက် ပိုင်ရှင်အပြောင်းအလဲ ကိစ္စတွေ လုပ်ဆောင်နေစဉ်မှာပဲ ၎င်းတို့ဟာ ၂၀၂၀ တုန်းက လီဗာပူးအသင်းကနေ ခေါ်ယူထားတဲ့ ဘရူးစတားအတွက် ပေါင် ၂၃ သန်းကို မရှင်းပေးရသေးဘဲ အကြွေးကျန်နေတယ်လို့ သိရပါတယ်။\n\n ဒီအပတ်ပွဲကြို လီဗာပူးအသင်း လေ့ကျင့်ရေးမှာ ကာဗယ်ရို ပါဝင်သွားပြီး ဗန်ဒိုက်နဲ့ ဖာမင်နိုတို့ကတော့ အသင်းလိုက် လေ့ကျင့်ရေးမှာ မပါနိုင်ပေမယ့်လို့ သီးသန့် အစီအစဉ်တွေနဲ့အတူ မြက်ခင်းပေါ် ပြန်လည် ခြေချခဲ့ကြပါတယ်။ ",
"btext2":"လီဗာပူးအသင်းဟာ ပရီးမီးယားလိဂ် လူစာရင်းအတွက် ၂၄ ဦးပါ စာရင်းကို တင်ခဲ့ပြီဖြစ်ကာ ဒဏ်ရာကနေ ပြန်သက်သာလာတဲ့ ကိတ်တာ၊ ချိန်ဘာလိန်အပြင် ကစားသမားသစ် ဂက်ပိုကိုပါ ထည့်သွင်းခဲ့ပါတယ်။\n\n ရီးရဲလ်မက်ဒရစ် ခံစစ်သမား မီလီတိုဟာ ဒဏ်ရာကြောင့် ဒီလထဲ ယှဉ်ပြိုင်ရမယ့် လီဗာပူးနဲ့ပွဲကို လွဲချော်သွားနိုင်တယ်လို့ သတင်းထွက်နေပါတယ်။\n\n အဆုံးသတ်ပိုင်းမှာ ပိတ်သွင်းတဲ့အခါ ဒေါသတကြီး ဒါမှမဟုတ် အလျင်စလို မကန်ဘဲ စက္ကန့်ပိုင်းလေး စောင့်ပြီး စိတ်ငြိမ်စေပြီးမှ ကန်သွင်းပါလို့ ကလော့ပ်က မှာထားကြောင်း ဒါဝင်က ပြောလာပါတယ်။ ",
"btext3": "  မာဆေးဆိုဒ် ဒေသတွင်း လွှတ်တော်အမတ် ၁၀ ဦးဟာ ပရိသတ်တွေနဲ့ ပိုမို ပူးပေါင်းလုပ်ဆောင်ဖို့ လီဗာပူးနဲ့ အဲဗာတန် အသင်းတို့ကို တိုက်တွန်းထားတယ်လို့ သိရပါတယ်။\n\n ဒီရာသီ ဆုဖလား အနိုင်မရရင် လီဗာပူးအသင်းက ယာဂင်ကလော့ပ်ကို ရာထူးကနေ ထုတ်ပယ်သင့်တယ်လို့ ပြိုင်ဘက်အသင်း ပရိသတ်တွေက podcast အစီအစဉ်တွေမှာ အလေးပေး ဆွေးနွေးမှုတွေ လုပ်နေကြပါတယ်။\n\n အသင်းဟာ ဒီရာသီမှာ VAR ဆုံးဖြတ်ချက်ကြောင့် အကျိုးအမြတ်ရထားပြီး အကယ်လို့ VAR ဆုံးဖြတ်ချက် မပါခဲ့ရင် တန်းဆင်းဇုန်နဲ့ ၆ မှတ်ပဲ ကွာမယ့် အခြေအနေထိ ဆိုးရွားနေပါတယ်။",
"imgurl1":"https://nyanaykhin.com/wp-content/uploads/2023/02/933312023-678x381.png",
"imgurl2":"https://nyanaykhin.com/wp-content/uploads/2023/02/928312023.jpg",
"imgurl3":"no",
"video":"no"
 },
    {"ndate":"Feb 2, 2023",
"htext":"ပေါင် သန်း ၂၅၀ လောက် သုံးရမယ့် လီဗာပူး ခေါ်ယူသင့်သူ ၂ ဦးကို ဒန်နီ မာဖီ ထောက်ပြ",
"btext1":" လီဗာပူးဟာ ဒီနွေရာသီမှာ ကွင်းလယ်လူသစ် နှစ်ယောက် ခေါ်ဖို့လိုတယ်လို့ အန်ဖီးကစားသမားဟောင်းဖြစ်သူ ဒန်နီမာဖီက ယုံကြည်နေပါတယ်။\n\n လီဗာပူးဟာ ဇန်နဝါရီကာလ အဆုံးသတ်မှာ တိတ်ဆိတ်ငြိမ်သက်နေခဲ့ပြီး နောက်ဆုံးရက် လှုပ်ရှားမှု ဘာတစ်ခုမှ မရရှိခဲ့ပါဘူး။ တစ်လလုံးမှာ အသစ်ရောက်လာတဲ့ ကစားသမားက ကိုဒီ ဂက်ပို တစ်ယောက်ထဲ ရှိခဲ့ပါတယ်။\n\n ဇန်နဝါရီအကုန်မှာ ဘာလှုပ်ရှားမှုမှ မရှိခဲ့ပေမယ့် အသင်းဟာ ဘယ်လင်ဟမ်၊ ကိုင်ဆီဒို၊ ဒက်ကလန် ရိုက်စ်၊ အမ်ရာဘတ်၊ ရူဘင်နီဗက်စ်စတဲ့ ကစားသမားတွေနဲ့ ချိတ်ဆက်မှု ရှိခဲ့တာပါ။ သူတို့ထဲမှာ ဘယ်လင်ဟမ်နဲ့ ရိုက်စ်တို့ဟာ ပေါင်း သန်း ၁၂၀ ဝန်းကျင်တွေ တောင်းဆိုခံနေရတာ ဖြစ်ပါတယ်။ ",
"btext2":" လက်ရှိအသင်းသားထဲက ၃ယောက်ဟာ ရာသီကုန်မှာ ထွက်ခွာရလိမ့်မယ်လို့ သူထင်ကြောင်း မာဖီက ပြောသလို လီဗာပူးအနေနဲ့ ဒီနွေမှာ ကွင်းလယ်လူ နှစ်ယောက် ခေါ်ဖို့လိုကြောင်းကိုလည်း အခုလို ရှင်းပြခဲ့ပါတယ်။\n\n “ ကာလတိုအတွင်း သူတို့ ဘယ်လောက်တောင် ဆုတ်ယုတ်သွားခဲ့လဲ ဆိုတာကို မအံ့ဩမိရင် ကျွန်တော် ရူးနေတာပဲဖြစ်မယ်။ ကျွန်တော်တို့ဟာ ဖလားလေးလုံး အောင်မြင်နိုင်ခြေ ရှိခဲ့တဲ့ အသင်းတစ်သင်းအကြောင်း ပြောနေတာပါ။ သူတို့က အခု အဲ့လိုမဟုတ်တော့ပါဘူး။\n\n အရမ်းစိတ်အားထက်သန်ခဲ့တဲ့၊ သွက်လက်ထက်မြက်နေခဲ့တဲ့ ပုံစံ မရှိတော့ဘူး။ သူတို့မှာ ကစားသမား လိုအပ်ချက်တွေ ရှိနေတယ်။ ရာသီအစောပိုင်းမှာ သူတို့ ရခဲ့တဲ့ ကစားသမားတွေရှိပေမယ့် ရလဒ်တွေက ဘာမှမထူးလာသေးဘူး။ ဒါကြောင့် အသင်းကို ပြန်လည်တည်ဆောက်ဖို့ လိုနေပြီလို့ ထင်ပါတယ်။\n\n ပြန်လည်တည်ဆောက်တယ်လို့ ပြောတာက တချို့ ကစားသမားတွေကို ထွက်ခွင့်ပြုပြီး လူသစ်အနည်းငယ် ဝယ်တာမျိုးပါ။ ကွင်းလယ်က အသစ်ပြောင်းလဲဖို့ လိုအပ်လာလိမ့်မယ်။ ဘယ်လင်ဟမ်ကို ခေါ်စေချင်ပါတယ်။ ဘာလို့လဲဆိုတော့ သူက လီဗာပူးအသင်း လိုအပ်တဲ့ ကစားသမား အတိအကျ ဖြစ်နေလို့ပါပဲ။ ဒါပေမယ့် အဲ့တစ်ယောက်ထဲနဲ့ မရပါဘူး။ နှစ်ယောက်လောက် ခေါ်ရမှာပါ။",
"btext3": "  ချိန်ဘာလိန်က စာချုပ်သက်တမ်း ကုန်နေပြီ။ ကိတ်တာ ထွက်သွားရင် ကျွန်တော် အံ့ဩမိမှာ မဟုတ်ဘူး။ မီနာက နောက်တစ်နှစ် ထပ်နေရဖို့ မသေချာဘူး။ ပြီးတော့ သူအများကြီး ကစားရမှာလည်း မဟုတ်ဘူး။ အဲ့ဒီ့သုံးယောက် ထွက်ခွာသွားရလောက်ပါတယ်။\n\n ကျွန်တော့်အနေနဲ့ ဘယ်လင်ဟမ်နဲ့ ရိုက်စ်ကို ထောက်ခံတယ်။ နှစ်ယောက်လုံးကို ခေါ်စေချင်တယ်။ ရအောင်ကြိုးစား၊ မရရင် ရှုံးပြီပဲ။ လူသစ် လေးငါးယောက် ခေါ်တာထက် အဓိကကျတဲ့ နှစ်ယောက်ပဲ ခေါ်တာကို ပိုအားပေးပါတယ်။ ရိုက်စ်နဲ့ ဘယ်လင်ဟမ်က လီဗာပူး ကွင်းလယ်နဲ့ အံဝင်ခွင်ကျ ဖြစ်တဲ့သူတွေပါ ” လို့ မာဖီက ပြောကြားခဲ့တာ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/02/1821222023-678x381.jpg",
"imgurl2":"https://nyanaykhin.com/wp-content/uploads/2023/01/175112023.jpg",
"imgurl3":"no",
"video":"no"
 },
   {"ndate":"Feb 2, 2023",
"htext":"ရီးရဲလ်မက်ဒရစ် အပါအဝင် ဖေဖော်ဝါရီလအတွင်း လီဗာပူး ရင်ဆိုင်ရမယ့် ပွဲစဉ် ၅ ပွဲကို သုံးသပ်ကြည့်ခြင်",
"btext1":" လီဗာပူးရဲ့ ၂၀၂၃ အစဟာ ဆက်လက်ပြီး ရုန်းကန်နေရကာ ဖေဖော်ဝါရီမှာတော့ ချန်ပီယံလိဂ် ပြန်ကစားရမှာနဲ့အတူ လမ်းကြောင်းမှန်ကို ပြန်စတင်ဖို့ အခွင့်အရေး ဖြစ်လာပါတယ်။\n\n ကလော့ပ်ရဲ့အသင်းဟာ စွမ်းဆောင်ရည် တည်ငြိမ်မှုပိုင်းနဲ့ ရလဒ်အတွက် အတင်းဖျစ်ညှစ် ကြိုးစားနေရပြီး တည်ငြိမ်မှုနဲ့ ကိုယ်ပိုင်ဟန်ဟန်ကို ပြန်မရသေးတာကြောင့် ဇန်နဝါရီလထဲ ရုန်းကန်ခဲ့ရတာ ဖြစ်ပါတယ်။ ဒါကြောင့် ချန်ပီယံလိဂ်ပွဲကြီး မရောက်လာခင် ပုံစံကောင်း ပြန်ရှာတွေ့ဖို့ လုပ်ရမှာ ဖြစ်ပါတယ်။\n\n ဖေဖော်ဝါရီမှာ လီဗာပူးဟာ ၅ပွဲ ကစားဖို့ရှိပြီး ၃ပွဲက အဝေးကွင်း ဖြစ်ပါတယ်။\n\n ဝုဗ် (အဝေးကွင်း) – ဖေဖော်ဝါရီ ၄\n\n အမှတ်ပေးဇယား အဆင့် ၉ နဲ့ အဆင့် ၁၇ တို့ တွေ့ကြတဲ့ပွဲဖြစ်ပါတယ်။ သိပ်မကြာသေးခင်ကပဲ ဝုဗ်နဲ့ ကစားခဲ့သေးတယ်လို့ တွေးနေမိရင်တော့ မမှားပါဘူး။ ဟုတ်ပါတယ်။ ဒါဟာ ၂၈ ရက်အတွင်း ဝုဗ်နဲ့တွေ့ရတဲ့ ၃ကြိမ်မြောက်ပါ။",
"btext2":" အဲဗာတန် (အိမ်ကွင်း) – ဖေဖော်ဝါရီ ၁၃\n\n မာဆေးဆိုဒ်ဒါဘီက အန်ဖီးကို ရောက်ရှိလာတော့မှာဖြစ်ပြီး ကလော့ပ်နဲ့ အဖွဲ့သားတွေဟာ ဒီပွဲအတွက် ပြင်ဆင်ချိန် ၉ ရက် ရရှိပါတယ်။ ပြိုင်ပွဲစုံ ၈ပွဲရှုံး၊ ၂ပွဲသရေနဲ့ အောက်တိုဘာမှာ နောက်ဆုံး အနိုင်ရခဲ့တဲ့ အဲဗာတန်ဟာ ဖရန့်လမ်းပတ်ကို ထုတ်ပယ်လိုက်ပြီဖြစ်ပြီး အခု သူတို့ကို တန်းဆင်းဇုန်ထဲကနေ ဆွဲတင်ပေးဖို့ တာဝန်ရှိလာသူက ရှောင်ဒိုင်ချီ ဖြစ်ပါတယ်။\n\n ပြိုင်ဘက် နည်းပြနဲ့ ပြိုင်ဘက်အသင်း လက်ရှိ ရင်ဆိုင်နေရတဲ့ အခြေအနေတွေကြောင့် ဘယ်လိုပွဲမျိုးကို ဖြစ်လာမယ်ဆိုတာ အားလုံး ခန့်မှန်းမိကြမှာပါ။\n\n နယူးကာဆယ် (အဝေးကွင်း) – ဖေဖော်ဝါရီ ၁၈\n\n ဒီလထဲ ဒုတိယမြောက် အဝေးကွင်းပွဲမှာ လီဗာပူးဟာ အမြင့်ပျံသန်းနေတဲ့ နယူးကာဆယ်ရဲ့ စိန့်ဂျိမ်းပက်ခ်ကို သွားကစားရမှာပါ။ ၎င်းတို့ဟာ ပွဲ၂၀အတွင်း ၃၉မှတ် ရခဲ့ပြီးနောက် ထိပ်ဆုံးလေးနေရာ ယူထားဖို့ တောင့်တင်းတဲ့အနေအထား ရှိနေဆဲ ဖြစ်ပါတယ်။\n\n ဒီရာသီလိဂ်မှာ နယူးကာဆယ်ကို ရှုံးပွဲတွေ့စေခဲ့တဲ့ တစ်သင်းတည်းသောအသင်းက လီဗာပူးဖြစ်ပါတယ်။ ဩဂုတ်လတုန်းက ကာဗယ်ရိုရဲ့ နောက်ဆုံးမိနစ် သွင်းဂိုးနဲ့အတူ ၂-၁ နဲ့ အနိုင်ရရှိခဲ့တာပါ။ ဒီပွဲကတော့ အိမ်ကွင်းတုန်းကပွဲထက် ပိုမို ခက်ခဲပါလိမ့်မယ်။",
"btext3": "   ရီးရဲလ်မက်ဒရစ် (အိမ်ကွင်း) – ဖေဖော်ဝါရီ ၂၁\n\n နယူးကာဆယ်နဲ့ပွဲအပြီး ၃ရက်အကြာမှာပဲ ချန်ပီယံလိဂ်ပြိုင်ပွဲ ရောက်ရှိလာမှာဖြစ်ပြီး ရီးရဲလ်မက်ဒရစ်ဟာ ၁၆သင်းအဆင့် ပထမအကျော့ကို အန်ဖီးမှာ လာကစားမှာ ဖြစ်ပါတယ်။ မနှစ်က ဗိုလ်လုပွဲက ပြိုင်ဘက်တွေပါပဲ။ နောက်ဆုံး ၆ကြိမ် တွေ့ဆုံမှုမှာ စပိန်သားတွေ အသာစီးရထားပြီး လီဗာပူးကို ၅ပွဲနိုင်၊ ၁ပွဲသရေကျခဲ့ပါတယ်။\n\n အခုလီဗာပူးက ဗိုလ်လုပွဲကထက် အများကြီး အင်အားပိုနည်းနေပေမယ့် ဒီပွဲအတွက် အသင်းက ခြေစွမ်းပြန်ရှာတွေ့ဖို့ လိုအပ်ပါလိမ့်မယ်။ ဂျိုတာနဲ့ ဗန်ဒိုက် ကြံ့ခိုင်မှုပြန်ရရင် လိုအပ်တဲ့ အင်အားမြှင့်တင်မှု ပေးနိုင်လောက်ပါတယ်။ ဒါပေမယ့် သူတို့ နှစ်ဦးဟာ အရံအနေနဲ့သာ ပါဝင်ရနိုင်ခြေ ရှိပါတယ်။\n\n ခရစ္စတယ်ပဲလေ့စ် (အဝေးကွင်း) – ဖေဖော်ဝါရီ ၂၅\n\n ကြမ္မာငင်ခဲ့တဲ့ ၂၀၁၄ နောက်ပိုင်း လီဗာပူးအတွက် သဘောကောင်းခဲ့တဲ့ ဆဲဟက်ပက်ခ်ကို သွားကစားပြီး ဖေဖော်ဝါရီကို အဆုံးသတ်ရမှာဖြစ်ပါတယ်။ ၂၀၁၅ နောက်ပိုင်း ပဲလေ့စ်အိမ်ကွင်းကို နောက်ဆုံး၈ကြိမ် သွားကစားခဲ့ရာမှာ လီဗာပူးဟာ နိုင်ပွဲတွေနဲ့ပဲ ပြန်လာခဲ့တာဖြစ်ပါတယ်။ ဒါပေမယ့် နောက်ဆုံးအကြိမ် တွေ့ဆုံမှုကတော့ တစ်ဂိုးစီ သရေကျခဲ့ပြီး ဒါဝင် ထုတ်ပယ်ခံခဲ့ရတာ ဖြစ်ပါတယ်။\n\n ပြန်ကန်ပွဲ ဖြစ်နိုင်ခြေ\n\n လီဗာပူးဟာ ဘုရင်မကြီး ဈာပနကြောင့် စက်တင်ဘာမှာ ဖျက်သိမ်းခဲ့တဲ့ ချယ်ဆီး (အဝေးကွင်း)၊ ဝုဗ် (အိမ်ကွင်း) ပွဲတွေကို ပြန်ကစားဖို့ အချိန်တွေ စီစဉ်ရဦးမှာပါ။ ဖေဖော်ဝါရီလဟာ ဖျက်သိမ်းထားတဲ့ပွဲတွေကို ထည့်ကန်ဖို့ နေရာလွတ် သိပ်မရှိပေမယ့် ဖေဖော်ဝါရီ ၆ ရက်၊ ဒါမှမဟုတ် ၂၇ ရက်ဖြစ်တဲ့ ရက်သတ္တပတ်မှာ ပွဲအချို့ ရှိလာနိုင်ပါတယ်။\n\n ဖေဖော်ဝါရီလအတွင်း လီဗာပူးပွဲစဉ်များ\n\n Wolves (A) – Premier League – Saturday, Feb 4 Everton (H) – Premier League – Monday, Feb 13 Newcastle (A) – Premier League – Saturday, Feb 18 Real Madrid (H) – Champions League – Tuesday, Feb 21 Crystal Palace (A) – Premier League – Saturday, Feb 25",
"imgurl1":"https://nyanaykhin.com/wp-content/uploads/2023/02/1030222023-678x381.jpg",
"imgurl2":"https://nyanaykhin.com/wp-content/uploads/2023/02/11331220231.jpg",
"imgurl3":"no",
"video":"no"
 },
             {"ndate":"Feb 2, 2023",
"htext":"ဒီလထဲ သိမယ့် ဘော်ဘီ စာချုပ်ကိစ္စ၊ မန်ဒီနဲ့ ဂွီးမားရက်စ်တို့ လွဲချော်ခြင်း အပါအဝင် လီဗာပူး သတင်းတိုမျာ",
"btext1":"လီဗာပူးအသင်းနဲ့ ဖာမင်နိုကြား စာချုပ်ကိစ္စ စကားပြောမှုဟာ ဖေဖော်ဝါရီလထဲမှာ သိသာထင်ရှားလာတော့မှာ ဖြစ်ပြီး သက်တမ်းတိုးမှု အောင်မြင်သွားနိုင်ချေ ရှိကြောင်းကို အေးဂျင့်က ဖွင့်ဟလာပါတယ်။\n\n လီဗာပူးအသင်းဟာ အမျိုးသမီး ဘောလုံးအသင်းအတွက် လေ့ကျင့်ရေးကွင်းအဖြစ် အသုံးပြုဖို့ မဲဝုဒ်ကို ပြန်လည် ဝယ်ယူရေး စကားပြောနေပါတယ်။ အဆိုပါကွင်းကို ကာရေဂါနဲ့ ဖောင်လာတို့က အကယ်ဒမီကျောင်း ဖွင့်ဖို့ ပြန်လည် ဝယ်ယူထားတာ ဖြစ်ပါတယ်။\n\n ချန်ပီယံလိဂ် ၁၆ သင်းအဆင့် နှစ်ကျော့လုံးမှာ ရီးရဲလ်မက်ဒရစ် ဘယ်အစွန်လူ မန်ဒီ ပါဝင်သွားနိုင်မှာ မဟုတ်ပါဘူး။ ",
"btext2":" လီဗာပူးအသင်းဟာ ချန်ပီယံလိဂ်အတွက် လူစာရင်း တင်ရတော့မှာဖြစ်ပြီး ဂက်ပိုကို ထည့်ပေါင်းဖို့နဲ့ ကိတ်တာ၊ ချိန်ဘာလိန်တို့ကို ပြန်ထည့်ဖို့ရာ ပထမရာသီဝက် လူစာရင်းကို ၂ နေရာစာ အပြောင်းအလဲ လုပ်ရပါမယ်။\n\n FSG က လီဗာပူးအသင်း ရှယ်ယာ အသေးစားကိုပဲ ရောင်းထုတ်မယ်လို့ ဆိုနေပေမယ့် ကမ်းလှမ်းမှု အဆင်ပြေရင် ကလပ်ကို အပြီးတိုင် စွန့်လွှတ်မယ်လို့ အသင်း သတင်းထောက်အချို့က ယူဆနေဆဲဖြစ်ပါတယ်။\n\n ရီးရဲလ်မက်ဒရစ်ဟာ ဘယ်လင်ဟမ်ကို ခေါ်ယူရေး ကြိုးစားမှုကို သေချာပေါက် ဝင်ပါသွားပါမယ်။ ဒါပေမယ့် လီဗာပူးနဲ့ စျေးပြိုင်ပေးပြီး ကမ်းလှမ်းရခြင်းမျိုး လုံးဝ လုပ်သွားမှာ မဟုတ်ပါဘူး။",
"btext3": "  ကလပ် ဆရာဝန် ကာလရှည်ကြာ မရှိခြင်းက ပြဿနာ ဟုတ်လား မဟုတ်လား မသေချာပေမယ့် ဒီရာသီ လီဗာပူးအသင်း ရင်ဆိုင်နေရတဲ့ ဒဏ်ရာ အခြေအနေတွေက အရမ်းကို ဆိုးရွားလွန်းတယ်လို့ ကာရေဂါက ထောက်ပြပါတယ်။\n\n ဆောက်သမ်တန်နဲ့ ရင်ဆိုင်ကစားတဲ့ ကာရာဘောင်း ဆီးမီးဖိုင်နယ်မှာ အနီကဒ်ဖြင့် ထုတ်ပယ်ခံရတဲ့ ဂွီးမားရက်စ်ဟာ ဖေဖော်ဝါရီလ ၁၈ ရက်နေ့မှာ ယှဉ်ပြိုင်ကစားမယ့် လီဗာပူးနဲ့ပွဲကို လွဲချော်ပါမယ်။\n\n လီဗာပူးအသင်းရဲ့ ဒီရာသီ အဆင့် ၄ ထဲ ဝင်နိုင်မယ့် ရာခိုင်နှုန်းဟာ ၂၉% ပဲ ရှိတယ်လို့ စူပါကွန်ပျူတာက ဖော်ပြပါတယ်။",
"imgurl1":"https://nyanaykhin.com/wp-content/uploads/2023/02/923222023-678x381.jpg",
"imgurl2":"https://nyanaykhin.com/wp-content/uploads/2023/02/1750122023.jpg",
"imgurl3":"no",
"video":"no"
 },
            {"ndate":"Feb 1, 2023",
"htext":"ဘယ်လင်ဟမ်ကို ပုံအောပြီး အန္တရာယ်ကြီးလွန်းတဲ့ ကစားပွဲ လုပ်ဆောင်ဖို့ ဆုံးဖြတ်ခဲ့တဲ့ လီဗာပူး",
"btext1":"ဇန်နဝါရီ အပြောင်းအရွှေ့ ပိတ်သိမ်းသွားတဲ့နောက်မှာ လီဗာပူးအသင်းဟာ အန္တရာယ် ကြီးလှတဲ့ ကစားပွဲတစ်ခုကို ပြုလုပ်တော့မယ်ဆိုတဲ့အကြောင်း မာဆေးဆိုဒ် အခြေစိုက် သတင်းဌာနက ကောက်ချက်ချခဲ့ပါတယ်။\n\n ၂၀၂၃ နွေမှာ ဘယ်လင်ဟမ်ဟာ ဒေါ့မွန်ကနေ သေချာပေါက် ထွက်ခွာဖို့ ပြင်ဆင်ထားပါတယ်။ သူ့ကို ခေါ်ယူနိုင်ရေး လီဗာပူးက အများကြီး မျှော်လင့်နေတာ ဖြစ်ကာ ရီးရဲလ်မက်ဒရစ်၊ ပီအက်စ်ဂျီနဲ့ ပရီးမီးယားလိဂ် ပြိုင်ဘက်တွေကလည်း စိတ်ဝင်စားနေတာ ဖြစ်ပါတယ်။\n\n ဒီကာလတွေမှာ ဘယ်လင်ဟမ်နဲ့ ဟန်ဒါဆန်၊ ထရန့်ကြား ဆက်ဆံရေးကောင်းတွေ ထွက်ပေါ်ထားခဲ့တယ်။ ကွင်းလယ်လူဟာ ငယ်စဉ်တည်းက စတီဗင်ဂျရတ်ကို အားကျရင်း ကြီးပြင်းလာခဲ့သူ ဖြစ်တယ်။ ဒေါ့မွန် အားကစားဒါရိုက်တာကလည်း ဘယ်လင်ဟမ်ဟာ လီဗာပူးထံ တိုက်ရိုက် ကူးပြောင်းဖို့ကို စိတ်အားထက်သန်နေကြောင်း ဖော်ကောင်လုပ်ထားပါတယ်။ ",
"btext2":"ဒါပေမယ့်လို့ ဒီအချက်တွေနဲ့ နွေမှာ လီဗာပူးက ဘယ်လင်ဟမ်ကို ခေါ်ယူနိုင်မယ်လို့ ယုံကြည်ရမှာလား ဆိုတာက အသင်းပရိသတ်တွေကြားထိ ရောက်ရှိနေတဲ့ ဆွေးနွေးစရာ ကိစ္စကြီးပဲ ဖြစ်ပါတယ်။\n\n ဘယ်လင်ဟမ်ကို ခေါ်ယူရေးမှာ ရီးရဲလ်မက်ဒရစ်က အဓိက ပြိုင်ဘက်ဆိုတာ ရှင်းပါတယ်။ ဒါပေမယ့် ရီးရဲလ်မက်ဒရစ်က လီဗာပူးနဲ့ စျေးပြိုင်ပေးပြီး ခေါ်ယူရတာမျိုးကို အလိုမရှိပါဘူး။ အသက် ၁၉ နှစ်အရွယ် အင်္ဂလန် ကွင်းလယ်လူအတွက် ဗြိတိန်စံတော်ချိန်ကြေး ပေါင် ၁၃၀ သန်းထိ ပေးရဖို့ ရှိကာ ရီးရဲလ်မက်ဒရစ်က အဲ့လောက် ပမာဏကို မပေးလိုတာ သေချာပါတယ်။ ",
"btext3": "  လီဗာပူးအသင်းက ဘယ်လင်ဟမ်အတွက် ဘဏ္ဍာရေးပိုင်း ပြင်ဆင်ထားတယ်လို့ သိရပြီး နွေမှာတော့ တစ်ပတ် ပေါင် ၆ သိန်းဝန်းကျင် ရှင်းထုတ်မှုတွေ ရှိမှာမို့ ဘယ်လင်ဟမ်အတွက် တစ်ပတ်လုပ်ခ ပေါင် ၂ သိန်းခွဲက ပြဿနာ မရှိပါဘူး။ ဒါပေမယ့် လက်ရှိ လီဗာပူးဟာ လွန်ခဲ့တဲ့ ၁၂ လက အခြေအနေတွေနဲ့ ကွာခြားလွန်းနေပါတယ်။\n\n ရာသီကုန်မှာ ချန်ပီယံလိဂ်ဝင်ခွင့်ရဖို့ မသေချာသလို အကယ်လို့ လွဲချော်ခဲ့ရင်ကော ဘယ်လင်ဟမ်ကို ဆွဲဆောင်နိုင်ဦးမှာလား? အသင်းရဲ့ ပိုမို ဆိုးရွားသွားမယ့် ဘဏ္ဍာရေးပိုင်းဟာ ဘယ်လင်ဟမ်လို ကစားသမားကို ပေါင်သန်းရာချီ ပေးနိုင်ဦးမှာလား? ဒါတွေကလည်း သံသယတွေ အများကြီး ရင်ဆိုင်နေရတာပါ။\n\n ရာသီကုန် ဥရောပဝင်ခွင့်အတွက် ဇန်နဝါရီမှာ အင်အားဖြည့်နိုင်ခွင့် အခွင့်အရေးကို ဆုံးရှုံးခံပြီး လက်ရှိ လူစာရင်းဖြင့် ဆက်လက် ယှဉ်ပြိုင်ဖို့ ရွေးချယ်ခြင်းဟာ ကြီးမားတဲ့ စွန့်စားမှုဖြစ်လာခဲ့ပြီ ဆိုတာကိုတော့ အားလုံးက နားလည်ထားကြပြီ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/02/1750122023-678x381.jpg",
"imgurl2":"https://nyanaykhin.com/wp-content/uploads/2023/01/9132912023.jpg",
"imgurl3":"no",
"video":"no"
 },

           {"ndate":"Feb 1, 2023",
"htext":"ဒါဝင် အသားမကျတဲ့ နည်းစနစ်အကြောင်း ပြောလာပြီး အနာဂတ်မှာ ဘယ်တောင်ပံသမား အဖြစ် ဆက်သုံးဖွယ်ရှိလာ",
"btext1":" ဒါဝင်ဟာ တိုက်စစ်နေရာ တချို့မှာ အသင်းကစားလိုတဲ့အတိုင်း လိုက်ပြီး ပူးပေါင်းဖို့ရာ အသားမကျသေးဘူးလို့ နည်းပြကလော့ပ်က ဝန်ခံစကား ပြောဆိုခဲ့ပါတယ်။\n\n ဒီလအစောပိုင်းမှာ အသေးစား ဒဏ်ရာတစ်ခုကနေ ပြန်ကောင်းလာခဲ့တဲ့ ဒါဝင် အနေနဲ့ တနင်္ဂနွေနေ့က ဘရိုက်တန်နဲ့ပွဲမှာ ပွဲထွက်ခွင့်ရဖို့ လူအများက မျှော်လင့်ထားခဲ့ကြတာပါ။ ဒါပေမယ့် ကလော့ပ်က သူ့ကို အရန်စာရင်းမှာ ထားပြီး ဂက်ပိုကို အထောင်ထားကာ ဟာဗေး၊ ဆာလာတို့ဖြင့် တွဲဘက်ပေးခဲ့ပါတယ်။\n\n ဂက်ပိုထံက အကောင်းမြင်စရာ အနည်းငယ်ရှိခဲ့တဲ့ တိုက်စစ် ချိတ်ဆက်ပုံတွေ မြင်ခဲ့ရပြီး သူဟာ ဖာမင်နိုလိုမျိုး တူညီတဲ့ အရည်အသွေးတွေ ပြသခဲ့ပေမယ့် ဒါဝင်ကတော့ နံပါတ် ၉ သမားနဲ့ တွဲကစားရတဲ့ ဘယ်တောင်ပံနေရာကို အံဝင်အောင် ကစားဖို့ ရုန်းကန်ခဲ့ရပါတယ်။",
"btext2":" ကလော့ပ်က သူနဲ့ သူ့နည်းပြအဖွဲ့ဟာ ဒါဝင်ကို ခံစစ်ပိုင်း ကာကွယ်ပေးဖို့ လိုအပ်တဲ့ တိုက်စစ်သမားအဖြစ် အသင်းမှာ လိုက်လျောညီထွေဖြစ်အောင် ကြိုးစားပေးရဦးမယ်လို့ ပြောကြားခဲ့ပါတယ်။\n\n “ ပထမပိုင်းအတွင်း အသင်းတည်ဆောက်ပုံက တကယ် ကောင်းမွန်ခဲ့ပါတယ်။ ကိုဒီက ဗဟိုနေရာမှာ ဘောလုံးရရ မရရ ကျွန်တော်တို့အတွက် အများကြီး အကူအညီ ပေးခဲ့တယ်။ ဘယ်တောင်ပံက ဟာဗေးက ခံစစ်ပိုင်းအရ ကျွန်တော်တို့ တကယ် အားကိုးလို့ရပါတယ်။\n\n ဒါဝင်အတွက်ကျ ခံစစ်ကူညီမှု အပါအဝင် အားလုံးကို လုပ်နိုင်ဖို့က နည်းနည်းပိုပြီး ခက်ခဲနေတယ်။ သူက အဲ့လိုပုံစံမျိုး အသားမကျသေးဘူး။ ဒီအခိုက်အတန့်တွေမှာ သူပါဝင်လာအောင် ကျွန်တော်တို့ သူနဲ့အတူ အများကြီး အလုပ်လုပ်ဖို့ လိုပါတယ်။\n\n ဘရိုက်တန်လို ကောင်းကောင်းစုဖွဲ့မိနေတဲ့ အသင်းနဲ့ ရင်ဆိုင်ရတဲ့အခါ နေရာအားလုံးက အတူတကွ ကောင်းကောင်းမလုပ်ဘူးဆိုရင် ဟာကွက် တစ်ခုတည်းကိုပဲ ဦးတည်ပြီး ကစားခံရတော့တာပါ။ သူတို့က ဟာကွက် တစ်ခုကနေ ဘောလုံးဖြတ်ပေးတာမျိုး ဆက်တိုက် လုပ်ခဲ့ကြပါတယ်။",
"btext3": "  ပွဲချိန်အများစုမှာ ကျွန်တော်တို့က အဲ့ဒီ့ ဟာကွက်တွေကို ပိတ်ဆို့ခဲ့ပေမယ့် ရုတ်တရက်ပဲ ထပ်ပြီး အဆင်မပြေတွေ ဖြစ်လာတော့တာပါ ’ လို့ ကလော့ပ်က ဆိုပါတယ်။\n\n ဒါဝင်ဟာ ဒီရာသီမှာ မတူညီတဲ့ တိုက်စစ်ပုံစံ ၃ မျိုးလောက်အတွင်း နေရာစုံ ကစားခဲ့ပါတယ်။ ဒါပေမယ့်လို့ ဂက်ပိုလို တိုက်စစ် ချိတ်ဆက်သူဖြင့် ပူးတွဲကစားရပြီး ဘယ်ခြမ်းကနေ ခံစစ်ကို ကူညီပေးဖို့ရာမှာ ရုန်းကန်ခဲ့ရကာ ဒီအခြေအနေအတွက် အဖြေရှာရမယ်ဆိုတာကို ကလော့ပ်က နားလည်ထားတာပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/02/1133122023-678x381.jpg",
"imgurl2":"https://nyanaykhin.com/wp-content/uploads/2023/02/11331220231.jpg",
"imgurl3":"no",
"video":"no"
 },

          {"ndate":"Feb 1, 2023",
"htext":"တည်ငြိမ်လွန်းခဲ့တဲ့ အပြောင်းအရွှေ့ နောက်ဆုံးရက်၊ ဒဏ်ရာ ကိစ္စတွေနဲ့ လီဗာပူး သတင်းတိုများ",
"btext1":" ဆောင်သမ်တန်နဲ့ ကာရာဘောင်းပွဲမှာ နယူးကာဆယ် ကွင်းလယ်လူ ဂွီးမားရက်စ်ဟာ တိုက်ရိုက် အနီကဒ် ထိခဲ့တာကြောင့် ပွဲပယ်ခံရမှာဖြစ်ကာ လီဗာပူးနဲ့ပွဲမှာ ပါနိုင်မှာ မဟုတ်ပါဘူး။\n\n ၂၀၂၃ ဇန်နဝါရီ အပြောင်းအရွှေ့မှာ စီနီယာလူစာရင်းအတွက် ဂက်ပို ဝင်ရောက်လာခြင်းက လွဲလို့ အခြား အဝင်စာရင်း မရှိသူလို ကစားသမား အထွက်စာရင်းလည်း မရှိခဲ့ပါဘူး။\n\n ကိုနတေးနဲ့ ဗန်ဒိုက်တို့ဟာ တံကောက်ကြော ဒဏ်ရာတွေကြောင့် ရီးရဲလ်မက်ဒရစ်နဲ့ပွဲကို လွဲချော်ဖွယ် ရှိနေတာကြောင့် နက်ဖီးလစ်ကို ရောင်းထုတ်ခြင်း မလုပ်ဘဲ ရာသီကုန်ထိ ဆက်ထိန်းထားခဲ့ပါတယ်။\n\n ဘရိုက်တန်နဲ့ပွဲမှာ ကြမ်းတမ်းတဲ့ ဖျက်ထုတ်မှုအတွက် ဖာဘင်ညိုဟာ အနီကဒ်ဖြင့် ထုတ်ပယ်ခံရသင့်တယ်လို့ ပရော်ဖက်ရှင်နယ် ပွဲနေ့ ဒိုင်လူကြီးများ အဖွဲ့က ဝန်ခံခဲ့ပါတယ်။",
"btext2":" လီဗာပူးအနေနဲ့ ဆုဖလားတွေကို ပြန်လည် စိန်ခေါ်နိုင်ဖို့ဆိုရင် ပေါင် သန်း ၂၀၀-၃၀၀ ကြား အသုံးပြုမှပဲ ဖြစ်နိုင်မယ်လို့ ဂယ်ရီနဗီးက မှတ်ချက်ပေးခဲ့ပါတယ်။\n\n လီဗာပူးအသင်းဟာ ကလပ်ရဲ့ မျှော်လင့်ချက် အားလုံးကို ဘယ်လင်ဟမ် တစ်ဦးတည်းအပေါ် စုပြုံထားခဲ့ပြီဖြစ်ပါတယ်။\n\n လီဗာပူးအသင်း ကင်းထောက်တွေဟာ ဂျပန် လက်ရွေးစင် ကွင်းလယ်တိုက်စစ်သမား ကီတို နာကာမူရာရဲ့ ခြေစွမ်းတွေကို လိုက်လံ စောင့်ကြည့်မှု လုပ်နေကြပါတယ်။\n\n ဂျူလီယန် ဝတ်နေရာ အစားဝင်မယ့် အားကစားဒါရိုက်တာသစ် ရွေးချယ်မှုကို ယာဂင်ကလော့ပ်နဲ့ စီအီးအို ဘီလီ ဟိုဂန်တို့ နှစ်ဦး အတူတကွ ကြီးကြပ်သွားမှာ ဖြစ်ပါတယ်။\n\n နွေကတည်းက လီဗာပူးအသင်း စောင့်ကြည့်နေခဲ့တဲ့ အန်ဇို ဖာနန်ဒက်စ်ဟာ ဗြိတိန် စံချိန်တင်ကြေးနဲ့ ချယ်ဆီးအသင်းထံ ရောက်ရှိခဲ့ပြီ ဖြစ်ပါတယ်။\n\n ယာဂင်ကလော့ပ် နေရာ ရေရှည် အစားထိုးဖို့ ရွေးချယ်မယ်ဆိုရင် ဘရိုက်တန် နည်းပြဖြစ်သူ အီတလီသား ဒီဇာဘီကို အလေးပေးဖို့ လီဗာပူးခံစစ်မှူးဟောင်း စတိဗ် နီကိုးက သတိပေးခဲ့ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/02/939122023-678x381.jpg",
"imgurl2":"https://nyanaykhin.com/wp-content/uploads/2023/01/gakpo-salah-derwin.jpg",
"imgurl3":"no",
"video":"no"
 },
         {"ndate":"Jan 31, 2023",
"htext":"သန်း ၄၀ နေရာလွဲသုံးကြောင်း ဝေဖန်ချက်နဲ့ လီဗာပူးက ဘာကြောင့် တိုက်စစ်ကို ဦးစားပေးခဲ့သလဲ ရှင်းပြမှု",
"btext1":" လီဗာပူးအသင်းဟာ အသင်းမှာ အရေးတကြီး လိုအပ်နေတယ်လို့ ပရိသတ်တွေ ယူဆတဲ့ ကွင်းလယ်လူသစ်ထက် တိုက်စစ်သမား ဂတ်ပိုကို ခေါ်ယူခဲ့ပါတယ်။ ဒီကိစ္စကို လူတိုင်းက ပျော်ရွှင်တာတော့ မဟုတ်ပါဘူး။ အထူးသဖြင့် အသင်းကို ရောက်လာပြီး ကိုယ်တိုင် ဂိုးမသွင်းသလို အသင်းဖော်တွေ ဂိုးသွင်းနိုင်အောင် ကူညီပေးနိုင်ခြင်း မရှိသေးတဲ့ တိုက်စစ်မှူးကို များစွာသော ပရိသတ်တွေက အထင်မကြီးပါဘူး။ ” ကစားသမားကို​ ဝေဖန်တာ မဟုတ်ပေမယ့် ကွင်းလယ်ကို ရင်းနှီးမြုပ်နှံဖို့ လိုအပ်နေချိန် အရှက်ရစရာဖြစ်နေတဲ့ စွမ်းဆောင်ရည်ကို မျက်ကွယ်ပြုပြီး ဂတ်ပိုလို အလားအလာရှိ တိုက်စစ်သမားအတွက် ပေါင် သန်း ၄၀ လောက် သုံးပြီးခါမှာ သူအားသန်တဲ့ နေရာမှာ ပေးမကစားပြန်ပါဘူး ” ဆိုပြီး နည်းပြအဖွဲ့ကို တိုက်ရိုက် ရည်ညွှန်းတဲ့ ဝေဖန်ချက်တွေ ထွက်နေခဲ့တာပါ။",
"btext2":"ဂတ်ပိုအစား ပေါင် သန်း ၄၀ တန် ကွင်းလယ်လူ တစ်ဦး ခေါ်ယူခဲ့တာက အသင်းရဲ့ စွမ်းဆောင်ရည်ကို ပိုပြီး အကျိုးဖြစ်စေမယ်လို့ ယုံကြည်သူတွေ များနေတယ်။ နည်းပြကလော့ပ် အပါအဝင် ကလပ် တာဝန်ရှိသူတွေဟာ လိုအပ်ရမယ့် နေရာကို မခေါ်ဘဲ မလိုအပ်တဲ့ နေရာကို အားဖြည့်တယ်ဆိုပြီး ဝေဖန်ချက်မျိုးတွေက ဘုံးဘောလအော ပေါ်ထွက်နေပါတယ်။\n\n ဂတ်ပိုကို လီဗာပူးအသင်း ခေါ်ယူခဲ့ရခြင်းက ဘာကြောင့်ဖြစ်နိုင်မလဲ ဆိုတာကို စဉ်းစားကြည့်မယ်ဆိုရင် အောင်ပါ အချက် (၅) ချက်ကြောင့် ဖြစ်ပါလိမ့်မယ်။ ဒါဟာ စွန့်စားမှုဆိုရင် တန်ရဲ့လားဆိုတာကိုတော့ ရာသီကုန်မှာ ပရိသတ်တွေ အားလုံး မြင်ရမှာပဲ ဖြစ်ပါတယ်။\n\n ၁- ပြိုင်ဆိုင်မှု\n\n ဂတ်ပိုကို ခေါ်ယူဖို့ ယူနိုက်တက်ကလည်း အတော်လေး အားထုတ်နေပါပြီ။ အကယ်လို့ လီဗာပူးက သူ့ကို မခေါ်ဘူးဆိုရင် နယ်သာလန်သားဟာ မန်ချက်စတာ ယူနိုက်တက် ကစားသမား ဖြစ်နေပါလိမ့်မယ်။\n\n ၂- စျေးတန်မှု\n\n ချယ်ဆီးက မူဒရစ်အတွက် ယူရို သန်း ၁၀၀ သုံးခဲ့ပါတယ်။ သူဟာ ယူကရိန်းလိဂ်မှာ ၁၂ ဂိုးပဲ သွင်းခဲ့သူပါ။ နယ်သာလန်လိဂ်ဟာ ယူကရိန်းထံ အဆင့်ပိုမြင့်မားပြီး ဂတ်ပိုက ပိုကောင်းတဲ့ သွင်းဂိုးဆိုင်ရာ မှတ်တမ်း ရှိနေပါတယ်။ ဇန်နဝါရီမှာ မခေါ်ခဲ့ရင် ဂတ်ပိုရဲ့ တန်ကြေးက ပေါင်း သန်း ၆၀ ကို ကျော်သွားဖို့ သေချာသလောက်ပါပဲ။ ၃- ဒဏ်ရာ ပြဿနာ\n\n လီဗာပူးအသင်းမှာ ဖာမင်နို၊ ဒီယက်ဇ်၊ ဂျိုတာတို့ ကာလရှည် ဒဏ်ရာ ရနေတာ ဖြစ်ပါတယ်။ ဒါဝင်ကလည်း ကမ္ဘာ့ဖလား ပြီးကတည်းက ကြံ့ခို်င်မှုပိုင်း ရုန်းကန်နေရတာဖြစ်တယ်။ အကယ်လို့ ဂတ်ပိုကို မခေါ်ခဲ့ဘူးဆိုရင် လီဗာပူးက တိုက်စစ်မှာ ချိန်ဘာလိန်၊ ဆာလာ၊ ဟာဗေးတို့ဖြင့် ဆက်တိုက် ပွဲထုတ်ရပါလိမ့်မယ်။\n\n နည်းပြအဖွဲ့အနေနဲ့ အနာဂတ်အတွက် ရည်ရွယ်တဲ့ တိုက်စစ်တွဲလုံးကို အခုကတည်းက ပြင်ဆင်ထားတာပဲ​ ဖြစ်ပါတယ်။ ဒါမှပဲ နွေမှာ ကွင်းလယ်လူသစ်တွေ ထည့်သွင်းခဲ့ချိန် အထိုင်ကျနေတဲ့ တိုက်စစ်ကြောင်းကို ရရှိမှာပါ။ ",
"btext3": "      ၄- စျေးပေါတဲ့ ကွင်းလယ်လူကောင်း ရှားပါးမှု\n\n ဂတ်ပိုအတွက် ပေါင် ၄၄ သန်း ဆိုပေမယ့် တကယ်တမ်းမှာ ၃၇ သန်းကိုပဲ ကနဦး ပေးရမှာပါ။ ဇန်နဝါရီမှာ အဆိုပါ ပြောင်းရွှေ့ကြေးနဲ့ ဘယ်ကစားသမားမှ မရနိုင်ပါဘူး။ အန်ဇိုနဲ့ ကိုင်ဆီဒိုတို့ကို ဇန်နဝါရီမှာ ချိတ်ဆက်မယ်ဆိုရင် အနည်းဆုံး ပေါင် ၇၅ သန်း ကျသင့်မှာ ဖြစ်ပါတယ်။\n\n လီဗာပူးအနေနဲ့ ဆာအူးလ်၊ ဆန်ဒရာဘတ်၊ အမရာဘတ်တို့ကိုတော့ ချိတ်ဆက်လို့ ရနိုင်ပေမယ့် သူတို့ဟာ သက်ဆိုင်ရာ လိဂ်တွေမှာ ချွန်ထွက်နေတဲ့ ခြေစွမ်း ပိုင်ရှင်တွေ မဟုတ်ကြပါဘူး။ ဒါကြောင့် အသင်းနည်းစနစ်နဲ့ ကိုက်မယ်လို့ ကြိုတင် ရည်ရွယ်ထားတဲ့ ကွင်းလယ်လူတွေထက် အရည်အချင်း ပိုမသာသူတွေကို မခေါ်တာမျိုး ဖြစ်နိုင်ပါတယ်။\n\n ၅- နည်းပြအဖွဲ့ရဲ့ နည်းစနစ်ပိုင်း အမြင်\n\n လီဗာပူးအသင်းရဲ့ ကွင်းလယ်ဟာ အတော်လေး ဖရိုဖရဲဖြစ်နေပေမယ့် နည်းပြအဖွဲ့ကတော့ တိုက်စစ်မှာ ဖိအားပေးမှု နည်းပါးခြင်းနဲ့ ဘောလုံး ကိုင်နိုင်စွမ်း အားနည်းခြင်းက အသင်းကို ထိခိုက်စေတယ်လို့ မြင်ပါတယ်။ နောက်ပြီး လက်ရှိ ကျဆင်းနေတဲ့ စွမ်းဆောင်ရည်ဟာ ကွင်းလယ်လူသစ် တစ်ဦး အစားထည့်လိုက်တာနဲ့ မဖြေရှင်းနိုင်ဘူးလို့ သူတို့က မြင်တယ်။ ဂတ်ပိုကို တိုက်စစ်စတင်မယ့် လမ်းကြောင်းထိပ်မှာ ဘောလုံးထိန်းထားစေပြီး ဘယ် ညာ တောင်ပံသမားတွေကို အတွင်းဝင်စေမှာက ကလော့ပ် ရွေးချယ်တဲ့ နည်းလမ်း ဖြစ်ပါတယ်။ ဘရိုက်တန်နဲ့ အက်ဖ်အေပွဲမှာတော့ ဂတ်ပိုက ဒီအပိုင်းကို အတော်လေး ကြိုးစားပေးနိုင်ခဲ့ပါတယ်။",
"imgurl1":"https://nyanaykhin.com/wp-content/uploads/2023/01/9583112023-678x381.jpg",
"imgurl2":"https://nyanaykhin.com/wp-content/uploads/2023/01/1704301202311.jpg",
"imgurl3":"no",
"video":"no"
 },

        {"ndate":"Jan 30, 2023",
"htext":"ရုန်းကန်ခဲ့ရတဲ့ ဘရိုက်တန် ၂-၁ လီဗာပူး အက်ဖ်အေဖလား ပွဲအတွက် စကားစမြည်း ပြောစရာများ",
"btext1":"တိုးတက်လာပေမယ့် မထိရောက်ခဲ့\n\n နည်းပြကလော့ပ်ဟာ ချယ်ဆီးနဲ့သရေပွဲက လူစာရင်းကို တစ်နေရာ အပြောင်းအလဲ လုပ်ခဲ့ပြီး ညာအစွန်မှာ ဂျိမ်းစ်မီနာအစား ထရန့် ပါဝင်လာခဲ့ပါတယ်။ ရလဒ်ကို မကြည့်ရင် ဘာ့ဆဲတစ်နဲ့ ကိတ်တာတို့ဟာ ပွဲထွက်လူစာရင်းမှာ ပါဝင်ခဲ့ရခြင်းအတွက် ထိုက်တန်မှုကို ပြသခဲ့ကြပါတယ်။\n\n ပထမပိုင်း ပွဲချိန်အများစုမှာ လီဗာပူးအသင်းဟာ ဖိအားပေးနိုင်ဖို့ ကောင်းကောင်းလှုပ်ရှားနေခဲ့ပြီး ကျစ်ကျစ်လျစ်လျစ်နဲ့ စည်းလုံးညီညွတ်မှု ရှိခဲ့ပါတယ်။ ကွင်းလယ်ဟာ ဘရိုက်တန်ကို အပြန်အလှန် ဖိအားပေးရာမှာ တက်ကြွပြီး အားမာန်ပြည့်ဝနေခဲ့ပါတယ်။\n\n ထရန့်ကို ကာဗာပေးရင်းမှာပဲ အီဘူးဟာ ဗဟိုခံစစ်မှာ ဘရိုက်တန်တိုက်စစ်ရဲ့ ဆက်တိုက် လှုပ်ရှားမှုတွေကို ကောင်းကောင်း ကိုင်တွယ် ဖြေရှင်းနိုင်ခဲ့ပါတယ်။ လီဗာပူးရဲ့ အဆင့်အတန်းနဲ့ ဝေးကွာနေသေးပေမယ့် ဒီရာသီ တောက်လျှောက် ညံ့ဖျင်းနေတဲ့ စွမ်းဆောင်ရည်ပိုင်းအရ ပထမပိုင်း ၄၅ မိနစ်မှာ အားတက်စရာ အရိပ်အယောင်တွေ ရှိနေခဲ့တာပါ။ ",
"btext2":"အနည်းငယ် မြင်လာရတဲ့ ဂက်ပို\n\n ပထမပွဲအနည်းငယ်အတွင်း ဂက်ပိုဟာ အားရစရာမရှိခဲ့ပေမယ့် ဒီပွဲမှာတော့ သူ့ရဲ့ အလားအလာကို အနည်းငယ် စပြီး မြင်ခဲ့ရပါတယ်။ သူဟာ အတွင်းကို ဆုတ်ပြီး ဘောလုံး ထိန်းသိမ်းကာ ဆာလာ၊ ဟာဗေးတို့နဲ့ ချိတ်ဆက်ကစားခဲ့တာက အသင်းရဲ့ ယခင် ပုံစံကို သတိရစေပါတယ်။\n\n တိုးတက်လာတဲ့ တိုက်စစ်တွဲဘက်မှု ပုံစံဟာ ဟာဗေးရဲ့ အဖွင့်ဂိုးမှာ အကူအညီဖြစ်ခဲ့ပြီး ဂက်ပိုက နေရာလွတ် ဖန်တီးပေးလိုက်တဲ့နောက် ဟာဗေးက ခံစစ်ကို ဖောက်ထွက်နိုင်ခဲ့တာဖြစ်ပါတယ်။ ဂက်ပိုထံက မှန်ကန်တဲ့ ပေးပို့မှုလုပ်နိုင်စွမ်းနဲ့ စိတ်လှုပ်ရှားစရာ အရှိန်အဟုန် တချို့ကို မြင်ခဲ့ရပါတယ်။\n\n ဒါပေမယ့်လည်း အနည်းငယ်ပဲ မြင်ရတဲ့ ခြေစွမ်းတချို့ထက် အားမရစရာ အနေအထားတွေ ပိုများနေဦးမှာဖြစ်ပြီး အနာဂတ်မှာ အသင်းအတွက် သူဘာတွေ ယူလာပေးနိုင်လဲ ပိုမို မြင်ရဖို့ မျှော်လင့်ရတာ ဖြစ်ပါတယ်။\n\n မှားယွင်းတဲ့ လူစားလဲမှု\n\n ဒုတိယပိုင်းအတွင်း လူစာရင်း အပြောင်းအလဲ လုပ်လိုက်ချိန်မှာ စည်းလုံးမှုက ပျောက်ပျက်သွားခဲ့ပါတယ်။ မီလ်နာနဲ့ ဟန်ဒါဆန်တို့ဟာ လန်းဆန်းနေတဲ့ ခြေထောက်တွေနဲ့အတူ တိုက်ခိုက်လိုစိတ်ကို အနည်းငယ် ယူဆောင်လာပေးပေမယ့် ဘာမှ ထူးထူးခြားခြား မလုပ်ပြနိုင်ခဲ့ပါဘူး။\n\n ဒါဝင်ထံကလည်း အရင်ကထက် အလောတကြီးနိုင်မှုတွေ လျော့သွားတာ မြင်ရတာက လွဲလို့ ထူးထူးခြားခြား မမြင်ခဲ့ရဘူး။ ကာတစ်ဂျုံး ခြေစွမ်းကို အကဲခတ်ဖို့တောင် အချိန်မရသေးခင် နောက်ဆုံး လူစားဝင်လာတဲ့ ဖာဘင်ညိုက အဆိုးဆုံဖြစ်ခဲ့ပြီး သူ့ရဲ့ ပေါ့လျော့စွာ ကိုင်တွယ်မှုဟာ အနီကဒ်နဲ့တောင် ထိုက်တန်ခဲ့ပါတယ်။ ဒီရာသီ ရုန်းကန်ရတဲ့သူတွေထဲမှာ ဖာဘင်ညိုက အဆိုးဆုံးဖြစ်နေတာပါ။\n\n ကလော့ပ်ရဲ့ လူစားလဲမှုတွေဟာ တစ်ရာသီလုံး အဆင်မပြေ ဖြစ်နေခဲ့သလို ဒီပွဲမှာလည်း ထူးမခြားနား ဖြစ်ခဲ့ပါတယ်။ ပွဲဖြတ်ဖို့ စီနီယာကစားသမားတွေ ထည့်ခဲ့ပေမယ့် ပိုဆိုးသွားတဲ့ အခြေအနေဟာ အသင်းအနေနဲ့ ကြီးကြီးမားမား လုံ့ဆော်မှုမျိုး လိုအပ်နေတာ ပိုသိသာစေပါတယ်။ ",
"btext3": " အဓိက အာရုံစိုက်ရတော့မယ့် အမှတ်ပေးပွဲ\n\n ဘယ်ပြိုင်ပွဲကမဆို ထွက်လိုက်ရရင် စိတ်ပျက်ရတာပါပဲ။ ဒါပေမယ့် ပြောခဲ့သလိုပဲ လူစားမလဲခင်အထိ အသင်းရဲ့ စွမ်းဆောင်ရည်က တိုးတက်လာခဲ့တာ ဖြစ်ပါတယ်။ ကွင်းလယ်က အကောင်းဆုံး ဖြစ်ပြီး ဒီကစားသမားတွေကို ရှေ့ဆက် ထိန်းထားသင့်ပါတယ်။\n\n တကယ်တမ်းမှာ ယုံကြည်မှုကျဆင်းပြီး ဒဏ်ရာပြဿနာတွေ ဖြစ်နေချိန် ဘရိုက်တန်ကို အဝေးကွင်းမှာ ရှုံးခဲ့တာအတွက် အရမ်းလည်း မအံ့ဩတော့ပါဘူး။ နောက်ပွဲက ဝုဗ်နဲ့ အဝေးကွင်းပါ။ လီဗာပူးအနေနဲ့ တိုးတက်တဲ့ ခြေစွမ်းကို ဆက်ပြသနိုင်ရင် ရလဒ် တစ်ခုခုရဖို့ အခွင့်အရေး ရှိနေပါသေးတယ်။\n\n သိပ်ကွာခြားတဲ့ ဘောလုံးရာသီ\n\n မနှစ်က လီဗာပူးဟာ ရှိသမျှ ၆၃ ပွဲလုံး ကစားခဲ့ရပြီး ဖလားလေးလုံးရဖို့ နီးစပ်ခဲ့ပါတယ်။ အဲ့ဒီ့လို ကြီးမားတဲ့ အားထုတ်ခဲ့ရမှုက စိတ်ပိုင်းဆိုင်ရာရော ရုပ်ပိုင်းဆိုင်ရာပါ ထိခိုက်စေခဲ့ပြီး မေ့ဖျောက်ချင်စရာ ရာသီမျိုး ဖြစ်လာခဲ့ပါတယ်။\n\n လီဗာပူးဟာ မနှစ်ကရခဲ့တဲ့ ပြည်တွင်းဖလား ၂ပွဲလုံးကနေ ထွက်လိုက်ရပါပြီ၊။ လားပြိုင်ပွဲတွေက ထွက်ရတာက ပရီးမီးယားလိဂ်မှာ ပိုအာရုံစိုက်ဖို့ အခွင့်အရေးပါပဲ။ အခြားသော ပြိုင်ပွဲအဖြစ် ချန်ပီယံလိဂ်မှာ ရီးရဲလ်မက်ဒရစ်နဲ့ ထိပ်တိုက်တွေ့နေသေးတာ ဖြစ်ပါတယ်။\n\n ပရိသတ်တွေ၊ ကစားသမားတွေနဲ့ နည်းပြအဖွဲ့က စိတ်ပျက်နေမှာ ဖြစ်ပေမယ့် ရုန်းကန်နေရတဲ့ လက်တလော အခိုက်အတန်ဟာ မကျော်ဖြတ်လို့ မရပါဘူး။ နောက်ထပ် လတွေဟာ ရုန်းကန်ရမှာတွေ များနေဆဲနဲ့အတူ အသင်း တိုးတက်လာဖို့ လိုအပ်နေတာ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/01/17033012023-678x381.jpg",
"imgurl2":"https://nyanaykhin.com/wp-content/uploads/2023/01/1704301202311.jpg",
"imgurl3":"https://nyanaykhin.com/wp-content/uploads/2023/01/170330120231.jpg",
"video":"no"
 },
       {"ndate":"Jan 30, 2023",
"htext":"အပြောင်းအရွှေ့မှာ ကွင်းလယ် လူသစ် ခေါ်ယူရေးကိစ္စ ပြတ်ပြတ်သားသား သတင်းပေးတဲ့ ကလော့ပ်",
"btext1":" ၂၀၂၃ ခုနှစ်အတွင်း နောက်ထပ် ရှုံးပွဲအဖြစ် လီဗာပူးအသင်းဟာ ဘရိုက်တန်ကို ၂-၁ ဖြင့် အရေးနိမ့်ကာ အက်ဖ်အေဖလားကနေ ထွက်ခွာခဲ့ရပြီ ဖြစ်ပါတယ်။\n\n ဒီနှစ်ထဲမှာ လီဗာပူးအသင်းဟာ နိုင်ပွဲ ၁ ပွဲပဲ ရထားပြီး အဲ့တာက အက်ဖ်အေဖလား တတိယအဆင့် ပွဲစဉ်မှာ ဝုဗ်ကို ၁-၀ ဖြင့် အနိုင်ရတဲ့ ပြန်ကန်ပွဲစဉ်ပဲ ဖြစ်ပါတယ်။ အသင်းက ဟန်ချက်ပျက်နေတာနဲ့အတူ ကွင်းလယ်လူ ခေါ်ယူခြင်းဟာ အကူအညီ ဖြစ်မယ်လို့ မျှော်လင့်ခြင်း ခံထားရတယ်။\n\n အင်္ဂလန်ရဲ့ ဇန်နဝါရီ အပြောင်းအရွှေ့က အင်္ဂါနေ့ ညပိုင်း ၁၁ နာရီထိ ဖွင့်လှစ်ထားမှာ ဖြစ်တာမို့ လီဗာပူးအသင်း ကွင်းလယ်ပိုင်း ဖြည့်တင်းမလားကို အများက စောင့်ဆိုင်းနေကြပါတယ်။ ဒါပေမယ့်လို့ ပီအက်စ်ဗီကနေ ဂတ်ပိုကို ပေါင် ၄၄ သန်းနဲ့ ခေါ်ယူထားပြီးတဲ့နောက် နောက်ထပ် ခေါ်ယူမှု ရှိမလာတော့ပါဘူး။",
"btext2":"“ နိုး၊ နိုး၊ နိုး။ ဒီအပြောင်းအရွှေ့မှ ဘာမှ ဖြစ်လာတော့မှာ မဟုတ်ပါဘူး။ လုံးဝ ဖြစ်လာမှာ မဟုတ်ဘူးလို့ပဲ ပြောချင်ပါတယ် လက်ရှိ လူစာရင်းနဲ့ ပတ်သက်ပြီး အဆင်ပြေပါတယ် ” ဆိုပြီး ဘရိုက်တန်ရှုံးပွဲနောက် beIN SPORTS နဲ့ အင်တာဗျူးမှာ ဖြေဆိုသွားခဲ့ပါတယ်။\n\n လီဗာပူးအသင်းဟာ ကစားသမား ရောင်းချမှုပိုင်းမှာတော့ နက်ဖီးလစ်ကို အရောင်း စာရင်း တင်ထားပါတယ်။ တူရကီကလပ် ဂါလာတာစရေးက သူ့ကို ခေါ်ယူလိုနေပြီး ပြောင်းရွှေ့ကြေး ပေါင် ၁၀ သန်း ဝန်းကျင်မှာ ရှိပါလိမ့်မယ်။\n\n လူငယ်ကစားသမား အချို့ကို ရာသီဝက်တွေမှာ အငှားစေလွှတ်ဖို့ ရှိနေသေးတာကလွဲလို့ စီနီယာ အသင်းအတွက် ဘာအပြောင်းအရွှေ့ ကိစ္စမှ ဖြစ်မလာဖို့ သေချာနေပြီ ဖြစ်ပါတယ်။  ",
"btext3": "  no",
"imgurl1":"https://nyanaykhin.com/wp-content/uploads/2023/01/9043012023-678x381.jpg",
"imgurl2":"https://nyanaykhin.com/wp-content/uploads/2023/01/derwin-gakpo.jpg",
"imgurl3":"no",
"video":"no"
 },
      {"ndate":"Jan 29, 2023",
"htext":"မနှစ်က ကောင်းခဲ့ပေမယ့် ဒီနှစ်မကောင်းလို့ သွားတော့ ဆိုပြီး ပြောခံရမှုကနေ တုန့်ပြန်ပြမယ် ကတိပေးတဲ့ ယာဂင်",
"btext1":" ကလော့ပ်ရဲ့အသင်းဟာ ဒီနေ့ည ဘရိုက်တန်နဲ့ အက်ဖ်အေဖလား စတုတ္ထအဆင့် ကစားရမှာဖြစ်ပြီး ၂၀၂၃ ခုနှစ်အတွင်း သူတို့ကို စိတ်ပျက်စရာအကောင်းဆုံး ရလဒ်ပေးခဲ့တဲ့ ပြိုင်ဘက်တွေနဲ့ ပြန်တွေ့ရမှာဖြစ်ပါတယ်။\n\n ဒီလအစောပိုင်းမှာ ဘရိုက်တန်ကို ၃-၀ နဲ့ ရှုံးခဲ့တဲ့ပွဲဟာ သူ့နည်းပြဘဝ ပွဲ ၁၀၀၀ ထဲမှာ အဆိုးရွားဆုံးပဲလို့ ကလော့ပ်က ကင်ပွန်းတပ်ခဲ့ပေမယ့် လက်တလော ခက်ခဲမှုတွေဟာ သူ့ရဲ့ လီဗာပူးအသင်းကို အဆုံးအဖြတ် မပေးပါဘူးလို့ ပြောဆိုခဲ့ပါတယ်။\n\n ကလော့ပ်ကတော့ သူရင်ဆို်င်နေရတဲ့ အခက်အခဲတွေကို စိန်ခေါ်မှုအဖြစ် မြင်ထားပြီး လူတိုင်း လီဗာပူးပွဲကို ကြည့်ချင်စိတ် ပြင်းပြတဲ့ အနေအထားထံ ပြန်ရောက်အောင် ကြိုးစားမယ်လို့ ကတိပေးခဲ့ပါတယ်။",
"btext2":"“ ကျွန်တော်က ညတွင်းချင်း မကောင်းတဲ့နည်းပြ တစ်ယောက် ဖြစ်သွားတာ မဟုတ်ပါဘူး။ ကျွန်တော်က တချို့တွေ ထင်သလောက် မကောင်းဘူးဆိုပေမယ့် သူများတွေ ပြောသလောက်လည်း မဆိုးပါဘူး။\n\n ‘မနှစ်က ကောင်းခဲ့တယ်။ အခု မကောင်းဘူး။ သွားတော့’ဆိုပြီး ပြောကြတာမျိုးကို ဒီလိုအခြေအနေမှာ နားလည်ပေးဖို့ လိုပါတယ်။ ဒါက ခက်ခဲပါတယ်။\n\n ကျွန်တော် စိတ်မကောင်းပေမယ့် ရှိသမျှအားနဲ့ ကြိုးစားသွားမှာပါ။ လူတွေက ကွင်းထဲကို ထပ်လာပြီးတော့ ‘ကောင်းလိုက်တာ။ သူတို့ကန်မယ့် နောက်ပွဲက ဘယ်တော့လဲ’ ဆိုပြီး တွေးနေရအောင် လုပ်ရမှာပါ။\n\n ဒီလို အခိုက်အတန့်တွေမှာ မင်းဘယ်လို ပြုမူတယ်၊ ဘယ်လို ကိုင်တွယ်တယ် ဆိုတာက အနာဂတ်ကို အဆုံးအဖြတ် ပေးပါလိမ့်မယ်။ အခက်အခဲတွေကို ကျွန်တော်တို့ အတူတူ ကျော်ဖြတ်နိုင်ဖို့ မျှော်လင့်တယ်။ မှန်ကန်တဲ့အရာတွေ လုပ်နိုင်အောင် ကြိုးစားပါမယ် ”လို့ ကလော့ပ်က ပြောကြားခဲ့တာ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/17392912023-678x381.jpg",
"imgurl2":"https://nyanaykhin.com/wp-content/uploads/2023/01/10572212023.jpg",
"imgurl3":"no",
"video":"no"
 },

     {"ndate":"Jan 29, 2023",
"htext":"အသင်းကို စောင့်ကြည့်တဲ့ ဂွာဒီယိုလာ၊ တစ်ပတ် ပေါင် ၆ သိန်း လျော့ကျဖွယ်ရှိခြင်းနဲ့ လီဗာပူး သတင်းများ",
"btext1":" ဒဏ်ရာရ ကစားသမားတွေ မရှိရင် အသင်းက ယခုထက် ၄ မှတ်လောက် ပိုရနေမှာဖြစ်ပြီး ချန်ပီယံလိဂ် ဝင်ခွင့် စိန်ခေါ်နိုင်နေလိမ့်မယ်လို့ ကလော့ပ်က ပြောဆိုပါတယ်။\n\n ဒီကနေ့ လီဗာပူးနဲ့ ရင်ဆိုင်ရမယ့် အက်ဖ်အေဖလား ပွဲစဉ်မှာ အပြောင်းအရွှေ့ ဆိုင်ရာ ကိစ္စတွေကြောင့် ကိုင်ဆီဒို ပါဝင်သွားနိုင်မှာ မဟုတ်ပါဘူး။\n\n အသင်းမှာ ကြံ့ခိုင်မှု ကောင်းမွန်နေတဲ့ ကွင်းလယ်လူ ၇ ဦးရှိပြီး ဘရိုက်တန်ပွဲမှာ ၃ ဦးပဲ ရွေးချယ်ရမှာမို့ အဆင်ပြေတယ်လို့ နည်းပြက ပြောပါတယ်။\n\n ကာတစ်ဂျုံးနဲ့ ကိုနတေးတို့က သူ့ရဲ့ လီဗာပူး ကစားသမားဘဝ အစကို အဆင်ပြေအောင် ကူညီပေးနေကြကြောင်း ဂက်ပိုက ပြောပြခဲ့ပါတယ်။\n\n လီဗာပူးအသင်းဟာ ကိတ်တာ၊ ချိန်ဘာလိန်၊ နက်ဖီးလစ်၊ အတ်ဒရီယန်၊ ကလယ်ဟာ၊ မီလ်နာ၊ ဖာမင်နိုတို့ကို နွေမှာ ထွက်ခွင့်ပေးမယ်ဆိုရင် လုပ်ခပိုင်းမှာ တစ်ပတ်ကို ပေါင် ၆ သိန်းဝန်းကျင်လောက်ထိ လျော့ကျသွားမှာ ဖြစ်ပါတယ်။ ",
"btext2":" လက်ရှိမှာ အသင်းဟာ တစ်နှစ်လုပ်ခ ပေါင် ၃၆၈.၅ သန်း ကုန်ကျနေတာဖြစ်ပြီး နွေမှာ ဘယ်လင်ဟမ်ကို ခေါ်ယူမယ်ဆိုရင် တစ်ပတ်လုပ်ခ ပေါင် ၂ သိန်းခွဲနီးပါး ပေးရဖို့ ရှိနေပါတယ်။\n\n ဘာ့ဆဲတစ်နဲ့ ဖခင်တို့ဟာ လီဗာပူး၊ ယူနိုက်တက်၊ ရီးရဲလ်မက်ဒရစ်တို့ရဲ့ အလေးအနက် အလိုရှိမှုမှာ မတွန့်မဆုတ်ဘဲ လီဗာပူးကိုသာ ရွေးချယ်သွားခဲ့တာပါလို့ အသင်းဟောင်း ဆယ်တာဗီဂို အကယ်ဒမီဘက်က ထုတ်ပြောလာပါတယ်။\n\nဂွာဒီယိုလာက သူဟာ ပြိုင်ဘက်အသင်းတွေထဲမှာ လီဗာပူးအသင်း ကစားဟန်တွေကို အဓိက လေ့လာကြည့်ရှုပြီး သင်ယူမှု လုပ်ပါတယ်လို့ ထုတ်ပြောလာပါတယ်။\n\n လီဗာပူးအသင်းဟာ နွေမှာတော့ အသက် ၁၈-၁၉ ဝန်းကျင် စီနီယာအသင်းအတွက် အထောက်အပံ့ပေးနိုင်မယ့် ကြယ်ပွင့်တချို့ကို ခေါ်ယူမှု ပြုလုပ်သွားနိုင်ပါတယ်။",
"btext3": "no ",
"imgurl1":"https://nyanaykhin.com/wp-content/uploads/2023/01/9132912023-678x381.jpg",
"imgurl2":"https://nyanaykhin.com/wp-content/uploads/2023/01/Screenshot-2023-01-23-at-18.50.16-867x1024.png",
"imgurl3":"no",
"video":"no"
 },
    {"ndate":"Jan 28, 2023",
"htext":"ဂက်ပိုရဲ့ အရည်အချင်းကောင်းနဲ့ တိုက်စစ်သမားကို ဘယ်နေရာတွေမှာ သုံးမလဲ ရှင်းပြခဲ့တဲ့ ယာဂင်",
"btext1":"ကိုဒီဂက်ပိုဟာ လီဗာပူး ကစားသမားဘဝကို အခုမှ စတင်နေတာဖြစ်ပြီး သူဟာ အသင်းတိုက်စစ်မှာ ချိတ်ဆက်ပေးသူ တစ်ဦး ဖြစ်လာနိုင်ကြောင်း ကလော့ပ်က ချီးကျူးခဲ့ပါတယ်။\n\n ဂက်ပိုဟာ နယ်သာလန်မှာတုန်းက ပထမရာသီဝက်မှာ ၂၄ပွဲကစား၊ ၁၃ဂိုးသွင်း၊ ၁၇ဂိုး ဖန်တီးခဲ့တာဖြစ်ပြီး လူးဝစ် ဒီယက်ဇ်နဲ့ ခိုင်းနှိုင်းခံခဲ့ရတာ ဖြစ်ပါတယ်။ ဒါပေမယ့် လီဗာပူးအတွက် ၄ ပွဲမှာ ဂက်ပိုဟာ ဂိုးနဲ့ ဖန်တီးမှု တစ်ကြိမ်မှ မလုပ်နိုင်သေးဘဲ သင်ယူမှုတွေ လုပ်နေရဆဲ ဖြစ်ပါတယ်။\n\n ဘယ်တောင်ပံကစားသမား ဂက်ပိုကို ဗဟိုတိုက်စစ်မှူးအနေနဲ့ ကစားခိုင်းပြီး အတွေ့အကြုံများတဲ့ မိုဆာလာ၊ ဒါဝင်နူညက်တို့ကို ကျော်ထားခဲ့တဲ့အကြောင်း ကလော့ပ်ကို မေးမြန်းခဲ့ရာမှာ ဂက်ပိုကို သူဘယ်လို သုံးမလဲကို ကလော့ပ်က အခုလို ပြောပြပါတယ်။  ",
"btext2":" “ သူ့ရဲ့ ခုခံကာကွယ်ပုံက ထူးချွန်တယ်။ ဒီလိုပြောလို့ တိုက်စစ်မှူးခေါ်ပြီး ခံစစ်အကြောင်း ပြောနေတယ် ထင်ကြလိမ့်မယ်။ ဒါပေမယ့် တိုက်စစ်မှာ သူ့ရဲ့ ခုခံကာကွယ်ပုံက သိပ်ကောင်းတယ်။ ကျွန်တော်တို့အတွက် ဗဟိုနေရာမှာ ခံစစ်ကစားဖို့လည်း လိုအပ်ပါတယ်။\n\n ဘောလုံးက တောင်ပံကနေ အတွင်းနံပါတ် ၆ ဆီ သွားတဲ့အခါ အဲ့ဒီ့နားမှာ တစ်ယောက်ယောက်ရှိနေတာမျိုးကို အသင်းက လူတိုင်းက အသားကျနေပါပြီ။ အခုတော့ ရုတ်တရက်ကြီး တိုက်စစ်မှာ ကာကွယ်ပေးမယ့်သူ ဘယ်သူမှ မရှိတော့ဘဲ ဘောလုံးက ကွင်းလယ်ကို ကျော်ဖြတ်ပြီး ပေးသွားကြတယ်။\n\n ချယ်ဆီးနဲ့ပွဲမှာ နံပါတ် ၆ နှစ်ယောက်ရှိခဲ့တယ်။ ဘရိုက်တန်နဲ့ပွဲမှာ ၂ယောက် ရှိခဲ့တယ်။ အဲ့ဒီ့ အင်ဂျင်ခန်းက ဘောလုံးကွင်းထဲမှာ အဆုံးအဖြတ်ပေးတဲ့ နေရာပဲ။ ကျွန်တော်တို့က ပြိုင်ဘက်ကို ဘောလုံးဖြတ်သန်းခွင့် ပေးလိုက်တာပါ။ အဲ့လိုမျိုး မရပါဘူး။\n\n ဒါကြောင့် တခါတလေ ခုခံဖို့လိုတယ်။ ဂက်ပိုက ဘောလုံးအထိန်းအသိမ်း ကောင်းပါတယ်။ သူက အဆုံးသတ်တွေလည်း ကောင်းပါတယ်။ သူက စိတ်လှုပ်ရှားစရာကောင်းတဲ့ အဆုံးသတ်သမားတစ်ယောက်ပါ။ အဝေးကနေ သူ့ရဲ့ ကန်ချက်တွေက သိပ်ကောင်းတယ်။",
"btext3": " ဒါပေမယ့် ပွဲတွေထဲမှာ သူက နည်းနည်းလောနေတယ်။ တခါတလေ မှန်ကန်တဲ့ အနေအထားမှာ မရှိဘူး။ ဒါကြောင့် ဂိုးမရသေးတာပါ။ အဆုံးသတ်ပိုင်းက သူ့ရဲ့ ကြီးမားတဲ့ အားသာချက်တစ်ခုပါပဲ။ သူ ဒီမှာ ကာလရှည်စာချုပ် ရှိတယ်။ ဒါကြောင့် ကျွန်တော် လုံးဝကျေနပ်ပါတယ်။\n\n သူဂိုးမသွင်းဘူးဆိုပြီး လူတွေပြောကြတယ်။ ဒါပေမယ့် တိုက်စစ်မှူး တစ်ယောက် ကိုယ့်အသင်းကိုလာတော့ ဂုဏ်ပြုပြီးမှ ဂိုးမသွင်းလို့ ဝေဖန်ခံရတာက မကောင်းပါဘူး။\n\n အဝတ်လဲခန်း အတွင်းမှာတော့ အားလုံးအဆင်ပြေတယ်။ သူက ပါးနပ်ထက်မြက်တဲ့ ကောင်လေးပါ။ တကယ်ကို သင်ယူချင်စိတ်ရှိသူ ဖြစ်ပါတယ်။ အရာအားလုံး အဆင်ပြေပါတယ် ” လို့ ကလော့ပ်က ပြောဆိုခဲ့တာ ဖြစ်ပါတယ်။\n\n ဖာမင်နို မကြာခဏ ဒဏ်ရာရနေတာနဲ့အတူ ဂက်ပိုဟာ လီဗာပူးရဲ့ နံပါတ် ၉ နေရာကို တာဝန်ယူနိုင်တယ်လို့ ကလော့ပ်က ပြောဆိုခဲ့ပါတယ်။\n\n “ ကိုဒီက ကြားထဲက ဆက်သွယ်ပေးသူ တစ်ယောက်လိုပါပဲ။ သူက တောင်ပံမှာ ကစားနိုင်သလို ဗဟိုမှာလည်း ကစားနိုင်တယ်။ တောင်ပံမှာ ဒါဝင် ကစားတဲ့အခါ သူက ရှေ့ကို ပိုမြင့်မြင့်တက်ပြီး ခံစစ်နောက်မှာ နေရာယူနိုင်တယ်။ အဲ့လို မတူညီတာလေးတွေ လုပ်နိုင်ကြတာပေါ့။ ”လို့ ကလော့ပ်က ပြောပါတယ်။\n\n ဒါဝင်ဟာ တနင်္ဂနွေနေ့ ဘရိုက်တန်နဲ့ပွဲမှာ ပွဲထွက်စာရင်းထဲ ပြန်ပါလာဖို့ မျှော်လင့်ရပေမယ့် အထောင်နေရာ ဂက်ပို ပွဲထွက်မှာဖြစ်ပြီး ဥရုဂွေးသားက ဘယ်တောင်ပံမှာ ကစားရဖို့ ပိုဖြစ်နိုင်ပါတယ်။",
"imgurl1":"https://nyanaykhin.com/wp-content/uploads/2023/01/18032812023-678x381.jpg",
"imgurl2":"https://nyanaykhin.com/wp-content/uploads/2023/01/gakpo-salah-derwin.jpg",
"imgurl3":"no",
"video":"no"
 },

   {"ndate":"Jan 28, 2023",
"htext":"အက်ဖ်အေဖလား လွဲမယ့် ၇ ဦး၊ ကင်ဆာရှိခဲ့တဲ့ ချန်၊ အန်ဖီးကို ပြန်လာလိုတဲ့ စတာလင်နဲ့ လီဗာပူး သတင်းမျာ",
"btext1":" ဘရိုက်တန်နဲ့ အက်ဖ်အေဖလားပွဲမှာ တိုက်စစ်မှူး ဒါဝင် နူးညက်စ်ကို ပွဲထွက် လူစာရင်းထဲ ပြန်ထည့်နိုင်ဖို့ ကလော့ပ်က မျှော်လင့်ထားပါတယ်။\n\n အက်ဖ်အေဖလားပွဲမှာ ဖာမင်နို၊ ဗန်ဒိုက်၊ ဂျိုတာ၊ ဒီယက်ဇ်၊ ကာဗာရို၊ အာသာ၊ နက်ဖီးလစ်တို့ဟာ ပါဝင်ပေးဖို့ အဆင်သင့်ဖြစ်နေမှာ မဟုတ်ပါဘူး။ နက်ဖီးလစ်ကိုတော့ အပြောင်းအရွှေ့အတွက် ပြင်ဆင်မှုအဖြစ် ချန်လှပ်မှာ ဖြစ်ပါတယ်။\n\n ဘရိုက်တန်ကွင်းမှာ သွားရောက် ယှဉ်ပြိုင်ရမယ့် အက်ဖ်အေဖလား ပွဲစဉ်မှာ ကွင်းလယ်လူ ဘာ့ဆဲတစ်ကို နောက်တစ်ကြိမ် ပွဲထွက် လူစာရင်းမှာ ထုတ်သုံးသွားဖွယ် ရှိနေတယ်လို့ သိရပါတယ်။",
"btext2":"အဲဗာတန်နည်းပြ ဖရန့်လမ်းပတ် ရာထူးကနေ ထုတ်ပယ်ခံရခြင်းကို မေးခံရချိန် ကယ်ဗက်လီဝင်နဲ့ ရစ်ချာလီဆန် နှစ်ယောက် ဆုံးရှုံးလိုက်တာ အခြေအနေ အဲ့လောက်ထိ ဆိုးသွားစေတာပဲလို့ ကလော့ပ်က တုန့်ပြန်ပါတယ်။\n\n ဘရိုက်တန် ကွင်းလယ်လူ ကိုင်ဆီဒိုအတွက် အာဆင်နယ်ကလည်း ပေါင် သန်း ၆၀ ဖြင့် ဝင်ကမ်းလှမ်းခဲ့ပြီ ဖြစ်ပါတယ်။\n\n ဖီအိုရင်တီးနား ယူ-၁၉ အသင်း နည်းပြအဖြစ် တာဝန်ယူနေတဲ့ အကွီလာနီက အနာဂတ်မှာ လီဗာပူးအသင်းကို တာဝန်ယူခွင့်ရဖို့ မျှော်လင့်ကြောင်း ထုတ်ပြောလာပါတယ်။\n\n လီဗာပူးကနေ ပြောင်းပြီး သီတင်းပတ် အကြာမှာပဲ သူ့မှာ ကင်ဆာရှိနေကြောင်း သိခဲ့ရတယ်လို့ အမရေချန်က ထုတ်ပြောခဲ့ပြီး ဂျူဗင်တပ် ဆေးအဖွဲ့က ဂရုစိုက် ကုသပေးခဲ့တာမို့ အရမ်း ကျေးဇူးတင်ရတယ်လို့ ပြောပါတယ်။ ",
"btext3": " နိုဝင်ဘာတုန်းက အန်ဖီးကွင်းမှာ ဆောက်သမ်တန်ကို ရင်ဆိုင်တဲ့ ပွဲစဉ်အား မိုနာကို အားကစားဒါရိုက်ာ ပေါမစ်ချယ် တက်ရောက် ကြည့်ခဲ့သေးပြီး သူဟာ ဂျူလီယန်ဝတ် နေရာ အစားထိုးမယ့်သူတွေထဲက တစ်ဦး ဖြစ်နိုင်ပါတယ်။\n\n တိုက်စစ်သမား စတာလင်ဟာ မန်စီးတီးကနေ ထွက်ခွာပြီးတဲ့နောက် လီဗာပူးအသင်းထံ ပြန်ပြောင်းလိုခဲ့ပေမယ့် သူ့ကို ခေါ်ယူရေး နည်းပြကလော့ပ်က စိတ်မဝင်စားခဲ့ပါဘူး။\n\n လီဗာပူးအသင်းမှာ ဒဏ်ကြေး အရိုက်ခံရဆုံး ကစားသမားက တိုက်စစ်မှူး ဂျိုတာဖြစ်တယ်လို့ ရော်ဘတ်ဆန်က အသင်းရဲ့ podcast အစီအစဉ်ကနေ ပြောပါတယ်။",
"imgurl1":"https://nyanaykhin.com/wp-content/uploads/2023/01/9052812023-678x381.jpg",
"imgurl2":"https://nyanaykhin.com/wp-content/uploads/2022/08/caicedo-2022-lfc.jpg",
"imgurl3":"no",
"video":"no"
 },
             {"ndate":"Jan 27, 2023",
"htext":"နှစ်သင်းပေါင်း သွင်းဂိုး ၇ ဂိုးလောက် မြင်ရပြီး လီဗာပူး ရှုံးမယ်လို့ ခန့်မှန်းသွားတဲ့ ခရစ် ဆက်တန်",
"btext1":"ဒီအပတ် စနေနေ့မှာတော့ လီဗာပူးအသင်းဟာ အက်ဖ်အေဖလား စတုတ္ထအဆင့် ပွဲစဉ်အတွက် ဘရိုက်တန် အိမ်ကွင်းထံ သွားရောက် ယှဉ်ပြိုင်ရပါမယ်။\n\n နှစ်သင်းဟာ ဒီလထဲမှာပဲ ထိပ်တိုက်တွေ့ထားခဲ့ကာ လီဗာပူးက ခြေစွမ်း အကွာကြီးနဲ့ အရေးနိမ့်ခဲ့တာပါ။ အဆိုပါ ရှုံးပွဲကြောင့် ဖိအားတွေ များခဲ့တဲ့ လီဗာပူးဟာ ၂၀၂၃ ခုနှစ်အတွင်း တစ်ပွဲတည်းသော နိုင်ပွဲကိုတောင် အက်ဖ်အေဖလားမှာ နှစ်ကျော့ကစားပြီး ရရှိခဲ့တာ ဖြစ်ပါတယ်။\n\n ပွဲကြိုမှာ ဘီဘီစီမှ ခရစ်ဆက်တန်က ” ဒီခန့်မှန်းအတွက် လီဗာပူးပရိသတ်တွေကို တောင်းပန်သွားမှာ မဟုတ်ပါဘူး။ သူတို့ အသင်းက နိုင်ပွဲရမယ်လို့ ကျနော် ယုံကြည်ပေးတော့မှာ မဟုတ်ပါဘူး။\n\n ယာဂင်ကလော့ပ် လက်အောက်မှာ သူတို့ ကစားခဲ့သလို ပြင်းထန်တဲ့ စိတ်ပိုင်းဆိုင်ရာတွေ လီဗာပူးအသင်းမှာ ရှိမနေတော့ပါဘူး။ သူတို့ ခံစစ်က ကျော်ဖြတ်ရ လွယ်ကူလွန်းပါတယ်။ ဒါကို ဒီလထဲမှာပဲ ဘရိုက်တန်က ၃-၀ ရလဒ်နဲ့ အနိုင်ယူခြင်း ပြသထားပါပြီ။ ",
"btext2":" ဆာလာကတော့ သူလုပ်ရမှာတွေ လုပ်နေဆဲဖြစ်ပြီး ဂိုးတွေ သွင်းနေဆဲပါ။ ဒါပေမယ့် ပြဿနာအားလုံးကို သူဖြေရှင်းပေးဖို့တော့ မတတ်နိုင်ပါဘူး။ လီဗာပူးက ပရီးမီးယားလိဂ်မှာ အရှိန်အဟုန် ကျဆင်းနေတာမို့ ကလော့ပ်က အက်ဖ်အေဖလားကို အားထည့်လိုပါလိမ့်မယ်။ ဒါပေမယ့် သူတို့ လုပ်နိုင်မယ် မမြင်ပါဘူး။\n\n ဒီပွဲက အပြန်အလှန် တိုက်စစ် ဖွင့်ကစားကြတဲ့ ပွဲစဉ် ဖြစ်လာမှာပါ။ အတိတ်မှာတုန်းက အဲ့လို တိုက်စစ်ဖွင့်တာဟာ လီဗာပူးအတွက် အံဝင်ပါတယ်။ အခုချိန်မှာ ပွဲက ဘရိုက်တန် လက်ထဲမှာ ရှိနေပြီး သူတို့ဟာ ယုံကြည်မှု အပြည့်နဲ့ ဒီပွဲကို ယှဉ်ပြိုင်ကစားမှာ ဖြစ်ပါတယ်။\n\n ဒီပွဲမှာ သွင်းဂိုး အနည်းငယ် မြင်ရမယ် ထင်ပါတယ်။ ဒါပေမယ့် ဘရိုက်တန် အနိုင်ရလို့လည်း ကျနော်တော့ အံဩသွားမှာ မဟုတ်ပါဘူး ” လို့ အိမ်ရှင်အသင်း အသာစီးရမှာဖြစ်ကြောင်း ထင်မြင်ချက်ပေးခဲ့တယ်။\n\n ပွဲအတွက် ခရစ်ဆက်တန်ရဲ့ ခန့်မှန်းရလဒ်ကတော့ ဘရိုက်တန် ၄-၃ လီဗာပူးပဲ ဖြစ်ပါတယ်။",
"btext3": "  no",
"imgurl1":"https://nyanaykhin.com/wp-content/uploads/2023/01/17592712023-678x381.jpg",
"imgurl2":"https://nyanaykhin.com/wp-content/uploads/2023/01/10121812023.jpg",
"imgurl3":"no",
"video":"no"
 },
            {"ndate":"Jan 27, 2023",
"htext":"ဒါဝင်နဲ့ ဒီယက်ဇ်တို့ပါတဲ့ တန်ကြေးကြီး ခေါ်ယူမှု၊ မောင့် ဖြစ်နိုင်ချေရှိခြင်း၊ ဂရာဗန်ဘတ် ငြင်းဆန်ခြင်းနဲ့ လီဗာပူး သတင်းတိုများ",
"btext1":" လီဗာပူးအသင်းဟာ လွန်ခဲ့တဲ့ ၅ လကမှ ပရော်ဖက်ရှင်နယ် စာချုပ် ပေးထားတဲ့ အသက် ၁၈ နှစ်အရွယ် ကွင်းလယ်လူ ဘာ့ဆဲတစ်ကို ၂၀၂၇ ခုနှစ်ထိ အသင်းမှာ ရှိနေစေမယ့် စာချုပ်သက်တမ်းရှည် ထပ်ပေးခဲ့ပါပြီ။\n\n ဘယ်အစွန်လူ အိုဝင်ဘက်ဟာ ဒီရာသီ ဒုတိယမြောက် အငှားထွက်ကစားထားတဲ့ ဘော်တန်အသင်းကနေ အသင်းထံ ပြန်ရောက်နေပါပြီ။ အိုဝင်ဘက်ဟာ ရာသီဝက်မှာတင် အသင်း နှစ်သင်းထိ အငှားထွက်ခဲ့ပေမယ့် လုံလောက်တဲ့ ပွဲကစားခွင့် မရတာမို့ အသင်းက ပြန်ခေါ်ခဲ့တာပါ။\n\n ဝုဗ်ကွင်းလယ်လူ မက်သရုးစ် နူးနက်ကို ခေါ်ယူရေးမှာ လီဗာပူးအသင်းဟာ ချယ်ဆီးလို ပရီးမီးယားလိဂ် ပြိုင်ဘက်တွေရဲ့ စိန်ခေါ်မှုနဲ့ ရင်ဆိုင်ရမှာ ဖြစ်ပါတယ်။\n\n ဘရိုက်တန်က ကွင်းလယ်လူ ကိုင်ဆီဒိုအတွက် ပေါင် သန်း ၁၀၀ စျေးသတ်မှတ်လိုက်တာကြောင့် အီကွေဒေါ ကစားသမားကို ခေါ်ယူရေးမှာ လီဗာပူးအသင်း နောက်ဆုတ်ခဲ့ပြီ ဖြစ်ပါတယ်။",
"btext2":" ၂၀၂၂ ခုနှစ်အတွင်း စျေးအကြီးဆုံး ခေါ်ယူမှု ၁၀ ခုကို ဖီဖာဘက်က စစ်တမ်း တစ်စောင်ဖြင့် ထုတ်ပြန်လာရာမှာ လီဗာပူးရဲ့ ဒါဝင် နူးညက်စ်ကို ခေါ်ယူမှုက နံပါတ် ၂ နဲ့ ဇီယက်ဇ်ကို ခေါ်ယူမှုက နံပါတ် ၉ နေရာတွေက ပါဝင်လာပါတယ်။\n\n ချယ်ဆီး ကွင်းလယ်လူ မေဆန်မောင့်ကို ရာသီကုန်မှာ ခေါ်ယူရေးက ဖြစ်လာနိုင်ဖွယ် အပြောင်းအရွှေ့ ကိစ္စအဖြစ် Neil Jones က ဆိုလာပါတယ်။\n\n လီဗာပူးအသင်းရဲ့ ရာသီဝက် အငှားခေါ်ယူဖို့ စိတ်ဝင်စားခြင်း ခံနေရပေမယ့် ကွင်းလယ်လူ ဂရန်ဗန်ဘတ်ဟာ ဘိုင်ယန်မြူးနစ်မှာပဲ ဆက်နေပြီး သူ့ရဲ့ အစွမ်းအစပို ပြသလိုနေပါတယ်။\n\n FSG က လီဗာပူးအသင်းအတွက် ရင်းနှီးမြုပ်နှံသူ ရှာဖွေနေတာဟာ စျေးကွက်ထဲမှာ မန်စီးတီး၊ ချယ်ဆီး၊ နယူးကာဆယ်တို့ရဲ့ ယှဉ်ပြိုင်နိုင်ရေး ငွေကြေးထည့်ဝင်ဖို့ လိုအပ်နေတာ နားလည်ခြင်းကြောင့်လို့ Echo သတင်းထောက်က ဆိုလာပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/9092712023-678x381.jpg",
"imgurl2":"https://nyanaykhin.com/wp-content/uploads/2023/01/Screenshot-2023-01-27-at-09.03.35.png",
"imgurl3":"no",
"video":"no"
 },
           {"ndate":"Jan 26, 2023",
"htext":"ဒါဝင်၊ ဂက်ပို ဘယ်နေရာတွေမှာ ထားမလဲ ခေါင်းကိုက်ရမှုနဲ့ အက်ဖ်အေပွဲအတွက် ကလော့ပ် ထုတ်ဖွယ်ရှိတဲ့ လူစာရင်း",
"btext1":"စိတ်ပျက်စရာ ခြေစွမ်းတွေနဲ့အတူ အဝေးကွင်းမှာ ဘရိုက်တန်ကို အရေးနိမ့်ခဲ့ပြီး ၂ပတ်အကြာမှာပဲ လီဗာပူးဟာ တနင်္ဂနွေနေ့မှာ ဘရိုက်တန်နဲ့ ပြန်တွေ့ရမှာ ဖြစ်ပါတယ်။\n\n ဝုဗ်ကို အက်ဖ်အေဖလား တတိယအဆင့်မှာ ပြန်ကန်ပွဲနဲ့ အနိုင်ရခဲ့ပြီးနောက် လီဗာပူးဟာ ဒီလအစောပိုင်းက ပရီးမီးယားလိဂ်မှာ ၃-၀ နဲ့ ရှုံးနိမ့်ထားခဲ့တဲ့ ပြိုင်ဘက်အသင်းကို လက်စားချေဖို့ အက်ဖ်အေဖလား စတုတ္ထအဆင့်မှာ အခွင့်အရေး ရှိနေပြီ ဖြစ်ပါတယ်။\n\n အမှတ်ပေးလိဂ်မှာ ထိပ်ဆုံးလေးသင်း စိန်ခေါ်မှုက အရင်ကထက် ပိုပြီး ခက်ခဲနေတာကြောင့် ကလော့ပ်က အက်ဖ်အေဖလားကို ဘယ်လောက်အထိ အာရုံစိုက်ထားမလဲ စိတ်ဝင်စားစရာကောင်းမှာပါ။ လက်ရှိ ချန်ပီယံဆိုတဲ့ ဂုဏ်က ရှိနေသေးပေမယ့်လို့ အသင်းက အပြောင်းအလဲတွေ လုပ်လာနိုင်ပါတယ်။  ",
"btext2":" ချယ်ဆီးနဲ့ပွဲမှာ အဓိက ကစားသမားတွေဖြစ်တဲ့ ထရန့်၊ မာတစ်၊ ဟန်ဒါဆန်နဲ့ ဖာဘင်ညိုတို့လို ကစားသမားတွေဟာ အရံခုံထိုင်ခဲ့ရပါတယ်။ ထရန့်ဟာ အသေးစား ကြွက်သားဒဏ်ရာကြောင့် ချယ်ဆီးပွဲမှာ ပွဲထွက်လူစာရင်းကနေ ပါဝင်ခွင့် မရခဲ့တာဖြစ်ပါတယ်။\n\n ဘရိုက်တန်နဲ့ပွဲပြီးရင် နောက်ထပ် ၆ ရက်လောက် ပွဲကစားရဖို့ မရှိတာနဲ့အတူ ပွဲထွက်စာရင်း ရွေးချယ်ရာမှာ ပွဲပန်းမယ့် ကိစ္စကို ထည့်တွက်ဖို့ မလိုလောက်ပါဘူး။ ကလော့ပ် အနေနဲ့ ထရန့်ကို လူစာရင်းထဲ ပြန်ထည့်ဖွယ် ရှိပါတယ်။ ဘယ်ခြမ်းမှာ ရော်ဘတ်ဆန်က သူ့နေရာကို ဆက်ထိန်းနိုင်ဖွယ် ရှိပါတယ်။\n\n ဗန်ဒိုက်က မပါဝင်နိုင်သေးတာကြောင့် ကိုနာတေးနဲ့ ဗဟိုခံစစ်တွဲဖက် အဖြစ် မာတစ်နဲ့ ဂျိုးဂိုမက်စ်ကြား ပြိုင်ဆိုင်ရနိုင်ပါတယ်။ အတွဲညီနေဖို့ သူတို့ နှစ်ဦးကိုပဲ ဆက်သုံးမလား ချယ်ဆီးနဲ့ ပွဲမှာ အရံခုံထိုင်ခိုင်းခဲ့တဲ့ မာတစ်ကို ပြန်ထည့်မလား ကြည့်ရမှာပါ။",
"btext3": "  ကွင်းလယ်ကတော့ ထုံးစံအတိုင်း အကြီးမားဆုံး ပြဿနာ ဖြစ်နေမှာပါ။ ဝုဗ်၊ ချယ်ဆီးနဲ့ပွဲတွေမှာ ဆက်တိုက်ပွဲထွက်ခွင့်ရခဲ့တဲ့ ဘာ့ဆဲတစ်ကို ဆက်သုံးမလား? ကြည့်ရမှာပါ။ ဆယ်ကျော်သက် ကစားသမားဟာ ကိတ်တာ၊ သီယေဂိုနဲ့ တွဲကစားရင်း ခြေစွမ်း တိုးတက်လာတာကြောင့် ကာလရှည် စာချုပ်ပါ ရရှိဖွယ် ရှိနေပါတယ်။\n\n ဖာဘင်ညိုနဲ့ ဟန်ဒါဆန်တို့ကတော့ ခြေစွမ်းပျောက်ဆုံးမှုကြောင့် အရံခုံမှာ ဆက်နေရနိုင်ပါတယ်။ ချယ်ဆီးနဲ့ပွဲမှာ နှစ်ယောက်လုံးကို အရံခုံပို့ခဲ့တဲ့ ကလော့ပ်ရဲ့ ဆုံးဖြတ်ချက်ဟာ ‘ခြေစွမ်းမပြနိုင်ရင် ဘယ်သူမှ ပွဲထွက်ခွင့် အာမခံချက်မရှိဘူး’ဆိုတဲ့ မက်ဆေ့ပေးနေတာ ဖြစ်ပါတယ်။\n\n ချယ်ဆီးနဲ့ပွဲမှာ အရံခုံကနေ လူစားဝင်ကစားခဲ့ပြီးနောက် ဒီပွဲမှာ ဒါဝင် ပြန်လည် ပွဲထွက်ခွင့်ရမှာ သိသာပါတယ်။ ညာခြမ်းနေရာကို ဆာလာ ဆက်ယူထားနိုင်ပြီး ကလော့ပ်ရဲ့ အကြီးမားဆုံး ပြဿနာက ဒါဝင်နဲ့ ဂက်ပိုတို့ နှစ်ယောက်ထဲက ဘယ်တောင်ပံနဲ့ ဗဟိုနေရာမှာ ဘယ်သူ့ကို ထားရမလဲဆိုတာ စဉ်းစားရမှာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/01/derwin-gakpo-678x381.jpg",
"imgurl2":"https://nyanaykhin.com/wp-content/uploads/2023/01/gakpo-salah-derwin.jpg",
"imgurl3":"no",
"video":"no"
 },
          {"ndate":"Jan 26, 2023",
"htext":"ယာဂင်ကလော့ပ်နေရာ အစားဝင်ဖို့ စတီဗင်ဂျရတ်ရဲ့ အခွင့်အရေး အပြောင်းအလဲ ရှိခဲ့ပါပြီ",
"btext1":" ဒီအခြေအနေမှာ ယာဂင်ကလော့ပ် နေရာကို အစားဝင်လာပြီး လီဗာပူး နည်းပြအဖြစ် စတီဗင်ဂျရတ် တာဝန်ယူနိုင်ချေဟာ အပြောင်းအလဲ ရှိလာခဲ့ပြီလို့ သိရပါတယ်။\n\n အကယ်လို့ ကလပ်ပိုင်ရှင်တွေက ဆက်ပြီး တာဝန်ယူစေမယ်ဆိုရင် လီဗာပူးကို ဆယ်စုနှစ်လောက် တာဝန်ယူဖို့ အဆင်ပြေကြောင်းကို ကလော့ပ်က ဒီလထဲ ထုတ်ပြောထားတာပါ။ ဒါပေမယ့်လို့ ကလော့ပ်ဟာ နည်းပြဘဝကနေ ခပ်မြန်မြန် အနားယူနိုင်တယ်လို့လည်း ပြောခဲ့ဖူးတာမို့ သေချာကြီး မှတ်ယူလို့ မရပါဘူး။\n\n The Athletic က ဖော်ပြရာမှာ စတီဗင်ဂျရတ်ဟာ အခုထက်စာရင် ရိန်းဂျား အသင်းကနေ နုတ်ထွက်ခဲ့စဉ်မှာ အခွင့်အရေး ပိုကောင်းခဲ့တယ်လို့ ဆိုပါတယ်။ အဲ့တုန်းက လီဗာပူးမန်နေဂျာ လစ်လှပ်နေမယ်ဆိုရင် တာဝန်ယူခွင့်ရဖို့ ဂျရတ်မှာ အခွင့်အရေး ရှိပေမယ့် အခု အခြေအနေမှာတော့ နည်းပါးခဲ့ပါပြီ။",
"btext2":"အက်စတွန်ဗီလာအသင်း ရလဒ်တွေ မကောင်းဘဲ ပရီးမီးယားလိဂ် အမှတ်ပေးဇယားမှာ အဆင့် ၁၉ နေရာမှာပဲ ရှိနေခဲ့တာမို့ ဂျရတ်ကို ရာထူးကနေ ထုတ်ပယ်ခဲ့တာပါ။ အဲ့ကာလနောက် ဂျရတ်ဟာ မန်နေဂျာလောကထဲ ပြန်မဝင်လာသေးသလို ပရီးမီးယားလိဂ် တစ်သင်းကို ကိုင်တွယ်ခွင့်ရဖို့လည်း အခွင့်အရေး နည်းပါးနေပါတယ်။\n\n မကြာသေးခင်က ပိုလန် လက်ရွေးစင် အသင်းနဲ့ သတင်းထွက်ခဲ့သေးပေမယ့် ဂျရတ်ဟာ လက်ရွေးစင်အသင်း ကိုင်တွယ်ရေး အတွေ့အကြုံ မရှိတာကြောင့် နောက်ပိုင်း ပေါ်တူဂီ နည်းပြဟောင်း ဆန်းတိုစ့်ကိုပဲ ရွေးချယ်သွားခဲ့ပါတယ်။\n\n ကလော့ပ်ကတော့ ” ဂျရတ် အနားယူချိန် ရနေတာဖြစ်ဖို့ ကျနော် မျှော်လင့်ပါတယ်။ သူ့ကစားသမားဘဝ အနားယူပြီးတည်းက တောက်လျှောက် အလုပ်ဆက်လုပ်နေတာပါ။ အခုတော့ သူ အားပြန်ဖြည့်ချိန် ရသွားတာပေါ့ ” လို့ မှတ်ချက်ပေးထားခဲ့တာ ဖြစ်ပါတယ်။\n\n ဂျရတ်ဟာ သူ့ရဲ့ ငယ်မွေးခြံပေါက် အသင်းဖြစ်တဲ့ လီဗာပူးအတွက် နည်းပြနိုင်ဖို့ ရည်မှန်းနေဦးမှာဖြစ်ပြီး အနာဂတ်မှာ ဘယ်လို စွန့်စားမှု လမ်းကြောင်းတွေပေါ် ရောက်ရှိသွားမလဲ စောင့်ကြည့်ရမှာပဲ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/17432612023-678x381.jpg",
"imgurl2":"https://nyanaykhin.com/wp-content/uploads/2022/05/coutinho-gerrard-villa.jpg",
"imgurl3":"no",
"video":"no"
 },
         {"ndate":"Jan 26, 2023",
"htext":"အန်ဖီးကွင်းမှာ ပြိုင်ဘက် ကစားသမားကတောင် လေးစားရတဲ့ လီဗာပူးပရိသတ်တွေရဲ့ အမူအကျင့်",
"btext1":"အာဆင်နယ် ဂိုးသမား ရမ်ဒယ်က The Fellas podcast နဲ့ အင်တာဗျူးမှာ လီဗာပူးအသင်းအကြောင်းလည်း ထည့်ပြောခဲ့ပါတယ်။\n\n ရမ်ဒယ်က လီဗာပူးအသင်းခေါင်းဆောင် ဟန်ဒါဆန်ကို အင်္ဂလန်အသင်းဖော်တွေက လေးစားကြောင်း ပြောပြခဲ့သလို အန်ဖီးကွင်းမှာ လီဗာပူးပရိသတ်တွေရဲ့ လေးစားလောက်တဲ့ အပြုအမှုပိုင်းကိုလည်း ထုတ်ဖော်ခဲ့တာ ဖြစ်ပါတယ်။\n\n အန်ဖီးပွဲကြည့်စင်ရဲ့ The Kop stand မှာ အသင်းရဲ့ အမာခံ ပရိသတ်တွေ အမြဲတမ်း နေရာယူထားတာပါ။ အဲ့က ပရိသတ်တွေဟာ ကိုယ်အသင်းကို အားပေးသလို ပြိုင်ဘက် အသင်းသား ဖြစ်ရင်တောင်မှ မလေးမစား အပြုအမှုမျိုး လုပ်လေ့ မရှိကြောင်းကို အာဆင်နယ် ဂိုးသမားက ပြောပြခဲ့တာ ဖြစ်ပါတယ်။ ",
"btext2":"ရမ်းဒယ်က “ လီဗာပူးပရိသတ်တွေက ကောင်းပါတယ်။ The Kop ပွဲကြည့်စင်က ပရိသတ်တွေဆို အမြဲတမ်း လက်ခုပ်တီး အားပေးနေကြတာပါ။ သူတို့က ပြိုင်ဘက် ဂိုးသမားကိုလည်း အမြဲတမ်း လေးစားပါတယ်။ အနည်းဆုံး ကျနော်ကတော့ သူတို့ လေးစားမှုကို အမြဲ ရခဲ့ပါတယ်။\n\n ပွဲမစခင် လက်ခုပ်တီးပြီးလို့ ဘောလုံးပွဲ စတင်ပြီဆိုရင်တော့ သူတို့က တစ်ချိန်လုံး အော်ဟစ် အားပေးကြတော့တာပါပဲ။ နေရောင်အောက်မှာ သူတို့က အစွမ်းကုန် အော်ဟစ်ပြီး သူတို့အသင်းဘက်က ရပ်တည်ပေးကြတာပါ။\n\n ပွဲအပြီးမှာဆိုရင် သူတို့က ကောင်းကောင်းပြုမှု လေ့ရှိပါတယ်။ သူတို့အသင်း ရှုံးသွားခဲ့ရင် ဘယ်လို တုန့်ပြန်လဲတော့ မသိဘူး၊ အန်ဖီးမှာ ကျနော် တစ်ကြိမ်မှ မနိုင်ဖူးဘူးလေ။ အဲ့အတွေ့အကြုံတော့ မရှိဘူး။ ဘယ်လိုဖြစ်ဖြစ်ပါ သူတို့က ပွဲအပြီးမှာ လက်ခုပ်တီး အားပေးကြဆဲပါ။\n\n လီဗာပူးပရိသတ်တွေက ကြွေးကြော်သံတွေနဲ့အတူ သူတို့ရဲ့ ကစားသမားတိုင်းကို ကောင်းကောင်း ဆက်ဆံကြပါတယ် ” လို့ ပြောပြခဲ့တာ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/10332612023-678x381.jpg",
"imgurl2":"https://nyanaykhin.com/wp-content/uploads/2023/01/the-kop-stand.jpg",
"imgurl3":"no",
"video":"no"
 },

        {"ndate":"Jan 26, 2023",
"htext":"ပိုင်ရှင်သစ်ကို ကန့်သတ်မယ့် လီဗာပူးပရိသတ်အဖွဲ့၊ ဗန်ဒိုက်ကို ရွေးတဲ့ ဘယ်လင်ဟမ်နဲ့ လီဗာပူး သတင်းတိုများ",
"btext1":" လီဗာပူးအသင်းဟာ အသက် ၁၈ နှစ်အရွယ် ကွင်းလယ်လူ ဘာ့ဆဲတစ်ကို ကာလရှည် သက်တမ်းတိုး စာချုပ် ချီးမြင့်ဖို့ ပြင်ဆင်နေပြီ ဖြစ်ပါတယ်။\n\n အက်ဆာလေ့ကျင့်ရေးမှာ ဘောလုံးကို တစ်ချက်ထိပြီး ဧရိယာထိပ်ကနေ ကန်သွင်းတဲ့ လေ့ကျင့်မှုအတွင်း ဆာလာ၊ ထရန့်တို့ ဂိုးပေါက် အရမ်းတည့်နေတာအတွက် လီဗာပူးပရိသတ်တွေ အံ့ဩခဲ့ကြပါတယ်။\n\n ၂၀၂၂ ခုနှစ်မှာ သူအကြိုက်ဆုံး ခံစစ်မှူးတွေအကြောင်း မေးခံရချိန် ဘယ်လင်ဟမ်က ” ဗန်ဒိုက်က အမြဲတမ်း အကောင်းဆုံးပေါ့။ သူက သိပ်ကောင်းတာလေ။ မာတစ်လည်း အတော်လေး ကောင်းတဲ့ နှစ်တစ်နှစ် ရခဲ့တာပါပဲ။ သူကလည်း စောင့်ကြည့်ဖို့ ကောင်းတဲ့ ခံစစ်မှူးပါ ” လို့ ဖြေဆိုခဲ့ပါတယ်။",
"btext2":"လီဗာပူးအားပေးသူများအဖွဲ့ Spirit of Shankly ဟာ မန်ချက်စတာ ယူနိုက်တက် ပရိသတ် အဖွဲ့နဲ့ ပူးပေါင်းပြီး အင်္ဂလန်အတွင်း ဘောလုံးကလပ် ပိုင်ဆိုင်ခွင့် ရှိသူတွေအပေါ် တင်းကြပ်ဖို့ တောင်းဆိုထားပါတယ်။ လူ့အခွင့်အရေး ဆိုင်ရာ သတင်းဆိုး ရှိသူတွေကို လီဗာပူးနဲ့ ယူနိုက်တက်တို့ရဲ့ ပိုင်ရှင်သစ်တွေ ဖြစ်မလာဖို့ ကြိုးစားနေတာ ဖြစ်ပါတယ်။\n\n ချယ်ဆီးအသင်းဟာ လီဗာပူးပစ်မှတ် မက်သရုးစ် နူနက်ကို ဝုဗ်ကနေ ခေါ်ယူရေး နွေမှာ အပြိုင်အဆိုင် ကြိုးစားသွားမှာ ဖြစ်ပါတယ်။\n\n အမ်ပိုလီအသင်းမှ အသက် ၁၉ နှစ်အရွယ် ကွင်းလယ်လူ တိုမာဆို ဘယ်ဒန်ဇီက အနာဂတ်မှာ ကလော့ပ် လက်အောက် ကစားခွင့်ရဖို့ မျှော်လင့်ထားတယ်လို့ ထုတ်ပြောခဲ့ပါတယ်။\n\n လီဗာပူးအသင်းသားတွေဟာ ဖလားလေးလုံး အိပ်မက် ကျိုးပျက်ခဲ့ခြင်းကြောင့် စိတ်ဓါတ်ပိုင်း ကျဆင်းခြင်းဒဏ် ခံစားနေရတာ ဖြစ်နိုင်ကြောင်း Podcast အစီအစဉ်တွေမှာ ဆွေးနွေးခံနေရပါတယ်။\n\n လီဗာပူးအသင်းဟာ ဒီလထဲမှာ နက်ဖီးလစ်အတွက် ကမ်းလှမ်းမှုတွေကို လက်ခံ စဉ်းစားပြီး ကွင်းလယ်လူ တစ်ဦးကို အငှားခေါ်ယူသွားနိုင်ပါတယ်။\n\n ဘရိုက်တန်ဟာ ဇန်နဝါရီ စျေးကွက်မှာ အလွတ်နဲ့ ရမယ်ဆိုရင် ချိန်ဘာလိန်ကို လီဗာပူးအသင်းကနေ ခေါ်ယူလိုနေပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/7192612023-678x381.jpg",
"imgurl2":"https://nyanaykhin.com/wp-content/uploads/2022/05/fsg-lfc.jpg",
"imgurl3":"no",
"video":"no"
 },

       {"ndate":"Jan 25, 2023",
"htext":"ရာသီကုန် လီဗာပူး ချန်ပီယံလိဂ် မဝင်ဘူးလို့ နဗီးရဲ့ မေးခွန်းကို တုန့်ပြန်သွားတဲ့ ကာရေဂါ",
"btext1":" ရာသီကုန်မှာ လီဗာပူးအသင်းဟာ ထိပ်ဆုံး ၄ သင်းထဲ ဝင်မှာ မဟုတ်ဘဲ ၂၀၁၆ ကတည်းက ဆက်တိုက် ပါဝင်လာတဲ့ ချန်ပီယံလိဂ် ပြိုင်ပွဲကို လာမယ့်ရာသီ လွဲချော်သွားမယ်လို့ ကာရေဂါက မြင်ပါတယ်။\n\n ကမ္ဘာ့ဖလား ကာလကတည်းက လီဗာပူးအသင်းဟာ ကွင်းလယ် အင်အားဖြည့်သင့်ကြောင်းကို ကာရေဂါက ဆက်တိုက် ထောက်ပြနေတာပါ။ သူကတော့ ကွင်းလယ်အတွက်ကိုပဲ အသုံးစရိတ် ပေါင် သန်း ၂၀၀ လောက် ထုတ်ဖို့ လိုအပ်မယ်လို့ ယူဆထားသူ ဖြစ်ပါတယ်။\n\n ဗြိတိန်ရဲ့ ဩဇာအရှိဆုံး ရုပ်သံဌာနဖြစ်တဲ့ Sky Sports ကနေ ကာရေဂါလို ဂန္တဝင် တစ်ဦးရဲ့ အသံကတောင် လီဗာပူးအသင်းရဲ့ ဇန်နဝါရီ လှုပ်ရှားမှုအပေါ် လွှမ်းမိုးနိုင်စွမ်း မရှိပါဘူး။ အသင်းဟာ ဂတ်ပိုကို ခေါ်ယူခဲ့တာကလွဲလို့ ကွင်းလယ်အတွက် ဘာထူးခြား အခြေအနေမှာ လှုပ်ဆောင်နေခြင်း မရှိခဲ့တာ ဖြစ်ပါတယ်။",
"btext2":"Monday Night Football ပရိုဂရမ်ကနေ ပရီးမီးယားလိဂ် ထိပ်ဆုံး ၄ သင်းအကြောင်း စကားပြောရာမှာ လီဗာပူးကို ထည့်တွက်ဖို့ ကာရေဂါက ပြတ်ပြတ်သားသား ငြင်းဆန်ခဲ့ပါတယ်။\n\n ဂယ်ရီနဗီးက ” မင်းရဲ့ အသင်းကော အခြေအနေ ဘယ်လိုလဲ?” ဆိုပြီး မေးခဲ့ရာမှာ ကာရေဂါက ” ငါတော့ ရာသီကုန်မှာ လီဗာပူးအသင်း ထိပ်ဆုံး ၄ သင်းထဲ ဝင်နိုင်မယ် မထင်ပါဘူး ” လို့ ပြန်ဖြေခဲ့တာ ဖြစ်ပါတယ်။\n\n နဗီးကတော့ ” သူတို့က အဆင့် ၄ နေရာနဲ့ တစ်ပွဲလျော့ကစားပြီး ၁၀ မှတ်ကွာ အနေအထားမှာပဲ ရှိနေသေးတာ မဟုတ်လား?” ဆိုကာ ယတိပြတ်ကြီး မငြင်းဆန်သင့်ကြောင်း စောဒက တက်ခဲ့ပါသေးတယ်။\n\n ကာရေဂါက ” ၁၀ မှတ်ပဲ ကွာသေးတယ် ဟုတ်လား? အမှတ် ဘယ်လောက်ထိ ကွာသွားမှ မဝင်တော့ဘူးလို့ ပြောရမှာလဲ? လီဗာပူးက ကစားနေတာလည်း ကောင်းမှ မကောင်းတာ ” လို့ ဆက်ပြောခဲ့တယ်။\n\n လီဗာပူးအသင်းဟာ ထိပ်ဆုံး ၄ သင်းနေရာအတွက် အာဆင်နယ်၊ မန်စီးတီးတို့ကို လိုက်မီဖို့ ခက်ခဲခဲ့ပါပြီး လက်ကျန် ၂ နေရာအတွက် နယူးကာဆယ်၊ ယူနိုက်တက်၊ စပါးတို့နဲ့ ယှဉ်ပြိုင်ရမှာဖြစ်ပြီး လက်ရှိမှာတော့ ဖူလ်ဟမ်၊ ဘရိုက်တန်တို့ရဲ့ နောက် အဆင့် ၈ နေရာထိ ကျဆင်းနေတာပဲ ဖြစ်ပါတယ်။ ",
"btext3": " no ",
"imgurl1":"https://nyanaykhin.com/wp-content/uploads/2023/01/18272512023-678x381.jpg",
"imgurl2":"https://nyanaykhin.com/wp-content/uploads/2023/01/95322120231.jpg",
"imgurl3":"no",
"video":"no"
 },

       {"ndate":"Jan 25, 2023",
"htext":"ကာတာအဖွဲ့ လက်ရှောင်ပြီး ဘယ်လင်ဟမ် hot ဖြစ်လာခြင်း၊ စုံစမ်းခံရမယ့် အာသာနဲ့ လီဗာပူး သတင်းတိုများ",
"btext1":" ဂျုဗင်တပ်နဲ့ ဘာစီလိုနာတို့ကြား အာသာနဲ့ ပီဂျာနစ် အပြောင်းအရွှေ့ ကိစ္စကို စုံစမ်း စစ်ဆေးခံရမှာနဲ့အတူ အာသာဟာ ဘောလုံးကစားခြင်းကနေ ရက် ၃၀ ပိတ်ခံရနိုင်ပါတယ်။\n\n လီဗာပူးအသင်းနဲ့ ဘယ်လင်ဟမ်ကြား အပြောင်းအရွှေ့ ကိစ္စဟာ ဗြိတိန်မှာ hot အဖြစ်ဆုံး သတင်းဖြစ်လာကာ အန်ဖီးကလပ်က တော်တော်လေး ရေပန်းစာနေတဲ့ အခြေအနေ အဖြစ် ဖော်ပြခံနေရပါတယ်။\n\n ကာတာဘက်က အဖွဲ့တွေဟာ စပါးကို အဓိက စိတ်ဝင်စားပြီး မန်ချက်စတာ ယူနိုက်တက်ကိုလည်း စောင့်ကြည့်နေပေမယ့် လီဗာပူးအသင်းထံ ရှယ်ယာဝင်ဖို့ အစီအစဉ် မရှိဘူးလို့ The Athletic က ဖော်ထုတ်ပါတယ်။",
"btext2":" ဘရိုက်တန်ဟာ ကွင်းလယ်လူ ကိုင်ဆီဒိုအတွက် ပြောင်းရွှေ့ကြေးကို ပေါင် သန်း ၁၀၀ သတ်မှတ်လိုက်ပါတယ်။\n\n လီဗာပူးအသင်းဟာ ဘယ်လင်ဟမ်ကို နေ့တိုင်း အဆက်အသွယ် ပြုလုပ်တယ်လို့ သိရပြီး ကစားသမားဟာ အားကစားဒါရိုက်တာ ဂျူလီယန်ဝတ်နဲ့ စကားပြောထားပြီး ဖြစ်ပါတယ်။\n\n မေဆန်မောင့်ဟာ စိတ်ဓါတ်နဲ့ ခံယူချက်ကောင်းသလို အင်္ဂလန် ကစားသမားလည်း ဖြစ်တာမို့ လီဗာပူးအသင်းနဲ့ အံဝင်မယ်လို့ ဂျွန်ဘမ်းက ထောက်ခံလိုက်ပါတယ်။ ဒီနှစ်တွေမှာ လီဗာပူးအသင်းဟာ homegrown လိုအပ်ချက်များနေတာဖြစ်ပါတယ်။\n\n လီဗာပူးအသင်းမှာ သူရင်ဆိုင်နေရတဲ့ ကြံ့ခိုင်မှု ပြဿနာ၊ ပွဲကစားခွင့်မရတဲ့ ဖိအားတွေကို ကိုင်တွယ်နိုင်စွမ်း ရှိပါတယ်လို့ ကယ်ဗင် ရမ်ဆေးက ဆိုပါတယ်။\n\n သီယေဂိုနဲ့ မာတစ်တို့ဟာ လီဗာပူးအသင်းမှာ စာချုပ် ၁၈ လပဲ ကျန်ရှိတော့တာဖြစ်ပြီး သက်တမ်းတိုးမယ်လို့ သတင်းမကြာရသေးပါဘူး။\n\n မာဆေးဆိုဒ်ကလပ် အဲဗာတန်ဟာ ကလပ်ကို ရောင်းချတော့မယ်လို့ အသံတွေ ထွက်နေပေမယ့် လက်ရှိ ပိုင်ရှင် မိုရှီရီကတော့ ကောလဟာလတွေပါလို့ ငြင်းဆန်ပါတယ်။",
"btext3": " no ",
"imgurl1":"https://nyanaykhin.com/wp-content/uploads/2023/01/10042512023-678x381.jpg",
"imgurl2":"https://nyanaykhin.com/wp-content/uploads/2022/04/lfc-Bellingham.1.jpg",
"imgurl3":"no",
"video":"no"
 },

      {"ndate":"Jan 24, 2023",
"htext":"Liverpool injury latest: ဗန်ဒိုက်၊ ဖာမင်နို၊ ဂျိုတာ၊ ဒီယက်ဇ်တို့ အသင်းအတွက် ပြန်ကစားနိုင်မယ့် အချိန်",
"btext1":" လီဗာပူးဟာ ၂၀၂၂-၂၃ ရာသီအတွင်း ပြိုင်ပွဲစုံပွဲ ၃၀ ကစားထားပြီး အခုချိန်ထိ ကြံ့ခိုင်မှု ပြဿနာကို ရှောင်လွှဲနိုင်ခဲ့တဲ့ စီနီယာကစားသမား ၆ ယောက်သာရှိပြီး ကစားသမားသစ် ဂက်ပိုကို ထည့်တွက်မှ ၇ယောက်သာ ရှိပါတယ်။\n\n ဒီရာသီမှာ ဒဏ်ရာကြောင့် အနည်းဆုံး တစ်ပွဲကို လွဲချော်ခဲ့ဖူးတဲ့ ကစားသမားပေါင်း ၂၃ယောက် ရှိနေတာပါ။ ဒဏ်ရာပြဿနာတွေ လီဗာပူးရဲ့ ရုန်းကန်ရမှုတွေကို ပေါင်းစပ်ပြီး ဂျာအေးသူ့အမေရိုက်သလို ဖြစ်နေခဲ့ကာ အသင်းဟာ စွမ်းဆောင်ရည် တည်ငြိမ်ဖို့ အတော်လေး ရုန်းကန်နေရပါတယ်။\n\n လီဗာပူးအသင်းဟာ လက်ရှိမှာ ဒဏ်ရာကြောင့် စီနီယာကစားသမား ၅ယောက်ကို လက်လွှတ်ထားရပါတယ်။ လက်ရှိမှာ ဘယ်သူတွေ ဒဏ်ရာရနေလဲ၊ ဘယ်အချိန် ပြန်လာနိုင်မလဲဆိုတာ ကြည့်လိုက်ရအောင်ပါ။",
"btext2":" ဗန်ဒိုက်\n\n ဒီနှစ်ရဲ့ ပထမဆုံးပွဲ ဘရန့်ဖို့ဒ်နဲ့ပွဲမှာ ကွင်းထဲကနေ စောစောစီးစီး ထွက်ခွာခဲ့ရတာဖြစ်ပြီး ကနဦးမှာ အသေးစား ဒဏ်ရာလို့ ထင်ခဲ့ပေမယ့် နောက်ပိုင်းမှ တစ်လကျော် နားရမယ့် တံကောက်ကြော ဒဏ်ရာမှန်း သိခဲ့ရတာပါ။\n\n အစောဆုံး သူပြန်လာနိုင်မယ့်ပွဲက ဖေဖော်ဝါရီ ၁၃ရက်၊ အန်ဖီးမှာ ယှဉ်ပြိုင် ကစားမယ့် အဲဗာတန်အသင်းနဲ့ မာဆေးဆိုဒ်ဒါဘီဖြစ်ပြီး အဲ့ပွဲ မဟုတ်ရင်တော့ ၁၈ရက်၊ နယူးကာဆယ်နဲ့ အဝေးကွင်းပွဲ ဖြစ်မှာပါ။\n\n ရော်ဘတ်တို ဖာမင်နို\n\n ဖာမင်နိုရဲ့ အခြေအနေက ထူးခြားပါတယ်။ ကမ္ဘာ့ဖလားအပြီး ပြည်တွင်းပွဲတွေ ပြန်စကတည်းက မကစားနိုင်ခဲ့တာဖြစ်ပြီး နောက်ဆုံး ၈ ပွဲလုံးကို လွဲချော်ခဲ့တာပါ။ သူပြန်ကောင်းလာပြီလို့ ဒီဇင်ဘာ ၂၉ မှာ ပြောဆိုခဲ့ပေမယ့် တစ်လနီးပါး ကြာတဲ့အထိ အသင်းလေ့ကျင့်ရေးကို မပူးပေါင်းနိုင်သေးပါဘူး။\n\n ဖာမင်နိုရဲ့ ကြွက်သား ဒဏ်ရာဟာ ကနဦး ၁၀ ရက်ကနေ ၂ပတ်အတွင်းလို့ ထင်ခဲ့ရပေမယ့် အခု ၅ပတ် ရှိနေပါပြီ။ သူမပါနိုင်တာ ဒဏ်ရာကြောင့်နဲ့ မသက်ဆိုင်ဘူးလို့ ယူဆရပြီး အပြောင်းအရွှေ့ မပိတ်ခင်အထိ သူပြန်လာဖို့ မဖြစ်နိုင်သေးပါဘူး။\n\n ဒီယိုဂို ဂျိုတာ\n\n ဂျိုတာဟာ ခြေသလုံးကြွက်သား ဒဏ်ရာကြောင့် အောက်တိုဘာလ မန်စီးတီးကို အနိုင်ရခဲ့ ပွဲပြီးကတည်းက ပွဲမကစားနိုင်ခဲ့တာဖြစ်ပါတယ်။ ဒါပေမယ့် အခြေအနေ ကောင်းနေပြီဖြစ်ကာ ဖေဖော်ဝါရီလ၊ ရီးရဲလ်မက်ဒရစ်နဲ့ ချန်ပီယံလိဂ် ၁၆သင်း အဆင့်ကျရင် သူပြန်လာနိုင်မှာဖြစ်ပါတယ်။\n\n ချန်ပီယံလိဂ်ပွဲက ဖေဖော်ဝါရီ ၂၁မှာဖြစ်လို့ ဂျိုတာအနေနဲ့ ပွဲကစားနိုင်လောက်တဲ့ ကြံ့ခိုင်မှုရရှိအောင် စတင်ကြိုးပမ်းဖို့ ၄ပတ် အချိန်ရှိပါသေးတယ်။ သူဟာ အကောင်းမြင်စရာ တိုးတက်မှုတွေ မြင်တွေ့ရတာကြောင့် ရီးရဲလ်နဲ့ပွဲ မတိုင်ခင် ပွဲအချို့မှာ စတင် ပါဝင်လာနိုင်ပါတယ်။",
"btext3": "  လူးဝစ်ဒီယက်ဇ်\n\n အောက်တိုဘာလ ကနဦး ဒူးဒဏ်ရာအပြီး ကမ္ဘာ့ဖလားနောက်ပိုင်း သူပွဲပြန်ကစားချိန်မှာ နောက်ထပ် အရွတ်ဒဏ်ရာ ရခဲ့တာကြောင့် ခွဲစိတ်မှု လုပ်ခဲ့ရပါတယ်။ အစောဆုံး သူပြန်လာနိုင်မယ့် အချိန်က မတ်လဖြစ်လို့ အတော်လေး လိုအပ်ပါသေးတယ်။\n\n ဒီယက်ဇ်ဟာ ဆိုရှယ်မီဒီယာမှာ သူပြန်ကောင်းလာအောင် ကြိုးပမ်းနေတာနဲ့ ပတ်သက်ပြီး သတင်းသစ်တွေ ပေးခဲ့ပါတယ်။ သူဟာ ဘယ်ဘက်ဒူးမှာပဲ ဒုတိယဒဏ်ရာ ဆက်တိုက်ရခဲ့တာဖြစ်လို့ အသင်းအနေနဲ့ မလောမိအောင် သတိထားရမှာ ဖြစ်ပါတယ်။ ဒါကြောင့် ဒီရာသီမှာ သူထပ်မံကစားတာကို မြင်တွေ့ရဖို့ အရမ်းတော့ မမျှော်လင့်ထားပါနဲ့။\n\n အာသာ မယ်လို\n\n ကာလရှည် ပေါင်ခြံဒဏ်ရာကြောင့် အာသာဟာ ကလော့ပ်ရဲ့အသင်းအတွက် ၁၃မိနစ်သာ ကစားပေးပြီးနောက် အခု ၃လကျော် ဆေးခန်းထဲ နေနေခဲ့ရတာပါ။ သူဟာ ခွဲစိတ်မှုလုပ်ဖို့ လိုအပ်ခဲ့ပြီး အကောင်းမြင်စရာ တိုးတက်မှု ရှိလာပေမယ့် ဖေဖော်ဝါရီမှပဲ ပြန်မြင်တွေ့ရမှာ ဖြစ်ပါတယ်။\n\n ဂေါ်ဒန်နဲ့ ရမ်ဆေး\n\n ပထမဆုံးအနေနဲ့ ကိုင်ဒီဂေါ်ဒန်ဟာ ကာလရှည် ဒဏ်ရာကြောင့် တစ်နှစ်ကျော် အနားယူနေရပါတယ်။ သူပြန်ကောင်းလာဖို့က ခရီးရှည်ကြီးတစ်ခု ဖြစ်ခဲ့ပေမယ့် ကြံ့ခိုင်မှု ပြန်လည်ရရှိအောင် ဖြည်းဖြည်းချင်း ကြိုးစားနေပါတယ်။ ကလပ်ကလည်း သူ့ကို ကာလရှည် အချိန်ယူ တည်ဆောက်ဖို့ ခွင့်ပြုထားတာ ဖြစ်ပါတယ်။\n\n ပထမအသင်းကြီးမှာ ပါဝင်လာခြင်း မရှိတဲ့ ကယ်ဗင် ရမ်ဆေးကတော့ ဇန်နဝါရီ ၈ရက်မှာ ယူ-၂၁အသင်းအတွက် ပါဝင်ပေးခဲ့ပေမယ့် ၂၂မိနစ်သာ ကစားပြီးနောက် အနီကဒ် ပြသခံခဲ့ရတယ်။ ဇန်နဝါရီလ ၂၂ ရက်နေ့ပွဲမှာ သူထပ်ပြီး ပွဲချိန်ပြည့် ကစားခဲ့ကာ မကြာခင်မှာ စီနီယာအဆင့်ကို ပြန်တက်လာပါလိမ့်မယ်။",
"imgurl1":"https://nyanaykhin.com/wp-content/uploads/2023/01/18112412023-678x381.jpg",
"imgurl2":"https://nyanaykhin.com/wp-content/uploads/2022/12/100025122022.jpg",
"imgurl3":"https://nyanaykhin.com/wp-content/uploads/2022/12/klopp-diaz-white.jpg",
"video":"no"
 },
     {"ndate":"Jan 24, 2023",
"htext":"ဇန်နဝါရီမှာ ခေါ်ယူဖို့ ဂရာဗန်ဘတ်၊ သူရမ်တို့ရဲ့ အေးဂျင့်ဖြင့် အန်ဖီးမှာ တွေ့ဆုံတဲ့ လီဗာပူး",
"btext1":" လီဗာပူးအသင်းဟာ ဇန်နဝါရီ အပြောင်းအရွှေ့မှာ ကစားသမား ခေါ်ယူမှု ပြုလုပ်ဖို့ ဆက်ရှိနေဆဲ ဖြစ်ဟန်တူကာ ပြီးခဲ့တဲ့ စနေနေ့က အေးဂျင့် ရာဖယ်ယာလာ ပါမန်တာနဲ့ အန်ဖီးမှာ တွေ့ဆုံခဲ့ကြပါတယ်။\n\n သူမဟာ ဘိုင်ယန်မြူးနစ်မှ ဒီလစ်၊ ဂရာဗန်ဘတ်၊ နာဆရာရီတို့ကိုလည်း ကိုယ်စားပြုပေးနေသူဖြစ်တယ်။ ဒါ့အပြင် ဘလော့တယ်လီ၊ အီဗရာမိုဗစ်နဲ့ မာကပ် သူရမ်တို့လို တိုက်စစ်သမားတွေရဲ့ အေးဂျင့်လည်း ဖြစ်ပါတယ်။\n\n လီဗာပူးအသင်းဟာ ဂတ်ပိုကို ခေါ်ယူခဲ့ပြီးတဲ့နောက် ကွင်းလယ်လူ တစ်ဦး ခေါ်ယူရေး တောင်းဆိုမှု မြင့်တက်နေတာကြောင့် ပါမန်တာနဲ့ တွေ့ဆုံမှုဟာ ကွင်းလယ်လူ ဂရာဗန်ဘတ် ကိစ္စ ဖြစ်မယ်လို့ သုံးသပ်ခံထားရတယ်။ ",
"btext2":" အသင်းနဲ့ ဂရာဗန်ဘတ်ကြား အပြောင်းအရွှေ့ သတင်း ဖော်ပြခံရခြင်း မရှိပေမယ့် အင်စတာဂရမ်မှာ ပါမန်တာက အန်ဖီးကွင်းထံ တက်ရောက် အားပေးနေတဲ့ ပုံကို တင်ခဲ့ရာကနေ ဇာတ်လမ်းတွေ စလာခဲ့တာ ဖြစ်ပါတယ်။\n\n ဒီနွေမှာ အေဂျက်ကနေ ဘိုင်ယန်မြူးနစ်ကို ပြောင်းရွှေ့ခဲ့တဲ့ နယ်သာလန်သားဟာ ဘွန်ဒက်လီဂါမှာ မိနစ် ၉၀ အပြည့် တစ်ပွဲမှကို ကစားခွင့် မရထားသူ ဖြစ်ပါတယ်။ ဒါကြောင့် ဇန်နဝါရီမှာ သူ့ကစားသမား ပွဲကစားခွင့်ရဖို့ အေးဂျင့် ပါမန်တာဘက်က အလိုရှိနေပါတယ်။\n\n လီဗာပူးအသင်းက အသက် ၂၀ အရွယ် ကွင်းလယ်လူကို အငှားပဲ ခေါ်ယူမှာဖြစ်တယ်လို့ သတင်းကြားထားရတယ်။ ဒါပေမယ့် ရာသီကုန်မှာ အပြီးသတ် ခေါ်ယူခွင့်ကို စာချုပ်ထဲမှာ ထည့်သွင်းနိုင်ပါတယ်။ ",
"btext3": "  no",
"imgurl1":"https://nyanaykhin.com/wp-content/uploads/2023/01/10332412023-678x381.jpg",
"imgurl2":"https://nyanaykhin.com/wp-content/uploads/2023/01/9532412023.jpg",
"imgurl3":"no",
"video":"no"
 },
       {"ndate":"Jan 24, 2023",
"htext":"အန်ဖီးကိုလာတဲ့ အေးဂျင့်၊ ဆာလာအတွက် သန်း ၇၀၊ နက်ဖီးလစ် ကလယ်ဟာကို ထွက်ခွင့်ပေးဖို့ ပြင်ထားခြင်းနဲ့ လီဗာပူး သတင်းများ",
"btext1":"လီဗာပူးအသင်းဟာ ခြေစွမ်း ကျဆင်းလွန်းနေပြီး ဒဏ်ရာရ ကစားသမားတွေ ပြန်လာရင်တောင်မှ အဆင့် ၄ ထဲ ပြန်ဝင်နိုင်ဖို့ မဖြစ်နိုင်တော့ဘူးလို့ ကာရေဂါက မှတ်ချက်ပေးလိုက်ပါတယ်။\n\n ဘရိုက်တန် ကွင်းလယ်လူ ကိုင်ဆီဒိုဟာ အပြောင်းအရွှေ့ နောက်ဆုံးရက်မှာ အသင်းပြောင်းဖို့ ရွေးချယ်သွားနိုင်ပြီး ချယ်ဆီးအသင်းထံ ရောက်မယ်လို့ ရေပန်းစားနေပါတယ်။\n\n ဒီအခြေအနေမှာ လီဗာပူးအတွက် အလိုအပ်ဆုံးက အသင်းကို ဦးဆောင်ပြီး လုံ့ဆော်ခြင်းနဲ့ တွန်းအားပေးခြင်းတွေ ပြုလုပ်နိုင်တဲ့ အသင်းခေါင်းဆောင် ဟန်ဒါဆန်ဖြစ်တယ်လို့ တိုက်စစ်မှူးဟောင်း ဂျွန်အဲဒရစ်က ဆိုပါတယ်။  ",
"btext2":"မိုဆာလာဟာ လီဗာပူး ကစားသမားဘဝ အဆိုးရွားဆုံး ရာသီကို ရင်ဆိုင်နေရတာ ဖြစ်ပြီး ပုံမှန်ခြေစွမ်းရဲ့ အောက်ကို ရောက်ရှိနေပါတယ်။ ယခင်က မိနစ် ၉၀ ကို 0.5 ဂိုးရနှုန်း ရှိထားတဲ့ ဆာလာဟာ ဒီရာသီမှာတော့ 0.2 ပဲ ရှိပါတယ်။\n\n ဂိုးသမား ကလယ်ဟာဟာ ပုံမှန် ပွဲကစားခွင့်အတွက် အသင်းပြောင်းလိုနေပြီး လီဗာပူးက နွေစျေးကွက်မှာ သူ့ကို အသင်းကနေ ထွက်ခွာခွင့် ပေးသွားဖွယ် ရှိနေပါတယ်။\n\n ဘွန်ဒက်လီဂါကလပ် ဘိုင်ယန်မြူးနစ်မှ ဂလာဗန်ဘတ်နဲ့ မိုချန်ဂလာဘတ်မှ မာကပ် သူရမ်တို့ရဲ့ အေးဂျင့်ဟာ စနေနေ့က လီဗာပူးကို ရောက်လာခဲ့ပြီး အန်ဖီးကပွဲကို တက်ရောက်ခဲ့ပါတယ်။ ",
"btext3": "   ရွိုင်းဝီလီယမ်ကို အငှားအသင်းကနေ ပြန်ခေါ်ခဲ့ပြီးတဲ့နောက် နက်ဖီးလစ်အတွက် ကမ်းလှမ်းမှုတွေကို နားထောင်ပေးဖို့ လီဗာပူးဘက်က အသင့်ဖြစ်နေပါပြီ။\n\n စာချုပ်ကိစ္စ အဆင်မပြေရင် မေဆန်မောင့်ဟာ နွေမှာ ချယ်ဆီးကနေ ထွက်ခွာဖို့ ပြင်ဆင်ထားပါတယ်။ သူ့ကို ခေါ်ယူဖို့ လီဗာပူးအသင်းက စိတ်ဝင်စားမှု အများဆုံး ဖြစ်ပါတယ်။\n\n လီဗာပူးအသင်းက ရာသီကုန်မှာ ဆာလာကို ပေါင် သန်း ၇၀ နဲ့ ရောင်းထုတ်ဖို့ လမ်းဖွင့်ထားပြီး ပီအက်စ်ဂျီက တိုက်စစ်သမားကို အလိုရှိနေတယ်လို့ အီတလီ သတင်းဌာနတွေက ဖွလာပါတယ်။\n\n ဘာ့ဆဲတစ်ကို ဆားဘီးယား အသင်းမရွေးဘဲ စပိန်အသင်းကို ရွေးဖို့အတွက် သူလက်ရှိ ကစားနေတဲ့ ယူ-၁၉ ကနေ ယူ-၂၁ အသင်းအတွက် ရွေးချယ်သွားဖို့ စပိန် ဘောလုံးအဖွဲ့ချုပ်က စီစဉ်နေပါတယ်။",
"imgurl1":"https://nyanaykhin.com/wp-content/uploads/2023/01/9552412023-678x381.jpg",
"imgurl2":"https://nyanaykhin.com/wp-content/uploads/2023/01/9532412023.jpg",
"imgurl3":"no",
"video":"no"
 },
      {"ndate":"Jan 23, 2023",
"htext":"လုပ်ခပိုင်း ပေးချေမှု ဒုတိယအမြင့်ဆုံး အသင်းအဖြစ် မန်စီးတီးကို ကျော်တက်သွားတဲ့ လီဗာပူး",
"btext1":" ၂၀၂၁-၂၀၂၂ ဘောလုံးရာသီရဲ့ ဘဏ္ဍာရေးဆိုင်ရာ အချက်အလက်တွေကို Deloitte Money League ကနေ ထုတ်ပြန်ပေးလာရာမှာ လီဗာပူးအသင်းဟာ လုပ်ခပိုင်း ပေါင် ၅၄ သန်းထိ မြင့်တက်လာခဲ့ပါတယ်။\n\n ဥရောပရဲ့ ဝင်ငွေအကောင်းဆုံး ထိပ်ဆုံး ၂၀ စာရင်းမှာ အဆင့် ၃ နေရာ ချိတ်ခဲ့တဲ့ လီဗာပူးအသင်းဟာ ၂၀၂၂ ခုနှစ်အတွင်း ဝင်ငွေ ပေါင် ၅၉၄ သန်းထိ တိုးမြင့် ရရှိခဲ့တာပါ။ ဒါပေမယ့် လုပ်ခပိုင်းကလည်း ၂၀၂၀-၂၀၂၁ ဘောလုံးရာသီမှာ ရှိခဲ့တဲ့ ပေါင် ၃၁၄ သန်းထက် မြင့်တက်လာကာ ပေါင် ၃၆၈ သန်းထိ ရောက်ရှိလာခဲ့ပါတယ်။\n\n ထရန့်၊ အယ်လီဆန်၊ ဖာဘင်ညို၊ ဟန်ဒါဆန်၊ ရော်ဘတ်ဆန်၊ ဗန်ဒိုက်တို့ ကာလရှည် စာချုပ်တွေ ရရှိခဲ့ခြင်းနဲ့အတူ လုပ်ခပိုင်း တိုးမြင့်ပေးချေမှုတွေကြောင့် အခုလို မြင့်တက်လာရခြင်း ဖြစ်ပါတယ်။",
"btext2":"အသင်းဟာ ဝင်ငွေ စုစုပေါင်းရဲ့ ၆၂% ကို လုပ်ခပိုင်းအတွက် အသုံးပြုနေတာဖြစ်ပြီး ကစားသမားတွေအပြင် တစ်သင်းလုံးရဲ့ ဝန်ထမ်းစရိတ်တွေလည်း ပါဝင်ပါတယ်။ ယူအီးအက်ဖ်အေက လုပ်ခပိုင်းမှာ ဝင်ငွေ စုစုပေါင်းရဲ့ ၇၀% အထိ သုံးခွင့်ပေးထားပါတယ်။\n\n လီဗာပူးဟာ ပရီးမီးယားလိဂ်ရဲ့ လုပ်ခ အမြင့်ဆုံး ပေးချတဲ့ ကလပ်စာရင်းမှာ ယူနိုက်တက်ရဲ့ ပေါင် ၃၈၄ သန်းနောက် ဒုတိယနေရာကို ရောက်ရှိနေပါတယ်။ မန်စီးတီးကတော့ လီဗာပူးနောက်ကို ရောက်သွားပြီး ပေါင် ၃၅၄ သန်း၊ ချယ်ဆီးက ပေါင် ၃၃၃ သန်းတို့ ကျသင့်နေတာ ဖြစ်ပါတယ်။\n\n ဥရောပမှာတော့ လီဗာပူးအသင်းဟာ ပီအက်စ်ဂျီ၊ ရီးရဲလ်မက်ဒရစ်၊ ဘာစီလိုနာနဲ့ မန်ချက်စတာ ယူနိုက်တက်တို့နောက် ပဉ္စမမြောက် လုပ်ခပေးချေမှု အမြင့်ဆုံး အသင်းလည်း ဖြစ်လာခဲ့ပါတယ်။ ",
"btext3": "no ",
"imgurl1":"https://nyanaykhin.com/wp-content/uploads/2023/01/18532312023-678x381.jpg",
"imgurl2":"https://nyanaykhin.com/wp-content/uploads/2023/01/Screenshot-2023-01-23-at-18.50.16.png",
"imgurl3":"no",
"video":"no"
 },

     {"ndate":"Jan 23, 2023",
"htext":"အဆိုးရွားဆုံး အခြေအနေမှာ အသင်းဟာ စည်းလုံးရပါမယ်လို့ ရှေ့ထွက် သတိပေးလာတဲ့ သီယေဂို",
"btext1":"မနှစ်က ရာသီမှာ မကြုံစဖူး ဖလားလေးလုံး အောင်မြင်မှုနဲ့ နီးစပ်ခဲ့တာက လီဗာပူးအသင်းအပေါ် လွန်ကဲတဲ့ သက်ရောက်မှု ဖြစ်စေခဲ့တယ်လို့ ကွင်းလယ်လူ သီယေဂိုက ယုံကြည်နေပါတယ်။\n\n မနှစ်က လီဗာပူးဟာ ပွဲတိုင်းကို ကစားခဲ့ရပြီး အက်ဖ်အေဖလားနဲ့ လိဂ်ဖလား အောင်မြင်ကာ၊ ပရီးမီးယားလိဂ်နဲ့ ချန်ပီယံလိဂ်ဖလားကို ကပ်လွဲသွားခဲ့ရပါတယ်။အဲ့ဒီ့ကာလအတွင်း စုစုပေါင်း ၆၃ပွဲ ကစားခဲ့ရပြီး ရုပ်ပိုင်းဆိုင်ရာ တောင်းဆိုမှုဟာ အသင်းအပေါ် ထိခိုက်မှု ဖြစ်စေခဲ့ကြောင်း နည်းပြ ကလော့ပ်ကလည်း ဝန်ခံထားပါတယ်။\n\n ဒါပေမယ့် ၃နှစ်အတွင်း ဒုတိယမြောက် ပြည်တွင်းဖလား အောင်မြင်ရေးဟာ ၁၂မိနစ် အလိုမှ ဝေးကွာခဲ့ရပြီး ချန်ပီယံလိဂ်ဖိုင်နယ်မှာ ရီးရဲလ်မက်ဒရစ်ကို ၁-၀ နဲ့ ကပ်ရှုံးခဲ့ရတာပါ။ သမိုင်းဝင် ဖလား ၄ လုံးအောင်မြင်မှုနဲ့ သိပ်နီးစပ်တဲ့ အနေအထား ရောက်ခဲ့တာဟာ စိတ်ပိုင်းဆိုင်ရာ သက်ရောက်မှုလည်း ဖြစ်စေခဲ့တဲ့ပုံပါပဲ။ ",
"btext2":"“ ရုပ်ပိုင်းဆိုင်ရာတင်မက စိတ်ပိုင်းဆိုင်ရာ သက်ရောက်မှုလည်း ရှိပါတယ်။ ဘာလို့လဲဆိုတော့ ကျွန်တော်တို့က အရာအားလုံးကို အောင်မြင်ဖို့ သိပ်နီးစပ်ခဲ့တယ်။ အဲ့ဒီ့အရာကို ထိမိခဲ့ပြီးမှ ဝမ်းနည်းစွာပဲ ပျောက်ကွယ်သွားခဲ့တာပါ။\n\n အခုရာသီမှာ ချန်ပီယံလိဂ်နဲ့ အက်ဖ်အေဖလား ပြိုင်ပွဲတွေရဲ့ နေရာတစ်ခုမှာ ရောက်နေတယ်။ ပရီးမီးယားလိဂ်မှာ ကျွန်တော်တို့ လိုချင်ခဲ့တဲ့ နေရာမျိုး မဟုတ်ပေမယ့် ဆက်ပြီး ပြိုင်ဆိုင်နေဆဲပါပဲ။ မနှစ်က ကျွန်တော်တို့ဟာ ဘဝမှာ အကောင်းဆုံးလို့ ပြောရမယ့် ဘောလုံးရာသီ တစ်ခုကို ရရှိခဲ့တာ ဖြစ်ပါတယ်။\n\n ဒီရာသီက အကောင်းဆုံးထဲကတစ်ခု မဟုတ်ပေမယ့် ဒါက စိန်ခေါ်မှုတစ်ခုပါ။ ကျွန်တော်တို့မှာ ဒါကို ကိုင်တွယ်ဖြေရှင်းဖို့ ကောင်းမွန်တဲ့ အရည်အသွေးနဲ့ ကစားသမားကောင်းတွေရှိပါတယ်။ ဒါကို ကျွန်တော်တို့ လုပ်နိုင်မယ်ဆိုတာ ယုံကြည်ပါတယ် ”လို့ သီယာဂိုက ဆိုပါတယ်။ ",
"btext3": "  တနင်္ဂနွေနေ့မှာ ဘရန့်ဖို့ဒ်ဟာ လိဒ်စ်နဲ့ သရေတစ်မှတ် ခွဲယူခဲ့တာကြောင့် လီဗာပူးဟာ အဆင့် ၉ နေရာကို ပြန်ဆင်းသွားခဲ့ရပါတယ်။ ထိပ်ဆုံးလေးနေရာနဲ့ ဝေးကွာနေဆဲ ဖြစ်ပေမယ့် ကျရှုံးမှုတွေမှာ လမ်းပျောက်မသွားဘဲ အသင်းလိုက် စည်းလုံးစွာဖြင့် အခက်အခဲတွေကိ ကျော်ဖြတ်ဖို့ စပိန်သားက သတိပေးပါသေးတယ်။\n\n “ ဆိုးရွားတဲ့ အချိန်တွေမှာ ကျွန်တော်တို့က အသင်းလိုက် စည်းလုံးနေရမယ်လို့ ထင်မိတယ်။ ကျွန်တော်တို့က တစ်ပွဲချင်းစီ ချဉ်းကပ်ပြီး တတ်နိုင်သလောက် အမှတ်တွေ အမြင့်ဆုံးရအောင် ယူရမှာပါ။\n\n ကျွန်တော်တို့ရဲ့ ရည်မှန်းချက်က နောက်ပွဲပဲ။ ထိပ်ဆုံးလေးသင်းထဲ ဝင်နိုင်ဖို့တို့ ယူရိုပါလိဂ်တို့ အဲ့လိုအကြောင်းတွေ မဟုတ်ဘဲ နောက်ပွဲအတွက်ပဲ စဉ်းစားရမှာပါ။ လာမယ့် စနေနေ့ ဘရိုက်တန်နဲ့ စတုတ္ထအဆင့်ပွဲကို မျှော်လင့်နေပါတယ်။ ဒါပါပဲ ” လို့ သီယေဂိုက ပြောကြားခဲ့တာ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/01/17421232023-678x381.jpg",
"imgurl2":"https://nyanaykhin.com/wp-content/uploads/2023/01/17432312023.jpg",
"imgurl3":"no",
"video":"no"
 },

    {"ndate":"Jan 23, 2023",
"htext":"တစ်သင်းလုံး အပြတ်ပဲ ဝယ်လိုတဲ့ ကာတာ၊ ချန်ပီယံလိဂ် ဖိုင်နယ်ကြောင့် ခံစားနေရခြင်းနဲ့ လီဗာပူးသတင်းတိုများ",
"btext1":" နောက်အပတ် အပြောင်းအရွှေ့ စျေးကွက် မပိတ်ခင် ခံစစ်မှူး နက်ဖီလစ်ကို စိတ်ဝင်စားမှုတွေ တိုးပွှားလာတာကြောင့် သူ့ကို ထွက်ခွင့်ပေးရရင် ဘလက်ပူးလ်အသင်းထံ အငှားချထားတဲ့ ရွိုင်းဝီလီယမ်ကို ပြန်လည် ခေါ်ယူဖို့ လီဗာပူးဘက်က စီစဉ်ထားပါတယ်။\n\n ပရီးမီးယားလိဂ်ဖလားကော ချန်ပီယံလိဂ်ဖလားကိုပါ လက်လွတ်ခဲ့ရတဲ့ မနှစ်က ဘောလုံးရာသီ နောက်ဆုံး ပွဲစဉ်တွေဟာ အသင်းကို ရုပ်ပိုင်းဆိုင်ရာ အရကော စိတ်ဓါတ်ပိုင်းဆိုင်ရာ အရပါ ထိခိုက်စေခဲ့တယ်လို့ သီယေဂိုဟာ ဝန်ခံခဲ့ပါတယ်။\n\n မန်နေဂျာဘဝ ဘယ်လောက်ကြာကြာ ရှေ့ဆက်ဦးမလဲ မေးခွန်းအတွက် သူ့မှာ စိတ်ဓါတ်ပိုင်း လုံ့ဆော်မှုတွေ ရှိနေတာမို့ နောက်ထပ် ၁၀ နှစ်လောက် ဆက်လုပ်ရလည်း ပြဿနာ မရှိဘူးလို့ ကလော့ပ်က ပြန်ဖြေပါတယ်။ ",
"btext2":"ချယ်ဆီးအသင်းဟာ ဘရိုက်တန် ကွင်းလယ်လူ ကိုင်ဆီဒိုကို ဇန်နဝါရီထဲက ခေါ်ယူထားလိုတာမို့ ပေါင် ၆၅ သန်းဖြင့် ဒုတိယအကြိမ် ကမ်းလှမ်းနေပြီ ဖြစ်ပါတယ်။\n\n လီဗာပူး ယူ-၂၁ အသင်း ပွဲစဉ်မှာ တိုက်စစ်သမား ဗန်ဒုတ်နဲ့ ညာအစွန်လူ ကယ်ဗင် ရမ်ဆေးတို့ ပါဝင်ကစားပါတယ်။\n\n လီဗာပူး ပွဲထွက်လူစာရင်း ရွေးချယ်မှုဟာ လေ့ကျင့်ရေးက အနေအထားအပေါ် မူတည်တာဖြစ်ပြီး ဟာဗေးနဲ့ ဘာ့ဆဲတစ်တို့ဟာ အခွင့်အရေးရဖို့ ထိုက်တန်ကြတယ်လို့ ကလော့ပ်က ထောက်ခံပါတယ်။  ",
"btext3": " လီဗာပူးအသင်းဟာ လမ်းကြောင်းမှန်ပေါ် ပြန်တက်နိုင်ဖို့ နည်းလမ်းတွေ ရှာဖွေနေတာဖြစ်ပြီး အမှားမလုပ်ဘဲ ဆက်သွားနိုင်ရင် အသင်းပြန်လာနိုင်မယ်လို့ တိုက်စစ်မှူးဟောင်း မိုက်ကယ်အိုဝင်က ယုံကြည်နေပါတယ်။\n\n Qatar Investment Authority အဖွဲ့ဟာ လီဗာပူးအသင်းကို အလုံးစုံ ဒါမှမဟုတ် အကြီးစား ရှယ်ယာရှင်ဖြစ်မယ့် ဝေစုကို ဝယ်ယူလိုနေပြီး နှစ်ဘက် အဖွဲ့ဟာ စကားပြောမှုတွေ လုပ်ခဲ့ကြပေမယ့် တရားဝင် ကမ်းလှမ်းမှု မရှိသေးပါဘူး။\n\n အင်္ဂလန်ပြင်ပနဲ့ ပြည်တွင်းသတင်းသမားတွေက လီဗာပူးအသင်းကို အရှေ့အလယ်ပိုင်း အဖွဲ့တွေ စိတ်ဝင်စားနေကြောင်း ဖော်ပြနေပေမယ့် မာဆေးဆိုဒ် သတင်းဌာနတွေက ပြတ်ပြတ်သားသား ငြင်ဆန်းပြီး ဘာစိတ်ဝင်စားမှုမှ မရှိဘူးလို့ ဆိုပါတယ်။\n\n ဒေါ့မွန်ဘက်က စာချုပ်သစ် ပေးလိုပေမယ့် ဘယ်လင်ဟမ်က လက်ခံမှာ မဟုတ်ဘဲ နွေမှာ ဂျာမာန်ကလပ်ကနေ သေချာပေါက် ထွက်ခွာမှာ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/01/9382312023-678x381.jpg",
"imgurl2":"https://nyanaykhin.com/wp-content/uploads/2023/01/10572212023.jpg",
"imgurl3":"no",
"video":"no"
 },

   {"ndate":"Jan 22, 2023",
"htext":"ဘယ်လင်ဟမ် အားတဲ့နေ့သာ ပြောလိုက်၊ ဒေါ့မွန်ထိ လာခေါ်မယ်လို့ အေးဂျင့် စတီဗင် ဂျရတ် ဆွယ်ပေးပြီ",
"btext1":" မနေ့ည လီဗာပူးအသင်းရဲ့ ချယ်ဆီးနဲ့ ပွဲစဉ်မှာ BT Sport သတင်းဌာနနဲ့ အတူ အစီအစဉ် တင်ဆက်ခဲ့တဲ့ လီဗာပူး ဂန္တဝင်ကြီး စတီဗင် ဂျရတ်က ပွဲအပြီးမှာ လီဗာပူး အဓိက ပစ်မှတ် ဘယ်လင်ဟမ် ကို ရဖို့ သူ ကူညီရမယ် ဆိုလည်း ဘယ်လိုပဲ ဖြစ်ဖြစ် ကူညီဖို့ အသင့်ရှိကြောင်း ထုတ်ဖော် ပြောဆိုလိုက်ပါတယ်။\n\n လီဗာပူးအသင်းဟာ လာမယ့်နွေမှာ အင်္ဂလန် ကွင်းလယ်တိုက်စစ်သမား ဘယ်လင်ဟမ် ကို အရ ခေါ်ယူနိုင်ဖို့ ခုတည်းက ချိတ်ဆက် ကမ်းလှမ်းမှုတွေ ပြုလုပ်နေပြီး ဘယ်လင်ဟမ် အား အန်းဖီးမှာ ဂျရတ် လက်သစ် အဖြစ် နေရာပေးပါမယ် ဆိုတဲ့ စည်းရုံးမှုတွေ ပါဝင်ကြောင်း သတင်း ထွက်နေပါတယ်။\n\n လက်ရှိ ဒေါ့မွန်မှာ ကစားနေတဲ့ ဘယ်လင်ဟမ် ကို လီဗာပူးအသင်းထံ ရောက်လာတာ မြင်ချင်ကြောင်းနဲ့ ကူညီဖို့ အသင့် ရှိကြောင်း ဂျရတ်က ထုတ်ဖော် ပြောဆိုခဲ့ပါတယ်။",
"btext2":" ” ဘယ်လင်ဟမ် အနေနဲ့ သူ ဘယ်နေ့အားတယ် ဆိုတာသာ ပြောလိုက်။ ကျေျနာ်က ကိုယ်တိုင် ဒေါ့မွန်ကို သွားပေးမှာ။ သူ့ကို ခေါ်ပြီး ဒင်နာကောင်းကောင်းကျွေးမယ်။ နောက်ပြီး ပြောစရာတွေ ရှိတာတွေ ပြောဆို ဆွေးနွေးကြမယ်။ ” လို့ ဂျရတ် က ဆိုခဲ့တာပါ။\n\n ဘယ်လင်ဟမ် ဟာ လီဗာပူး လစ်ဟာနေတဲ့ ကွက်လပ်ကို အတိအကျ ဖြည့်ပေးနိုင်တဲ့သူ ဖြစ်ကြောင်းလည်း ဂျရတ်က အခုလို သုံးသပ်ခဲ့ပါတယ်။\n\n ” ကမ္ဘာ့ဖလားတုန်းကရော၊ ဒေါ့မွန်မှာရော သူ လုပ်ပြတာတွေ မြင်ခဲ့ရတယ်။ ကျနော်က သူ့ရဲ့ အကြီးစား ပရိသတ်ပဲ။ သူ ဖြတ်တင်ဘောတွေ လုပ်တာ၊ ပွဲအကြောင်း ပြောတာ။ သူ့ကို ကြည့်လိုက်မိတိုင်း ကျနော်ဖြင့် အထင်ကြီးမိတယ်။\n\n လီဗာပူးက box ထဲကို ဝင်ပြေးနိုင်မယ့် နံပါတ် ၈ တစ်ယောက် လိုနေတာပါ။ ဂိုး သွင်းနိုင်တဲ့ ပါဝါရှိသူမျိုး လိုအပ်ပါတယ်။ ဘယ်လင်ဟမ်က ဒီကွက်လပ်တွေ အကုန်လုံးကို ဖြည့်ဆည်းနိုင်တယ်။ ” လို့ ဂျရတ်က ပြောဆိုခဲ့ပါတယ်။",
"btext3": "  no",
"imgurl1":"https://nyanaykhin.com/wp-content/uploads/2023/01/18272212023-678x381.jpg",
"imgurl2":"https://nyanaykhin.com/wp-content/uploads/2022/04/lfc-Bellingham.jpg",
"imgurl3":"no",
"video":"no"
 },

     {"ndate":"Jan 22, 2023",
"htext":"ဂတ်ပိုကို အပြစ်တင်ကြသူတွေအား အခုနေ မက်ဆီတောင် မကယ်နိုင်သေးဘူးလို့ အိုဝင် မှတ်ချက်ပေး",
"btext1":" ပရီးမီးယားလိဂ် တိုက်စစ်မှူးဟောင်း မိုက်ကယ် အိုဝင်က အန်ဖီး ကစားသမားဘဝ အစောပိုင်းမှာ သွင်းဂိုးမရသေးဘဲ တိုက်စစ်မှာ တွဲဘက်နိုင်ရေး ရုန်းကန်နေရတဲ့ ဂတ်ပိုကို စာနာစကား ပြောဆိုပါတယ်။\n\n ဇန်နဝါရီမှာ ပီအက်စ်ဗီကနေ ပေါင် ၃၇ သန်းဖြင့် ပြောင်းလာခဲ့တဲ့ နယ်သာလန်သားဟာ အခုချိန်ထိ အဓိက တွဲဘက်တွေဖြင့် ဟန်ချက်ညီညီ ကစားရခြင်း မရှိသေးပါဘူး။ တစ်ပွဲမှာ တိုက်စစ်တွဲဘက် တမျိုးနှုန်းဖြင့် တွဲကစားနေရကာ ထူးချွန် စွမ်းဆောင်ရည် မပြသထားနိုင်တာ ဖြစ်ပါတယ်။\n\n အိုဝင်ကတော့ ဂတ်ပိုကို အပြစ်ပြောနေတာမျိုး စမြင်ရတာကို စိတ်မကောင်းဖြစ်နေပြီး အမှတ်ပေးပွဲ ၁၉ ပွဲမှာ ၈ ပွဲပဲ အနိုင်ရထားတဲ့ လီဗာပူးအသင်းဟာ ယုံကြည်မှုပိုင်း အရမ်းကျဆင်းနေတာမို့ နယ်သာလန်သား မကယ်တင်နိုင်ဖြစ်နေတာ မဆန်းဘူးလို့ ဆိုပါတယ်။",
"btext2":" ‘ ဂတ်ပိုအတွက် ကျနော် စိတ်မကောင်းဖြစ်မိတယ်။ သူက အတိတ်ကနဲ့မတူဘဲ ယုံကြည်မှု ကျဆင်းနေပြီး စွမ်းဆောင်ရည် မတည်ငြိမ်ဖြစ်နေတဲ့ လီဗာပူးကို ပြောင်းလာခဲ့တာပါ။ ချယ်ဆီးနဲ့ပွဲမှာ သူအခွင့်အရေး နည်းနည်းရခဲ့ပြီး ကြိုးစား ကစားခဲ့တာ ရှင်းပါတယ်။\n\n ဒီအခြေအနေမှာ သက်သေမပြနိုင်သေးပေမယ့်လို့ အနာဂတ်မှာ လီဗာပူးအတွက် လက်မှတ်ထိုး ခေါ်ယူမှုကောင်း ဖြစ်လာမှာပါ။ ဒီအခြေအနေ ဒီအသင်းမှာ မက်ဆီ ရောက်လာရင်တောင်မှ ပိုကောင်းလာစရာ မမြင်ပါဘူး ’ လို့ အိုဝင်က ထင်မြင်ချက် ပေးခဲ့တာ ဖြစ်ပါတယ်။\n\n လီဗာပူးအသင်းရဲ့ နောက်ထပ် ပွဲစဉ်ဟာ ဖေဖော်ဝါရီလ ၄ ရက်နေ့မှ ပြန်လည် ယှဉ်ပြိုင်ရမှာဖြစ်ပြီး ဒီကာလအတွင်း လေ့ကျင့်ရေးမှာ ဂတ်ပို၊ ဆာလာ၊ နူးညက်စ်တို့ အတူတွဲပြီး လေ့ကျင့်ခွင့်ရရှိသွားမှာ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/10562212023-678x381.jpg",
"imgurl2":"https://nyanaykhin.com/wp-content/uploads/2023/01/10572212023.jpg",
"imgurl3":"no",
"video":"no"
 },

    {"ndate":"Jan 22, 2023",
"htext":"ချယ်ဆီးနဲ့ သရေကျခြင်းက အကောင်းမြင်စရာ ကိစ္စ သေးသေးလေးလို့ ကလော့ပ် ပြောရခြင်း အကြောင်းရင်း",
"btext1":"လီဗာပူးအသင်းက အိမ်ကွင်းမှာ ချယ်ဆီးကို မနိုင်ခဲ့ပေမယ့်လို့ သရေရလဒ်ဟာ အကောင်းမြင်စရာ ကိစ္စအဖြစ် ကလော့ပ်က ဆိုပါတယ်။\n\n “ ကျနော်တို့ ကောင်းတာတွေ လုပ်နိုင်ခဲ့ပေမယ့် မထိန်းထားနိုင်ခဲ့ဘူး။ ခြေလှမ်း သေးသေးလေး လှမ်းဖို့တော့ အဆင်သင့်ဖြစ်နေခဲ့တယ်။ ဒီပွဲရလဒ်က ခြေလှမ်း နည်းနည်း လုပ်နိုင်ခဲ့တာပါပဲ။ ချယ်ဆီးကို ရင်ဆိုင်ကစားပြီး ဂိုးမပေးခဲ့ရတာက ကောင်းပါတယ်။ အခွင့်အရေး အများကြီးတော့ မဖန်တီးနိုင်ခဲ့ပါဘူး။\n\n စုဖွဲ့မှု ကောင်းကောင်းဆိုတာထက် ပြင်းပြတဲ့ စိတ်ဆန္ဒတွေနဲ့ ခုခံမှုတွေ လုပ်ခဲ့တယ်။ ပွဲအပြီး ၀-၀ ရလဒ်ထွက်တာအတွက် အဆင်ပြေပါတယ်။ ဒါကို ကျနေ်ာတို့ လက်ခံပါတယ်။ နှစ်သင်းလုံးက တိုက်ခိုက်လိုစိတ် ရှိခဲ့တယ်။ ဒီအခြေအနေကနေ ကျနော်တို့ တည်ဆောက်ယူရမှာပါ ” လို့ ကလော့ပ်က ပြောပါတယ်။ ",
"btext2":" တကယ်တမ်းမှာ ၂၀၂၃ ခုနှစ်ထဲ ဝင်လာခဲ့ကတည်းက လီဗာပူးအသင်းဟာ အမှတ်ပေးပွဲမှာ နိုင်ပွဲမရသေးပါဘူး။ ဘရန့်ဖိုဒ့်၊ ဘရိုက်တန်တို့ကို ဂိုးပြတ်တွေ အရေးနိမ့်ခဲ့အပြီး ချယ်ဆီးပွဲမှာ သရေရလဒ် ပြန်ယူနိုင်ခဲ့တာ ဖြစ်ပါတယ်။\n\n လက်ရှိမှာ အဆင့် ၃ နေရာက နယူးကာဆယ်ထက် ၁ ပွဲလျော့ကစားပြီး ၁၀ မှတ်ကွာ အခြေအနေဖြစ်တယ်။ အဆင့် ၅ နေရာက စပါးထက် ၁ ပွဲပိုလျော့ကစားပြီး ၄ မှတ်ကွာ အခြေအနေ ဖြစ်ပါတယ်။ အခုကစပြီး ၂ ပတ်ဝန်းကျင် ပွဲကစားဖို့ မရှိဘဲ အနားရပါလိမ့်မယ်။\n\n ဖေဖော်ဝါရီလထဲမှာတော့ ဝုဗ်၊ အဲဗာတန်၊ နယူးကာဆယ်၊ ပဲလေစ့်တို့ဖြင့် ယှဉ်ပြိုင်ရမှာဖြစ်ပြီး ဂျိုတာ၊ ဗန်ဒိုက်တို့ ဒဏ်ရာကနေ ပြန်သက်သာလာတော့မှာပါ။ ဒါဝင်နဲ့ ထရန့်တို့ကလည်း ကြံ့ခိုင်မှုပိုင်း ရုန်းကန်နေရခြင်းကနေ ပြန်အားဖြည့်ချိန် ရသွားဖို့ ရှိနေပါတယ်။\n\n အသင်းရဲ့ ပင်ပန်းနွမ်းနယ်မှု၊ အသေးစား ဒဏ်ရာ ကိစ္စတွေကို ဟန်ချက်ညီအောင် ပြန်လုပ်နိုင်ရင် နောက်လဟာ နိုင်ပွဲတွေ ပြန်ယူနိုင်ဖို့ အခွင့်အရေးတွေ ရှိနေတာပဲ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/9532212023-678x381.jpg",
"imgurl2":"https://nyanaykhin.com/wp-content/uploads/2023/01/95322120231.jpg",
"imgurl3":"no",
"video":"no"
 },
   {"ndate":"Jan 21, 2023",
"htext":"လီဗာပူး စောင့်ကြည့်နေလို့ မေဆန်မောင့် စာချူပ်ကိစ္စ အဆင်ပြေအောင် အားထုတ်နေတဲ့ ချယ်ဆီး",
"btext1":"ချယ်ဆီးအသင်းဟာ လီဗာပူးအသင်းရဲ့ ကွင်းလယ်ပိုင်းအတွက် စောင့်ကြည့်မှုကနေ ကာကွယ်နိုင်ရေး မေဆန်မောင့်ကို စာချုပ်သစ် ပေးဖို့ အားထုတ်နေပါတယ်။\n\n မောင့်ဟာ ချယ်ဆီးနဲ့ ၁၈ လ စာချုပ်ပဲ ရှိတော့တာဖြစ်ပြီး လုပ်ခပိုင်း သဘောတူညီမှု မရသေးတာပါ။ နွေမှာ ကွင်းလယ်ပိုင်း ပြန်လည် စုဖွဲ့ဖို့ စီစဉ်နေတဲ့ လီဗာပူးအသင်းဟာ ချယ်ဆီးနဲ့ မောင့်ကြား စာချုပ်ကိစ္စ ဒီလိုပဲ အဆင်မပြေ ဖြစ်နေရင် ပါဝင် ကမ်းလှမ်းဖို့ကို စတင်လာမှာ ဖြစ်ပါတယ်။\n\n ချယ်ဆီးကတော့ စာချုပ်သစ်ကိစ္စ တိုးတက်မှုတွေ နှောင့်နှေးနေသော်ညား သူတို့ရဲ့ ကစားသမားကို ပြည်တွင်းက အဓိက ပြိုင်ဘက် အသင်းထံ လက်လွတ်ပေးဖို့ ဆန္ဒ မရှိပါဘူး။ အသက် ၂၄ နှစ်အရွယ် ကွင်းလယ်လူကို စီးရီးအေကလပ် ဂျူဗင်တပ်ကလည်း ခေါ်ယူလိုနေပါတယ်။ ",
"btext2":" မောင့်ဟာ ချယ်ဆီးမှာ လုပ်ခပိုင်း အနည်းဆုံးတွေထဲက တစ်ဦးအဖြစ် တစ်ပတ်ကို ပေါင် ၇၅၀၀၀ ပဲရထားသူပါ။ ချယ်ဆီးဘက်က သူ့ကို အသိအမှတ်ပြုမှု နည်းပါးတယ်လို့ ​မောင့်ဘက်က ခံစားနေရကာ စာချုပ်ကိစ္စ အဆင်ပြေလိုရင် လုပ်ပိုင်းမှာ တိုးမြင့်ပေးရမှာ ဖြစ်ပါတယ်။\n\n လီဗာပူးကတော့ မောင့် အခြေအနေကို အနီးကပ် စောင့်ကြည့်နေမှာဖြစ်ပြီး ဘရိုက်တန်မှ ကိုင်ဆီဒို၊ ဒေါ့မွန်မှ ဘယ်လင်ဟမ်၊ ဝုဗ်မှ နူးနက်တို့ကိုလည်း ကွင်းလယ်အတွက် ချိန်ရွယ်ထားပါတယ်။\n\n ချယ်ဆီးကတော့ ဘရိုက်တန် ကွင်းလယ်လူ ကိုင်ဆီဒိုကို ပေါင် ၅၅ သန်းဖြင့် စတင် ကမ်းလှမ်းခဲ့ပြီး ပယ်ချခံထားရတယ်။ ဘရိုက်တန်က သူတို့ ကွင်းလယ်လူအတွက် ပေါင် ၇၅ သန်းထိ ရလိုနေတာ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/11252112023-678x381.jpg",
"imgurl2":"https://nyanaykhin.com/wp-content/uploads/2023/01/caicedo-lfc-2.jpg",
"imgurl3":"no",
"video":"no"
 },

             {"ndate":"Jan 21, 2023",
"htext":"ဖာမင်နိုနဲ့ ကိတ်တာ စာချုပ်ကိစ္စ၊ ချယ်ဆီးရဲ့ အသုံးစရိတ်၊ ကလော့ပ်ရဲ့ ၁၀၀၀ မြောက် ပွဲစဉ်နဲ့ လီဗာပူး သတင်းတိုများ",
"btext1":" ချယ်ဆီးနဲ့ပွဲဟာ နည်းပြ ကလော့ပ်ရဲ့ မန်နေဂျာဘဝ ပွဲပေါင်း ၁၀၀၀ မြောက် ပွဲပဲ ဖြစ်ပါတယ်။\n\n လီဗာပူးအသင်းဟာ ဖာမင်နိုကို တစ်နှစ် သက်တမ်းတိုးဖို့ စကားပြောနေပြီး နောက်ထပ် တစ်နှစ် ထပ်မံ သက်တမ်းတိုးခွင့် ပါဝင်မယ့် ကာလတို စာချုပ်ဖြစ်ပါတယ်။\n\n ၆ လအတွင်း ချယ်ဆီးအသင်းက ပေါင် သန်း ၄၀၀ ကျော် ငွေသုံးခဲ့ခြင်းကို ကလော့ပ်က အထင်ကြီးနေပြီး လီဗာပူးကလည်း စျေးကွက်အတွင်း ငွေသုံးရမယ်လို့ မှတ်ချက်ပေးခဲ့ပါတယ်။\n\n လီဗာပူးအသင်းနဲ့ မန်စီးတီးအသင်းတို့ဟာ မတူညီတဲ့ ပိုင်ရှင် ရင်းမြစ်တွေ ရှိထားတာ ဖြစ်ပြီး ဒီနှစ်တွေအတွင်း မန်စီးတီးကို ကြီးကြီးမားမား ယှဉ်ပြိုင်နိုင်တဲ့ လီဗာပူးရဲ့ ရင်းမြစ် ထုတ်ယူသုံးစွဲနိုင်စွမ်းဟာ အများကြီး အသိအမှတ်ပြုသင့်တယ်လို့ လန်ဒန် သတင်းထောက်တွေက ဆိုပါတယ်။",
"btext2":"နွေမှာ ချိန်ဘာလိန်ကို လက်လွတ်မှာဖြစ်ပေမယ့် ကိတ်တာကိုတော့ သက်တမ်းတိုး စာချုပ်ပေးတာမျိုး ဖြစ်လာနိုင်ပါတယ်။ ကလပ်ဟာ မီလ်နာကိုလည်း အသင်းမှာ ဆက်ရှိစေချင်နေပါတယ်။\n\n နွေမှာ ခေါ်ယူရေး လီဗာပူး ပစ်မှတ်ထားနေတဲ့ ကွင်းလယ်လူတွေထဲမှာ မေဆန်မောင့်၊ ကိုင်ဆီဒို၊ ဘယ်လင်ဟမ်နဲ့ နူးနက်တို့ ပါဝင်နေကြပါတယ်။\n\n ချယ်ဆီးပွဲကြိုမှာ ဒါဝင် နူးညက်စ် အသင်းနဲ့အတူ လေ့ကျင့်ရေး ပြန်ဆင်းခဲ့ပြီး ဒီပွဲမှာ ဘာ့ဆဲတစ်ကိုပါ ထည့်စဉ်းစားသွားမှာပါလို့ ကလော့ပ်က ဆိုပါတယ်။\n\n လီဗာပူးအသင်းဟာ ဘလာဂီဇီနဲ့ အိုရော့ခ်တို့ကို အငှားကလပ်တွေကနေ ပြန်လည် ခေါ်ယူခဲ့ပါတယ်။ ရာသီဝက်မှာ တောက်ပခဲ့တဲ့ သူတို့ နှစ်ဦးကို ပိုမြင့်တဲ့ အသင်းတွေထံ အငှားချဖို့ ဖြစ်နိုင်ပါတယ်။\n\n ခံစစ်မှူး ကွမ်းဆက်ဟာ လိဂ်ဝမ်းကလပ် ဘရစ္စတို ရိုဗာ အသင်းထံ အငှားဖြင့် ပြောင်းရွှေ့သွားပြီ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/10382112023-678x381.jpg",
"imgurl2":"https://nyanaykhin.com/wp-content/uploads/2023/01/17491712023.jpg",
"imgurl3":"no",
"video":"no"
 },

            {"ndate":"Jan 20, 2023",
"htext":"လီဗာပူး vs ချယ်ဆီး တို့ရဲ့ ပရီးမီးယားလိဂ် ပွဲစဉ်အတွက် ဘီဘီစီမှ ခရစ်ဆက်တန်ရဲ့ပွဲကြို ခန့်မှန်းချက်",
"btext1":" ဒီအပတ် စနေနေ့ မြန်မာစံတော်ချိန် ညနေ ၇ နာရီ အန်ဖီးမှာ ယှဉ်ပြိုင်ကြမယ့် လီဗာပူးနဲ့ ချယ်ဆီးပွဲအတွက် ခရစ် ဆက်တန်ရဲ့ သုံးသပ် ခန့်မှန်းချက်ကို ဖော်ပြသွားမှာ ဖြစ်ပါတယ်။ Liverpool v Chelsea\n\n ဒီပွဲအကြောင်း ဘယ်လိုများ ပြောရမလဲကွာ။ နှစ်သင်းလုံးက ဒီရာသီ လုံးဝကို ခြေစွမ်း မတည်ငြိမ်ကြတဲ့ အသင်းတွေပါ။ ပြီးတော့ သူတို့နှစ်သင်းလုံးက နောက်ပွဲ ဘာဖြစ်မယ် ဆိုတာ ပြောဖို့ရာ မလွယ်လှတဲ့ အသင်းတွေ ဖြစ်ပါတယ်။\n\n လက်ရှိ လီဗာပူးကို ကျနော် သဘောမတွေ့တာတော့ ကာလတစ်ခု ရှိနေပါပြီ။ သူတို့က အင်အားချို့တဲ့နေသလို ကွင်းလယ်ပိုင်း လန်းဆန်းမှု ပျောက်နေပါတယ်။ အရင်အပတ်က ဘရိုက်တန်ကို အရေးနိမ့်ခဲ့တာ အံ့ဩစရာကို မဟုတ်ခဲ့တာပါ။",
"btext2":"လီဗာပူးက ကြားရက်တုန်းက အက်ဖ်အေဖလား ပွဲစဉ်မှာ ဝုဗ်ကို နိုင်ခဲ့တာ ကျနော် သိပါတယ်။ ဒါပေမယ့် အဲဒီနိုင်ပွဲက သူတို့ကို ပြန် တောက်ပလာစေမယ် ဆိုတဲ့ လက္ခဏာမျိုး မမြင်ရသေးပါဘူး။ ၂၀၂၃ မှာ လီဗာပူးက ပထမဆုံး အမှတ်ပေးပွဲ အနိုင်ရမယ်လို့ မမြင်သေးပါဘူး။\n\n ချယ်ဆီးကလည်း လီဗာပူးနဲ့ တူတူပါပဲ။ ဒီအပတ် အန်းဖီးကပွဲမှာ ချယ်ဆီးအသင်း ဘယ်လို လူစာရင်းနဲ့ ထွက်လာမလဲ ကျနော်တို့ မသိနိုင်ဘူး။ သူတို့ ပြီးခဲ့တဲ့ ပွဲမှာ ပဲလေ့စ်ကိုတော့ နိုင်ခဲ့တယ်။ ဒါပေမယ့် အဲ့ပွဲ အနိုင်ရရေးအတွက် ကီပါရဲ့ လက်စွမ်းပြနိုင်မှုဟာ အတော်လေး အရေးပါခဲ့တယ်။\n\n ဒီပွဲ နိုင်လိုက်တာက နှစ်သင်းလုံး အတွက် ယုံကြည်မှုပိုင်း တိုးတက်စေမှာပါ။ ဒါပေမယ့် သူတို့ တစ်သင်းသင်းက ၃ မှတ်ပြည့် ယူသွားနိုင်ဖို့က သိပ်တော့ မလွယ်လှပါဘူး။\n\n ဆက်တန်ရဲ့ ရလဒ်ခန့်မှန်းချက် ။ ။ Liverpool 1-1 Chelsea ",
"btext3": "  no",
"imgurl1":"https://nyanaykhin.com/wp-content/uploads/2023/01/18582012023-678x381.jpg",
"imgurl2":"https://nyanaykhin.com/wp-content/uploads/2023/01/101218120231.jpg",
"imgurl3":"no",
"video":"no"
 },
           {"ndate":"Jan 20, 2023",
"htext":"ဒီအသင်းနဲ့ အခြားအသင်းတွေကြား ဘာကွာလဲ ကျနော် သိပါတယ်လို့ ထုတ်ပြောခဲ့တဲ့ ဆာလာ",
"btext1":"မိုဆာလာဟာ ဒီဇင်ဘာလအတွက် လီဗာပူးရဲ့ တလတာ အကောင်းဆုံး ကစားသမား အဖြစ် မဲပေးခံခဲ့ရပါတယ်။ အီဂျစ်သားဟာ ဒီရာသီ ပထမဆုံးအကြိမ် အဖြစ် ဆုရရှိခဲ့တာပါ။\n\n ပရိသတ်တွေ မဲပေးတဲ့ အကောင်းဆုံး ကစားသမားဆုကို အသင်းဖော် အယ်လီဆန် ဘက်ကာကို ကျော်ပြီးတော့ ရရှိခဲ့ခြင်းဖြစ်ကာ AXA လေ့ကျင့်ရေးစင်တာမှာ မနေ့က ဆုလက်ခံခဲ့ပါတယ်။\n\n “ ဒီဆုကို ရတယ်ဆိုတာ ကောင်းပါတယ်။ ဒါပေမယ့် လွန်ခဲ့တဲ့ ရက်သတ္တပတ်တွေ အတွင်း ကျွန်တော်တို့ ပိုကောင်းအောင် လုပ်သင့်တယ်ဆိုတာ သိပါတယ်။ နောက်ပွဲ အနည်းငယ်အတွင်း ရလဒ်တွေ ပိုကောင်းလာမယ်လို့ မျှော်လင့်တယ်။ ",
"btext2":"ဝုဗ်နဲ့ပွဲပြီးတော့ ကစားသမားတွေ စိတ်လှုပ်ရှားနေခဲ့တာပါ။ ကျွန်တော်တို့ဟာ တကယ်ကို ကောင်းတဲ့ အစုအဖွဲ့ကို ရရှိထားတယ်။ ကစားသမားတွေအားလုံး အတူတကွ စည်းစည်းလုံးလုံးနဲ့ တစ်ယောက်ယောက်ကို မြှင့်တင်ပေးဖို့ ကြိုးစားကြပါတယ်။\n\n အဝတ်လဲခန်းထဲမှာ အဲ့လို ကောင်းတဲ့ ခံစားချက်လေးရှိတယ်။ ဒါက နောက်ပွဲတွေမှာ ကျွန်တော်တို့အတွက် အကူအညီဖြစ်စေလိမ့်မယ်လို့ မျှော်လင့်ပါတယ် ” ဆိုပြီး ဆာလာက ပြောခဲ့ပါတယ်။\n\n လီဗာပူးအတွက် စုစုပေါင်းသွင်းဂိုး ၁၇၃ ဂိုး ရရှိလာပြီဖြစ်တဲ့ ဆာလာဟာ ကလပ်ရဲ့ ထာဝရ ထိပ်တန်းဂိုးသွင်းရှင် စာရင်းမှာ ဆာကန်နီ ဒဲလ်ဂလစ်ချ်ကို ကျော်ပြီး အဆင့်၇ နေရာကို သိမ်းပိုက်နိုင်ခဲ့ပြီ ဖြစ်ပါတယ်။\n\n လီဗာပူး လူစာရင်းနဲ့ ပတ်သက်လို့ ဆာလာက “ခုနက ပြောခဲ့သလိုပဲ ကျွန်တော်တို့မှာ တကယ်ကောင်းတဲ့ အစုအဖွဲ့ရှိတယ်။ ကျွန်တော် အသင်း သုံးလေးသင်းမှာ ကစားခဲ့ဖူးတာမို့ ဒီအသင်းနဲ့ တခြားအသင်းတွေကြား ကွာခြားမှုကို သိပါတယ်။ ကျွန်တော်တို့မှာ မယုံနိုင်စရာကောင်းတဲ့ အုပ်စုတစ်ခု ရှိနေတာပါ။\n\n ကျွန်တော်တို့က အမြဲတမ်း လူငယ်ကစားသမားတွေကို ကူညီဖို့ ကြိုးစားတယ်။ အတွေ့အကြုံ ပိုရင့်တဲ့သူတွေက ဒီလိုအခြေအနေတွေမှာ တည်ငြိမ်အောင်နေပြီး လူငယ်တွေကိုလည်း တည်ငြိမ်စေဖို့ အကြံပေးရမှာပါ။ အခုက ခက်ခဲတဲ့ အခြေအနေပါ။ ဒါပေမယ့် ကျွန်တော်တို့ ဒါကိုကျော်ဖြတ်ပြီး ပိုကောင်းအောင် လုပ်သွားမှာပါ” လို့ ပြောကြားခဲ့ပါတယ်။  ",
"btext3": " no",
"imgurl1":"https://nyanaykhin.com/wp-content/uploads/2023/01/17422012023-678x381.jpg",
"imgurl2":"https://nyanaykhin.com/wp-content/uploads/2023/01/17432012023.jpg",
"imgurl3":"no",
"video":"no"
 },
          {"ndate":"Jan 20, 2023",
"htext":"ဂိုးမက်စ်၊ ဘာ့ဆဲတစ်၊ ကိတ်တာ၊ နူးညက်စ်တို့နဲ့ ပက်သက်ပြီး ချိန်ဆရမယ့် ချယ်ဆီးပွဲအတွက် လူစာရင်း",
"btext1":" လီဗာပူးဟာ ဝုဗ်ကို အနိုင်ရခဲ့တဲ့ အက်ဖ်အေဖလား တတိယအဆင့် ပွဲစဉ်ဟာ ၂၀၂၃ ခုနှစ်အတွက် အသင်းရဲ့ ပထမဆုံးနိုင်ပွဲ ဖြစ်ခဲ့ပါတယ်။ ဟာဗေးရဲ့ အမိုက်စား သွင်းဂိုးတစ်ဂိုးထဲနဲ့ တတိယအဆင့်ကို အနိုင်ယူကျော်ဖြတ်ဖို့ လုံလောက်ခဲ့တာပါ။\n\n အခုဆိုရင် လီဗာပူးဟာ စနေနေ့ ချယ်ဆီးနဲ့ပွဲမှာ ဇယားထိပ်ဆုံးလေးသင်းနဲ့ အမှတ်ကွာဟချက်ကို လျှော့ချဖို့ ရည်မှန်းချက်ထားထားမှာ ဖြစ်ပါတယ်။ ဒါကြောင့် လာမယ့်ပွဲအတွက် ကလော့ပ် လုပ်နိုင်ဖွယ်ရှိတဲ့ အပြောင်းအလဲတွေ အကြောင်း ကြည့်လိုက်ရအောင်ပါ။\n\n ဂိုးမက်စ် ဆုံးဖြတ်ချက်\n\n ကလော့ပ်ဟာ ဝုဗ်နဲ့ပွဲမှာ အတော်လေး အလှည့်အပြောင်း လုပ်ခဲ့ပြီးနောက် ဒီပွဲမှာရော ဘယ်သူတွေကို ဆက်လက်ယုံကြည်မှုပေးမလဲ ဆိုတာ စိတ်ဝင်စားစရာ ဖြစ်မှာပါ။\n\n ဝုဗ်နဲ့ပွဲမှာ ကလယ်ဟာက နိုဝင်ဘာနောက်ပိုင်း ပထမဆုံး clean sheet ရယူပေးခဲ့ပေမယ့် ချယ်ဆီးနဲ့ပွဲမှာတော့ အယ်လီဆန်ပဲ ပြန်လည်ပွဲ ထွက်ခွင့်ရမှာ သေချာပါတယ်။ ပွဲပြီးခါနီး ဒဏ်ရာရသွားတဲ့ ဆီမီကက်စ်နဲ့ မီလ်နာတို့ထက် ရိုဘိုနဲ့ ထရန့်တို့ဟာ အစွန်နေရာတွေကို ပြန်လည်ရယူဖို့ အသင့်ဖြစ်နေမှာပါ။\n\n ဗဟို ခံစစ်မှူး နေရာက ကလော့ပ် ဆုံးဖြတ်ရမယ့်အရာပါ။ ဝုဗ်နဲ့ပွဲမှာ မာတစ်နေရာ အစားဝင်ခဲ့တဲ့ ဂျိုးဂိုမက်စ်ဟာ ကိုနတေးနဲ့အတူ အထင်ကြီးစရာ လုပ်နိုင်ခဲ့ပါတယ်။ ဗန်ဒိုက် မပါဝင်နိုင်သေးတဲ့ နောက်တန်းမှာ သူတို့ နှစ်ဦးကို ထပ်သုံးမလား စောင့်ကြည့်ရမှာ ဖြစ်ပြီး ဂိုးမက်စ်ရဲ့ ခြေစွမ်း မတည်ငြိမ်မှုက သတိထားစရာ ဖြစ်ပါတယ်။",
"btext2":" ဘာ့ဆဲတစ် အခွင့်အရေး နည်းနေခြင်း\n\n ဝုဗ်နဲ့ပွဲမှာ သုံးယောက်တွဲ ကွင်းလယ်အသစ်ရဲ့ အားတက်စရာ ခြေစွမ်းကြောင့် လီဗာပူးရဲ့ အကောင်းဆုံးကွင်းလယ် အငြင်းအခုံက အရှိန်ပြင်းထန်လာတော့မှာပါ။ ဆယ်ကျော်သက် ဘာ့ဆဲတစ်ရဲ့ခြေစွမ်းက မျက်စိကျစရာ ဖြစ်ခဲ့ပေမယ့် ချယ်ဆီးနဲ့ပွဲမှာ အသက် ၁၈ နှစ်အရွယ် ကောင်လေး ပါလာရင် အံ့ဩစရာ ဖြစ်ပါလိမ့်မယ်။\n\n ပြိးတော့ ကွင်းလယ်ခံစစ်နေရာက ဖာဘင်ညိုနဲ့ ဟန်ဒါဆန်ကြား ရွေးရမှာဖြစ်ပါတယ်။ မီနာက နောက်ထပ်ရွေးချယ်စရာဖြစ်ပေမယ့် တစ်လနီးပါး နားခဲ့ရပြီးနောက် ကြားရက်မှာမှ ပြန်လာခဲ့တဲ့ သူ့ရဲ့ ကစားချိန်တွေကို စောင့်ကြည့်ရမှာ ဖြစ်ပါတယ်။\n\n ကိတ်တာဟာ ဒီရာသီ ပထမဆုံး ပွဲထွက်ခွင့်မှာ မိနစ် ၉၀ အပြည့် ကစားခဲ့ပေမယ့် နောက်တစ်ပွဲ ထပ်မံကစားခွင့်ရနိုင်ပါတယ်။ ဝုဗ်နဲ့ပွဲမှာ သီယေဂိုဟာ ၇၅မိနစ် လူစားလဲ မခံရခင် လီဗာပူးရဲ့ အကောင်းဆုံး ကစားသမားတစ်ယောက် ဖြစ်ခဲ့တာနဲ့အတူ ချယ်ဆီးနဲ့ပွဲအတွက် မျှော်လင့်ထားလို့ ရပါတယ်။\n\n ဒီပွဲမှာ ဟာဗေးက ထူးချွန်သူ ဖြစ်ခဲ့ပေမယ့် ညာတောင်ပံနေရာ ကစားခဲ့တာပါ။ အဲ့ပွဲမှာ ကာတစ်ဂျုံးက လူစားဝင်ကစားခွင့်ရခဲ့ပါတယ်။ ဒါကြောင့် သီယေဂို၊ ကိတ်တာတို့နဲ့ တွဲဘက်ပေးဖို့ရာ ဟာဗေး၊ ဖာဘင်ညို၊ ဟန်ဒါဆန်၊ ဂျုံးတို့ထဲက တစ်ဦး ဖြစ်လာဖို့ ရှိနေပါတယ်။",
"btext3": "  ဒါဝင် နူးညက်စ်ရဲ့ အခြေအနေ\n\n လီဗာပူးရဲ့ တိုက်စစ်ပွဲထွက်ပုံက ဒါဝင် နူးညက်စ်ရဲ့ ဒဏ်ရာအခြေအနေအပေါ် မူတည်ပါလိမ့်မယ်။ နောက်ဆုံး၂ပွဲမှာ အသေးစား ဒဏ်ရာရခဲ့တဲ့ နူးညက်စ် ပြန်ကစားနိုင်မယ်ဆိုရင် ဗဟိုတိုက်စစ်လား ဘယ်တောင်ပံမှာ ကစားခိုင်းမလားဆိုတာ ကလော့ပ် ဆုံးဖြတ်ရမှာပါ။\n\n ဝုဗ်နဲ့ပွဲမှာ ဂက်ပိုဟာ false nine အဖြစ် ကစားခဲ့ပေမယ့် ဘယ်တောင်ပံနေရာကို ပြန်ပြောင်းရနိုင်ခဲ့ပါတယ်။ ညာတောင်ပံမှာတော့ ဆာလာပဲ ပွဲထွက်ရဖို့ ရှိပါတယ်။ ကာဗယ်ရိုနဲ့ ချိန်ဘာလိန်တို့က တခြားသော ဖြစ်နိုင်ခြေရှိတဲ့ ရွေးချယ်စရာတွေဖြစ်သလို ဗန်ဒုတ်လည်း ရှိနေပါမယ်။",
"imgurl1":"https://nyanaykhin.com/wp-content/uploads/2023/01/10552012023-678x381.jpg",
"imgurl2":"https://nyanaykhin.com/wp-content/uploads/2023/01/192015120231.jpg",
"imgurl3":"https://nyanaykhin.com/wp-content/uploads/2023/01/10431812023.jpg",
"video":"no"
 },
         {"ndate":"Jan 20, 2023",
"htext":"FSGout ယာယီ ရပ်တန့်ခြင်း၊ နူးညက်စ် ပြန်သက်သာလာခြင်း၊ ဂျရတ် အခွင့်အရေးရမယ့် ဂျုဒ့်နဲ့ လီဗာပူး သတင်းတိုများ",
"btext1":" လာမယ့် စနေနေ့ လီဗာပူးမြို့က Marriott hotel မှာ FSG တာဝန်ရှိသူတွေနဲ့ လီဗာပူး အဖွဲ့တချို့ တွေ့ဆုံပြီး အသင်းအတွက် ငွေသုံးမှု နည်းပါးခြင်း ကိစ္စ စိုးရိမ်ကြောင်းကို မျက်နှာခြင်းဆိုင် စကားပြောကြဖို့ ရှိပါတယ်။\n\n ဒီအပတ် ချယ်ဆီးနဲ့ပွဲမှာ အသင်းပိုင်ရှင်တွေကို ဆန္ဒပြမှုတွေ မလုပ်သေးဘဲ အချိန်တစ်ခု စောင့်ပြီး ဆွေးနွေးမှု ရလဒ်တွေကို နားထောင်ပေးဖို့ FSGout အဖွဲ့တွေကို လီဗာပူးပရိသတ် အဖွဲ့တွေက ညိနှိုင်းထားပါတယ်။\n\n လီဗာပူးအသင်းဟာ ဘယ်လင်ဟမ်ကို ခေါ်ယူနိုင်ရေးအတွက် စတီဗင်ဂျရတ် လက်သစ် ဖြစ်ခွင့်ပေးမယ်ဆိုတဲ့ မက်လုံးကို ကစားသမားအား ကမ်းလှမ်းထားပါတယ်။ ဒါကြောင့် ကျောနံပါတ် ၈ ကို ပေးမယ့်အပြင် ကာလတိုအတွင်း အသင်းခေါင်းဆောင် ရာထူးတွေကအစ ပေးသွားဖို့ ရှိပါတယ်။\n\n ချယ်ဆီးနဲ့ပွဲဟာ ကလော့ပ်အတွက် မန်နေဂျာဘဝ ပွဲပေါင်း ၁၀၀၀ မြောက်ပွဲစဉ် ဖြစ်လာပါမယ်။ သူဟာ မိန့်ဇ်မှာ ၂၇၀ ပွဲ၊ ဒေါ့မွန်မှာ ၃၁၉ ပွဲနဲ့ လီဗာပူးမှာ ၄၁၀ ပွဲတို့ ကိုင်တွယ်ထားပါတယ်။",
"btext2":"ချယ်ဆီးအသင်းဟာ ကိုင်ဆီဒိုအတွက် ပေါင် ၅၅ သန်းနဲ့ စတင် ကမ်းလှမ်းခဲ့ပြီး ဘရိုက်တန်က ပယ်ချထားပါတယ်။ လီဗာပူးအသင်းကတော့ တရားဝင် ကမ်းလှမ်းမှု မစတင်သေးပါဘူး။ ဒါဝင် နူးညက်စ်က လေ့ကျင့်ရေး ပြန်ဝင်နေပြီဖြစ်ကာ ချယ်ဆီးပွဲမှာ ပါဝင်သွားနိုင်ပါတယ်။ အဆိုပါပွဲမှာ ကွင်းလယ်အတွက် သီယေဂို၊ ကိတ်တာ၊ ဟာဗေး၊ ဘာ့ဆဲတစ်တို့ထဲကပဲ ရွေးချယ်ဖွယ် ရှိပါတယ်။\n\n ၂၀၂၂ ခုနှစ်အတွင်း လီဗာပူးအသင်းရဲ့ ဝင်ငွေဟာ ယူရို သန်း ၇၀၀ ရှိပြီး ဥရောပမှာ တတိယ ဝင်ငွေအကောင်းဆုံး အသင်းဖြစ်လာသလို ပထမဆုံးအကြိမ် ယူနိုက်တက်ကို ကျော်တက်နိုင်ခဲ့ပြီ ဖြစ်ပါတယ်။\n\n တိုက်စစ်မှူး ဂျိုတာဟာ ရီးရဲလ်မက်ဒရစ်နဲ့ ချန်ပီယံလိဂ်ပွဲမှာ ပွဲထွက် ကစားပေးဖို့ အဆင်သင့် ဖြစ်နေလောက်ပြီလို့ သိရပါတယ်။ ",
"btext3": "no ",
"imgurl1":"https://nyanaykhin.com/wp-content/uploads/2023/01/10142020231-678x381.jpg",
"imgurl2":"https://nyanaykhin.com/wp-content/uploads/2023/01/caicedo-lfc.jpg",
"imgurl3":"no",
"video":"no"
 },
        {"ndate":"Jan 17, 2023",
"htext":"ကိတ်တာ ကိစ္စကို လီဗာပူး သတင်းထောက်တွေနဲ့ ဆန့်ကျင် ဖော်ပြလာတဲ့ စကိုင်းစပေါ့ သတင်းထောက်",
"btext1":" လီဗာပူးအသင်းဟာ အနာဂတ်မှာ အပြောင်းအလဲတွေကို ပြုလုပ်ဖို့ ရည်ရွယ်ထားပြီး ယာဂင်ကလော့ပ်ဟာ ပလန်အသစ်တွေကို ဆွဲထားတယ်လို့ နားလည်ထားရပါတယ်။\n\n အသင်း သတင်းထောက်ဖြစ်သူ Dominic King က ဆိုရင် ဒီမနက်မှာပဲ ” ကလော့ပ်ဟာ နွေမှာ အန်ဖီးကို ပြောင်းလဲမှုတွေ ပြုလုပ်ဖို့ ကတိပြုထားတယ်။ ရာသီကုန်မှာတော့ ကိတ်တာနဲ့ ချိန်ဘာလိန်တို့ အလွတ်ဖြင့် ထွက်ခွာသွားလိမ့်မယ် ” ဆိုပြီး ဖော်ပြခဲ့တာပါ။\n\n ဂျာမာန်သတင်းထောက် Florian Plettenberg ကတော့ ခြားနားစွာပဲ ” ဒီအခြေအနေမှာ ကိတ်တာအတွက် ဘာမှ ဆုံးဖြတ်ရခြင်း မရှိသေးပါဘူး။ အချို့ အခြေအနေအရ ဆိုရင် စာချုပ်ကိစ္စ လုံးဝ မဖြစ်နိုင်လောက်တာမျိုး မဟုတ်သေးပါဘူး။ စကားပြောကြည့်ဖို့ ဆွေးနွေးကြဦးမှာပါ ” လို့ ဖော်ပြခဲ့ပါတယ်။",
"btext2":"ဖာဘင်ညို၊ ဟန်ဒါဆန်၊ သီယေဂိုတို့ အဓိက ပွဲထွက်နေတဲ့ ကွင်းလယ်မှာ ပိုပြီး အင်ပြည့်အားပြည့် ကစားနိုင်မယ့်သူ လိုအပ်နေတာပါ။ သူတို့နေရာမှာ ကလပ်သမိုင်း စတုတ္ထ စျေးအကြီးဆုံး ကစားသမားဖြစ်သူ ကိတ်တာကို အားကိုးခြင်းထက် အခြားသော ရွေးချယ်မှု ပြုလုပ်ဖို့ပဲ ပရိသတ်တွေဘက်က ဆန္ဒရှိထားပါတယ်။\n\n ကလော့ပ်ကတော့ သူဟာ သူ့ကစားသမားတွေကို ဖက်တွယ်လွန်းတယ် ဆိုတဲ့ စွပ်စွဲချက်တွေကို မနေ့က အင်တာဗျူးမှာ ငြင်းဆန်ထားခဲ့တယ်။\n\n ကလော့ပ်ကတော့ ‘ ကျနော်က ကစားသမားတွေအပေါ် သစ္စာရှိလွန်းနေတယ်ဆိုတဲ့ ပြောဆိုမှုတွေကို ကြားပါတယ်။ အရင်ကလည်း ကြားပါတယ်။ အဲ့လို မဟုတ်ပါဘူး။ ကျနော်က သစ္စာရှိသူ တစ်ဦး၊ လူတိုင်းကလည်း သစ္စာရှိသင့်ကြတယ် ဆိုပေမယ့် ကျနော်ဟာ အရမ်းကြီး သစ္စာရှိနေတာမျိုး မဟုတ်ပါဘူး ‘ လို့ ဖြေရှင်းထားခဲ့တယ်။\n\n နောက်ထပ် လီဗာပူး သတင်းထောက် Paul Joyce ကတော့ အသင်းဟာ နွေမှာ ဘယ်လင်ဟမ်နဲ့ မက်သရုစ် နူးနက်တို့ နှစ်ဦးကို ခေါ်ယူဖို့ စီစဉ်ထားတယ်လို့ ဆိုခဲ့တယ်။ သူတို့ နှစ်ဦးအတွက် အသင်းဟာ ပြောင်းရွှေ့ကြေး ပေါင် ၁၅၀-၁၈၀ သန်းကြား သုံးရမှာဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/17491712023-678x381.jpg",
"imgurl2":"https://nyanaykhin.com/wp-content/uploads/2023/01/175112023.jpg",
"imgurl3":"no",
"video":"no"
 },
       {"ndate":"Jan 17, 2023",
"htext":"မန်နေဂျာ ပြောင်းမလား? အခြားကိစ္စတွေကို ပြောင်းမလား? ဒါပဲ ရွေးစရာရှိတယ် ဆိုတဲ့ ကလော့ပ်",
"btext1":"နည်းပြ ယာဂင်ကလော့ပ်က လီဗာပူးအသင်းဟာ အပြောင်းအလဲတွေ လိုအပ်နေကြောင်း နားလည်ထားဟန်ရှိပြီး အဲ့အတွက်လည်း သူတို့ စဉ်းစားနေကြောင်း ထုတ်ပြောလာပါတယ်။\n\n ဇန်နဝါရီ စျေးကွက်ထဲမှာ လီဗာပူးက ကစားသမားသစ် ထပ်ခေါ်တော့မှာ မဟုတ်တဲ့ သဘောကို ပြောဆိုခဲ့တဲ့ ကလော့ပ်ဟာ ကြီးမားတဲ့ အပြောင်းအလဲတွေ ပြုလုပ်ဖို့ အခုကစပြီး စဉ်စားနေဟန် ရှိပါတယ်။ ဒါပေမယ့်လို့ လက်ကျန် ရာသီကို လူသစ်တွေနဲ့ ဖြေရှင်းတာထက် အသင်းလူစာရင်းနဲ့ပဲ ဖြေရှင်းဖွယ် ရှိပါတယ်။\n\n ၂၀၁၅ ခုနှစ်တုန်းက အပြောင်းအလဲ လုပ်ရမယ်ဆိုတဲ့ အသိပေးချက်နဲ့အတူ ကလော့ပ်ဟာ ဒေါ့မွန်ကနေ ထွက်ခွာခဲ့ပါတယ်။ ဒီရာသီအကုန်မှာ လီဗာပူးကလည်း တူညီတဲ့ အနေအထားမျိုး ရင်ဆိုင်ရမယ် ဆိုပေမယ့် သူ အသင်းမှာ ဆက်နေဦးမှာပါလို့ ကလော့ပ်က ပြောခဲ့ပါတယ်။  ",
"btext2":"ကလော့ပ်က ‘ ကျနော်က ကစားသမားတွေအပေါ် သစ္စာရှိလွန်းနေတယ်ဆိုတဲ့ ပြောဆိုမှုတွေကို ကြားပါတယ်။ အရင်ကလည်း ကြားပါတယ်။ အဲ့လို မဟုတ်ပါဘူး။ ကျနော်က သစ္စာရှိသူ တစ်ဦး၊ လူတိုင်းကလည်း သစ္စာရှိသင့်ကြတယ် ဆိုပေမယ့် ကျနော်ဟာ အရမ်းကြီး သစ္စာရှိနေတာမျိုး မဟုတ်ပါဘူး။\n\n ဒါက သိပ်ပညာသားပါတဲ့ မေးခွန်းပါ။၂၀၁၅ မှာ ဒေါ့မွန်ကနေ ထွက်ခွာချိန် အပြောင်းအလဲတွေ လိုအပ်နေပြီလို့ ကျနော် ပြောခဲ့ပါတယ်။ အခု လီဗာပူးမှာလည်း ခြားနားတဲ့ အခြေအနေမျိုး လိုနေပါတယ်။ မန်နေဂျာနေရာ အပြောင်းအလဲလုပ်တာ ဒါမှမဟုတ် ကိစ္စတွေ အများကြီးကို ပြောင်းလဲမလားပေါ့။ ",
"btext3": "   ကျနော် လီဗာပူးကနေ ထွက်မှာ မဟုတ်ပါဘူး။ ဒီတော့ အခြားသော အပိုင်းတွေကို အပြောင်းအလဲ ပြုလုပ်ရမှာပေါ့။ ဘာဖြစ်လာမယ်ဆိုတာ ကြည့်ရမှာပါ ဒါပေမယ့် နွေမှာ အနာဂတ်အတွက် လုပ်ဆောင်ကြရပါလိမ့်မယ်။ အခုချိန်မှာတော့ အဲ့အတွက် ကျနော် စဉ်းစားဖို့ အချိန်ရပါသေးတယ်။\n\n အခုချိန်မှာ ကျနော်တို့ ဘောလုံး ကောင်းကောင်း ကစားဖို့ လိုပါတယ်။ အခု အသင်းမှာ ပြဿနာတွေ ရှိနေပြီး နောက်ရာသီတော့ ရှိတော့မှာ မဟုတ်ဘူးဆိုပြီး ကစားနေလို့ မရပါဘူး။ မနက်ဖြန်မှာ ကျနော်တို့ သိပ်ကောင်းလာမယ်လို့ အာမမခံနိုင်ပါဘူး။ ကျနော်တို့ တကယ်ကို တိုက်ခိုက်မယ်လို့ပဲ ကတိပေးနိုင်ပါတယ် ‘ လို့ ပြောသွားတာပဲ ဖြစ်ပါတယ်။\n\n လီဗာပူးအသင်းဟာ ၂၀၂၂ အတွင်းမှာ အသက် ၂၅ နှစ် အောက် ကစားသမားတွေကိုပဲ ခေါ်ယူထားပြီး ၂၀၂၃ နွေမှာလည်း ငယ်ရွယ်တဲ့ ကစားသမားတွေကို အားဖြည့်မှာမို့က ကလော့ပ်ဟာ သူ့ရဲ့ အသင်းကို ပြန်ပြီး တည်ဆောက်ဖို့ ရည်ရွယ်ထားပြီးသား ဖြစ်နေဟန် ရှိပါတယ်။ ",
"imgurl1":"https://nyanaykhin.com/wp-content/uploads/2023/01/11021712023-678x381.jpg",
"imgurl2":"https://nyanaykhin.com/wp-content/uploads/2023/01/20331612023.jpg",
"imgurl3":"no",
"video":"no"
 },
      {"ndate":"Jan 17, 2023",
"htext":"ကိတ်တာ ချိန်ဘာလိန်ကို ထွက်ခွင့်ပေးမည်၊ ကလော့ပ် ကတိပြုခြင်း၊ ပိုင်ရှင်သစ်ကိစ္စနဲ့ လီဗာပူး သတင်းတိုများ",
"btext1":"လီဗာပူးအသင်း ပိုင်ရှင်သစ် ကိစ္စအတွက် FSG ကို မေးမြန်းမှု လုပ်ခဲ့ကြောင်း ကလော့ပ်က ဝန်ခံခဲ့ပေမယ့် မီဒီယာတွေ့ဆုံမှုမှာ သူထုတ်ပြောလို့ရတာ ဘာမှ မရှိသေးဘူးလို့ တုန့်ပြန်ပါတယ်။\n\n အသင်းရဲ့ ပွဲထွက် လူစာရင်းမှာ ကာဗာရို မပါဝင်တာဟာ အခြားသော အကြောင်းကိစ္စတွေ မရှိဘဲ ‘sports decision’ ကြောင့်ပါလို့ ကလော့ပ်က ပြောဆိုခဲ့ပါတယ်။\n\n ကာတာဘက်က ပရီးမီးယားလိဂ်ကလပ် တစ်သင်းထံ ရင်းနှီးမြုပ်နှံမယ်လို့ သတင်းကြီးနေချိန်မှာပဲ ပီအက်စ်ဂျီပိုင်ရှင် Al-Khelaifi နဲ့ ဆာလာတို့ တွေ့ဆုံတဲ့ ပုံရိပ်တွေ ထွက်ပေါ်လာပါတယ်။ ",
"btext2":" ဒါဝင် နူးညက်စ်ဟာ ဝုဗ်နဲ့ အက်ဖ်အေပွဲကို သေချာပေါက် လွဲချော်သွားမှာ ဖြစ်ပါတယ်။ တိုက်စစ်မှူး ဂျိုတာကတော့ အပေါ့စား လေ့ကျင့်ရေး ပြန်ဆင်းနေပြီး ဖေဖော်ဝါရီမှာ ပြန်ကစားနိုင်မှာ ဖြစ်ပါတယ်။ ဒီယက်စ်ကတော့ ကြံ့ခိုင်မှု လေ့ကျင့်ရေး ပြန်ဝင်နေပေမယ့် အပြေးလေ့ကျင့်ခန်းတောင် စမလုပ်နိုင်သေးပါဘူး။\n\n ချိန်ဘာလိန်နဲ့ ကိတ်တာတို့ဟာ လီဗာပူးအသင်းနဲ့ စာချုပ်သစ်ကိစ္စ ဆွေးနွေးမှု လုံးဝ မရှိတော့ဘဲ ဒီနွေမှာ အလွတ်ပြောင်းရွှေ့ကြေးနဲ့ ထွက်ခွာသွားမှာ ဖြစ်ပါတယ်။\n\n လီဗာပူးအသင်းဟာ ဝုဗ်အသင်းမှ နီဗက်စ် အပါအဝင် ကွင်းလယ်လူ အချို့ကို ဇန်နဝါရီမှာ ခေါ်ယူရေး ဆွေးနွေးမှု လုပ်လိုပေမယ့် ကလပ်တွေက လက်မခံခြင်းကြောင့် မအောင်မြင်ခဲ့ပါဘူး။\n\n ၂၀၂၃ နွေမှာ လီဗာပူးအသင်းရဲ့ ဦးစားပေးက ဘယ်လင်ဟမ်နဲ့ နူးနက်ကို အတွဲလိုက် ခေါ်ယူဖို့ဖြစ်ပြီး ရာသီကုန်မှာ သေချာပေါက် အသင်းကို ပြုပြင်မှုတွေ လုပ်မယ်လို့ ကလော့ပ်က ကတိပေးပါတယ်။",
"btext3": "  ဖာမင်နိုနဲ့ မီလ်နာတို့ဟာ ရာသီကုန်မှာ စာချုပ်သက်တမ်း ကုန်မှာဖြစ်ပေမယ့် ကလပ်က ၁၂ လ သက်တမ်းတိုးတာမျိုး ဖြစ်လာနိုင်ပါတယ်။\n\n လီဗာပူးအသင်းဟာ ဇန်နဝါရီမှာ ကစားသမားသစ် ထပ်ခေါ်ယူရင်တောင် ပရီးမီးယားလိဂ်နဲ့ ချန်ပီယံလိဂ် လူစာရင်းမှာ နာမည်စာရင်း ထည့်သွင်းဖို့ မလွယ်ကူပါဘူး။ ဂတ်ပိုကို ထည့်ဖို့အတွက်လည်း အခုချိန်ထိ ဘယ်ကစားသမား ၂ ဦးကို ဖြုတ်ရမလဲ မသေချာသေးဘူး ဖြစ်နေပါတယ်။\n\n ဘရိုက်တန်က ကိုင်ဆီဒိုကို ဇန်နဝါရီမှာတင် ခေါ်ယူလိုတယ်ဆိုရင် ပေါင် သန်း ၇၀ တောင်းဆိုမှာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/01/9401712023-678x381.jpg",
"imgurl2":"https://nyanaykhin.com/wp-content/uploads/2023/01/9371712023.jpg",
"imgurl3":"https://nyanaykhin.com/wp-content/uploads/2023/01/17471012023.jpg",
"video":"no"
 },  
       {"ndate":"Jan 17, 2023",
"htext":"အခုနေ ကစားသမားသစ် ခေါ်ယူစရာ အကြောင်း မမြင်သေးဘူးလို့ အံ့အားသင့်ဖွယ် ပြောလာတဲ့ ကလော့ပ်",
"btext1":" ကမ္ဘာ့ဖလား အပြီးမှာ အသင်းရဲ့ စွမ်းဆောင်ရည်တွေ တိုးတက်မလာတဲ့အပြင် ဒဏ်ရာရ ကစားသမားတွေ ပိုတိုးလာနေပြီး ရလဒ်တွေပါ ထိခိုက်လာနေခဲ့ပါတယ်။\n\n ဘရန့်ဖိုဒ့်၊ ဘရိုက်တန်ပွဲမှာဆိုရင် အသင်းက ထိုက်ထိုက်တန်တန် အရေးနိမ့်ခဲ့တာ ဖြစ်ပေမယ့် ဒါဟာ စွမ်းဆောင်ရည် ကျဆင်းနေခြင်းပဲဖြစ်ပြီး လူအင်အားဖြည့်တင်းစရာ လိုအပ်နေတာလို့ မမြင်ကြောင်း ဝုဗ်အသင်းနဲ့ အက်ဖ်အေဖလား ပြန်ကန်ပွဲ ကြိုမှာ ကလော့ပ်က ပြောလာခဲ့ပါတယ်။\n\n ကလော့ပ်က ” ကျနော်တို့ ခေါင်းမာနေတာ မဟုတ်ပါဘူး။ ကျနော်တို့လည်း စျေးကွက်ထဲကို စောင့်ကြည့်နေပါတယ်။ ဒီအသင်းသားတွေနဲ့ပဲ ၂၀၅၀ လောက်ထိ ကစားမယ်ဆိုပြီး ကျနော်တို့ တွေးနေတာ မဟုတ်ပါဘူး။ ကျနော်တို့ ဘာလုပ်နိုင်သလဲ အပေါ်မှာ မူတည်ပါတယ်။",
"btext2":" ကျနော်တို့အတွက် ဖြေရှင်းစရာက အပြင်ကနေ လူသစ် ခေါ်ယူဖို့ဖြစ်ပြီး သူတို့က စွမ်းဆောင်ပေးနိုင်မယ်ဆိုရင် ကျနော်တို့ကို ကူညီပေးဖို့ ကစားသမားသစ်တွေ ခေါ်ယူမှာပါ။ ဒါပေမယ့် ကျနော်တို့မှာ လူစာရင်း ရှိနေပြီး ပုံမှန် စွမ်းဆောင်ရည် အောက်ကို ကျဆင်းနေတာပါ။\n\n ကျနော်တို့မှာ သိပ်ကောင်းတဲ့ လူစာရင်းရှိတယ်။ သူတို့ စွမ်းဆောင်ရည် ကောင်းဖို့က ကျနော်ရဲ့ တာဝန်ပါပဲ။ ကျနော်တို့မှာ အချို့ ကစားသမားတွေကို ရွေးချယ်လို့ မရတာမျိုး ရှိပါတယ်။\n\n အခုချိန်က ကစားသမားသစ်တွေ အင်အားဖြည့်သင်းဖို့ မှန်ကန်တဲ့ အခိုက်အတန့်လား? ကျနော်တော့ အဲ့လို မထင်ပါဘူး ” လို့ ဖြေဆိုသွားတာ ဖြစ်ပါတယ်။\n\n လီဗာပူးအသင်းဟာ လက်တလောမှာ ဂျိုတာ၊ ဒီယက်စ်၊ ဖာမင်နို၊ ဗန်ဒိုက်၊ နူးညက်စ်တို့ကို ဒဏ်ရာတွေကြောင့် လက်လွတ်ထားရတာပဲ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/20331612023-678x381.jpg",
"imgurl2":"https://nyanaykhin.com/wp-content/uploads/2023/01/17591612023.jpg",
"imgurl3":"no",
"video":"no"
 },
      {"ndate":"Jan 16, 2023",
"htext":"ကွင်းလယ်လူသစ် မရလို့ လီဗာပူး ဒီလောက် ညံ့နေတာလို့ အကြောင်းပြချက် ပေးနေမှုတွေကို ရပ်တန့်သင့်ပါပြီ",
"btext1":"ဆိုလီမက်ချ်က သူတို့ဟာ လီဗာပူးအသင်းကို ဘာလုပ်ရမယ်မှန်း မသိတော့အောင် ဒုက္ခ ပေးနိုင်ခဲ့တယ်လို့ ထုတ်ပြောခဲ့တယ်။ ဘရိုက်တန်နဲ့ပွဲဟာ လီဗာပူးအသင်း မှားယွင်းတဲ့ လမ်းကြောင်းထဲ ရောက်ရှိပြီး အခြေအနေ ယိုယွင်းပျက်ဆီးနေတယ် ဆိုတာကို သက်သေပြခဲ့တာပါ။\n\n “ ဒါက ပရီးမီးယားလိဂ်မှာ ကျွန်တော်တို့ လုပ်ခဲ့တဲ့ အကောင်းဆုံး ရလဒ်တစ်ခုပဲ။ ကျွန်တော်တို့ဟာ လီဗာပူးကို အခုလိုမျိုး ဘာလုပ်ရမှန်းမသိအောင် ဖြစ်သွားစေတဲ့အထိ ဒုက္ခမပေးနိုင်ခဲ့တာ ကြာပါပြီ။\n\n ဒီပွဲထက် ကျွန်တော်တို့ ပိုကောင်းကောင်း ကစားခဲ့တာမျိုး မရှိတော့ဘူး။ သူတို့တွေ စိတ်ပျက်နေမယ် ထင်ပါတယ်။ သူတို့က ဖိကစားခဲ့ပြီး ကျွန်တော်တို့က သူတို့နားမှာတင် တစ်ချက်ထိ ပုံစံလေးနဲ့ ကစားသွားနိုင်ခဲ့တာကြောင့်ပါ”လို့ ဆိုလီမက်ချ်က ပြောကြားခဲ့ပါတယ်။ ",
"btext2":"မက်ချ်က ဘရိုက်တန်ရဲ့ အားသာချက်များစွာကို ပြောပြခဲ့တာပါ။ သူဟာ အဲ့ဒီ့ပွဲမှာ ၂ဂိုး သွင်းယူခဲ့ပြီး နောက်ဆုံး အနိုင်ဂိုးကို ဒန်နီဝဲဘက်က သွင်းယူခဲ့တာဖြစ်ပါတယ်။တခြားသော ကောင်းမွန်တဲ့ လုပ်ဆောင်နိုင်မှုတွေကြောင့်လည်း ဘရိုက်တန်က ပိုကောင်းတဲ့ အသင်းဖြစ်ကြောင်းကို ကျနော်တို့ မငြင်းနိုင်ခဲ့ပါဘူး။\n\n ကာအိုရူ မိတိုမာဟာ ထရန့်ရဲ့ ယုံကြည်မှုတွေကို ပိုပို ဆုတ်ယုတ်သွားအောင် ခွာချနိုင်ခဲ့တယ်။ မက်အယ်လစ်စတာနဲ့ ကိုင်ဆီဒိုင်တို့က ကလော့ပ်ရဲ့ ကွင်းလယ်က ဝါရင့်ကြီးတွေကို အသာစီးရယူခဲ့သလို လီဝစ်ဒန့်ခ်က မိုဆာလာကို အပိုင်ထိန်းချုပ်ထားခဲ့တာပါ။\n\n ဒါပေမယ့် ဘရိုက်တန်ကောင်းကြောင်း ပြောရမှာထက် လီဗာပူးဘာတွေ လိုအပ်ခဲ့တယ်ဆိုတာ ပြောရမှာက ကျနော်တို့ တာဝန်ပါ။ အသင်းရဲ့ လက်တလော ပုံစံဟာ အဆုံးသတ်ဖို့ နီးလာတဲ့ ခေတ်တစ်ခုလိုပဲလို့ ခံစားနေရပါတယ်။\n\n ဘရိုက်တန်ဟာ မနှစ်က ချန်ပီယံလိဂ်ဖိုင်နယ်မှာ ပွဲထွက်ခဲ့တဲ့ ဟန်ဒါဆန်၊ သီယေဂိုနဲ့ ဖာဘင်ညိုတို့ကြားက ဟာကွက်တွေကနေ ကျော်ဖြတ်သွားခဲ့တာပါ။ ဒီကွင်းလယ်ဟာ အသင်းကောင်းတွေကို ခြိမ်းခြောက်ခဲ့ဖူးပေမယ့် ဒီရာသီမှာတော့ အသက်အရွယ်က စကားပြောလာတာနဲ့အတူ ပိုမိုနှေးကွေးလာခဲ့ပြီး အထင်ကြီးစရာတွေ ပျောက်ဆုံးသွားခဲ့ပါတယ်။\n\n ဒါ့အပြင် ဘရန့်ဖို့ဒ်နဲ့ ဘရိုက်တန်တို့ကြောင့် တစစီ စုတ်ပြတ်သွားခဲ့ရတဲ့ ကလော့ပ်ရဲ့ နာမည်ထက် နည်းစနစ်ပိုင်းက ပြောစရာ ပိုဖြစ်ခဲ့ပါတယ်။ လီဗာပူးဟာ ၂ပတ်အတွင်း အဲ့ဒီ့ ၂ပွဲမှာပဲ စုစုပေါင်း ၆ဂိုးနဲ့ ဂိုးပေါက်ကန်သွင်းမှု ၂၆ ကြိမ် ခွင့်ပြုပေးခဲ့ရတာ ဖြစ်ပါတယ်။ ",
"btext3": " လူတိုင်းက ကွင်းလယ်လူသစ် မခေါ်ယူမှုအပေါ်ပဲ မဲပြီး ဝေဖန်နေကြပေမယ့် လက်တလော စွမ်းဆောင်ရည်တွေဟာ မနှစ်ကရာသီ ဆုဖလား ၄ လုံး အောင်မြင်ဖို့ ၂ ပွဲအလိုထိ ရောက်ခဲ့တဲ့ အသင်းတစ်သင်း မဖြစ်သင့်တဲ့ ထိခိုက်မှုပါပဲ။\n\n ဒီသီတင်းပတ်တွေအတွင်း အသင်းဟာ သိပ်ကို အားနည်းနေခဲ့ပြီး အခုလောက် ညံ့ဖျင်းနေတာဟာ ရှေ့က အကာအကွယ်နဲ့ သီးခြားကွဲထွက်နေခဲ့တဲ့ ခံစစ်အတွက် လုံခြုံမှုမပေးနိုင်ခဲ့တဲ့ နည်းစနစ်ကြောင့်လည်း သက်ဆိုင်ပါတယ်။\n\n နောက်ထပ် ပြဿနာက လီဗာပူးဟာ ခြိမ်းခြောက်နိုင်စွမ်း အနည်းငယ်သာ ရှိတော့တဲ့ အသင်းတစ်သင်း ဖြစ်နေတာပါ။ ဘရိုက်တန်ဟာ ဘာကြောက်ရွံ့မှုမှ မရှိဘဲ ဒီပွဲကို ကစားသွားခဲ့တာဖြစ်ပါတယ်။ မေးခွန်းက လီဗာပူးအနေနဲ့ ဒါကို ဘယ်လိုတုံ့ပြန်မလဲ ဆိုတာပါပဲ။\n\n ဇန်နဝါရီ ခေါ်ယူမှုတွေက အသင်းရဲ့ ဒဏ်ရာပြဿနာတွေနဲ့ ခြေစွမ်းကို ကုသပေးနိုင်မှာ မဟုတ်ဘူးလို့ ကလော့ပ်က ပြောဆိုခဲ့တာကြောင့် အသင်းရဲ့ တစ်ခုတည်းသော လမ်းကတော့ တိုးတက်မှုတစ်ခုကို ကိုယ်တိုင် လမ်းညွှန်ကြီးကြပ်ဖို့ပဲ ရှိပါတော့တယ်။\n\n ကလော့ပ်က အမြဲတမ်း ရိုးသားပါတယ်။ ဒါကြောင့်ပဲ သူထုတ်တဲ့ လူစာရင်းအရ ဒီလောက်ညံ့တာမျိုး မဖြစ်သင့်ဘူးလို့ နည်းပြ ကိုယ်တိုင် ဝန်ခံခဲ့တာ ဖြစ်ပါတယ်။ လီဗာပူးလူစာရင်းက လိုအပ်ချက် များနေခဲ့တာ မှန်ပေမယ့် ဒီလောက်ကြီး ရုပ်ပျက်ဆင်းပျက် အရေးနိမ့်ရလောက်အောင် အရည်အချင်းပိုင်း အားနည်းနေတာမျိုးက မဖြစ်သင့်ပါဘူး။\n\n ကလော့ပ်ဟာ သူမြင်ဖူးခဲ့သမျှထဲ အဆိုးရွားဆုံး စွမ်းဆောင်ရည်လို့ သူမှတ်ချက်ပေးခဲ့တာ အတွက် တာဝန်ယူဖို့ ကြိုးစားမှာပါ။ လက်ရှိ ကစားသမားတွေရဲ့ လုပ်နိုင်တဲ့ အတိုင်းအတာ ကန့်သတ်ချက်ကို တခြားသူတွေထက် နည်းပြက ပိုကောင်းကောင်းသိမှာပါ။\n\n လာမယ့် အပတ်တွေမှာ အသင်းထံက အကောင်းမြင်စရာ စိတ်ဓါတ်ပိုင်းနဲ့ နည်းစနစ်ပိုင်းတွေ မြင်လာရဖို့ မျှော်လင့်တာပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/01/17591612023-678x381.jpg",
"imgurl2":"https://nyanaykhin.com/wp-content/uploads/2023/01/19201512023.jpg",
"imgurl3":"https://nyanaykhin.com/wp-content/uploads/2023/01/192015120231.jpg",
"video":"no"
 },

     {"ndate":"Jan 16, 2023",
"htext":"လီဗာပူးရဲ့ ကစားကွက်ကို သူအံ့ဩခဲ့ရတယ်လို့ ထုတ်ပြောလာတဲ့ ဘရိုက်တန် နည်းပြ",
"btext1":" ဘရိုက်တန်ရဲ့ သမိုင်းဝင် နိုင်ပွဲအတွင်း လီဗာပူးဆီက မထင်မှတ်ထားတဲ့ နည်းဗျူဟာ အပြောင်းအလဲကို လိုက်လျောညီထွေဖြစ်အောင် ကစားခဲ့တဲ့ သူ့ကစားသမားတွေကို ဘရိုက်တန်နည်းပြ ဒီဇာဘီက ချီးကျူးခဲ့ပါတယ်။\n\n ကလော့ပ်ဟာ သူ့ရဲ့ ပုံမှန် ၄-၃-၃ ကစားကွက်ကနေ နေရာချပုံ အပြောင်းအလဲ အနည်းငယ် လုပ်ခဲ့ပေမယ့် ပွဲကို ဦးဆောင်နိုင်ခြင်း မရှိခဲ့ပါဘူး။ ဒုတိယပိုင်းမှာ အမှားကြီးတွေ ခပ်လွယ်လွယ် လုပ်ခဲ့ခြင်းနဲ့အတူ လီဗာပူးက ဘရိုက်တန်ကို အရှက်ရစရာ ခြေစွမ်းနဲ့ အရေးနိမ့်ခဲ့တာ ဖြစ်ပါတယ်။\n\n “ လီဗာပူးရဲ့ မတူညီတဲ့ နည်းဗျူဟာတွေကြောင့် ကျွန်တော် အံ့ဩခဲ့ရတယ်။ သူတို့က အချို့ နေရာတွေမှာ အပြောင်းအလဲ လုပ်ခဲ့တာပါ။ ထရန့် အလက်ဇန္ဒါး-အာနိုးက ပထမပိုင်းမှာ ပိုမြင့်တဲ့ တိုက်စစ်နေရာတွေကို တက်ကစားခဲ့ပါတယ်။ ",
"btext2":"လီဗာပူးက ခံစစ်ကိုတော့ သုံးယောက်ထဲနဲ့ ခုခံကာကွယ်ခဲ့ပေမယ့် ကျွန်တော်တို့က မတူညီတဲ့ အဖြေတစ်ခုကို ရှာတွေ့ခဲ့တာပါ။ ကျွန်တော့်မှာ သိပ်ထက်မြက်တဲ့ ကစားသမားတွေ ရထားသလို သူတို့က ရင်ဆိုင်ရတဲ့ အခြေအနေ မတူညီတော့တာကို နားလည်ကြပါတယ်။\n\n အခြေအနေပေါ် မူတည်ပြီး ကွင်းထဲမှာ သူတို့ ဘာလုပ်ရမလဲ ဆိုတာကို ကျွန်တော် ကစားသမားတွေ သိပါတယ်။ ကျွန်တော်က ဒုတ်တစ်ချောင်းကိုင်ပြီး ကစားသမားတွေကို လိုက်ညွှန်ပြနေစရာ မလိုပါဘူး။\n\n လေ့ကျင့်ရေး အစီအစဉ်တွေမှာ သူတို့ကို လမ်းညွှန်ချက်တွေပေးတယ်။ ဒါပေမယ့် ပွဲထဲမှာတော့ အဖြေကို သူတို့ဘာသာ ဆုံးဖြတ်ရမှာပါ။ ဂိုးမပေးရတဲ့ အခါတိုင်း ကျွန်တော် ပျော်ပါတယ်။ ဒီနေ့ ကျွန်တော်တို့ဟာ ဘောလုံးရှိချိန်ရော မရှိချိန်မှာပါ ကောင်းကောင်း ကစားခဲ့ပါတယ် ” လို့ ဒီဇာဘီက ဆိုခဲ့ပါတယ်။\n\n ဘရိုက်တန်ဟာ အသင်းကို ၃-၀ နဲ့ အနိုင်ရခဲ့ပြီးနောက် အမှတ်ပေးဇယားမှာ ကျော်တက်သွားနိုင်ခဲ့တာ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/10571612023-678x381.jpg",
"imgurl2":"https://nyanaykhin.com/wp-content/uploads/2023/01/19201512023.jpg",
"imgurl3":"no",
"video":"no"
 },

    {"ndate":"Jan 14, 2023",
"htext":"လီဗာပူးသတင်း",
"btext1":" 🔴 လီဗာပူးအသင်းဟာ ရာသီကုန် အဆင့် ၄ မဝင်ဘူးဆိုရင် ဘယ်လင်ဟမ်ကို ခေါ်ယူနိုင်ဖို့ မဖြစ်နိုင်ဘူးဆိုတာကို နားလည်ထားပါတယ်။ ချန်ပီယံလိဂ်မှ မဝင်ရင် ပေးဖို့ ပြောင်းရွှေ့ကြေး အကန့်အသတ် ရှိမှာဖြစ်သလို ကစားသမားဘက်ကလည်း အခြားသော ရွေးချယ်စရာတွေ ရှိနေမှာပါ။\n\n ဒါပေမယ့် ဘယ်လင်ဟမ်ကို ရဖို့ဆိုရင် ချန်ပီယံလိဂ် ဝင်ခွင့်က အရေးပါသလို သူ့ရဲ့ ကိုယ်စားလှယ်တွေနဲ့လည်း အဆင်ပြေနေဖို့ လိုပါတယ်။ ဘယ်လင်ဟမ်ရဲ့ အပြောင်းအရွှေ့ ကိစ္စ တစ်ခုလုံးကို ကြိုးကိုင်မယ့်သူက သူ့ရဲ့ ဖခင်ဖြစ်ပါတယ်။\n\n သတင်းကောင်းကတော့ ဘယ်လင်ဟမ်ရဲ့ ဖခင်နဲ့ လီဗာပူးအသင်းကြား ဆက်ဆံရေးဟာ အဆင်ပြေနေပါတယ်။ သူ့ရဲ့ ဖခင် ကိုယ်တိုင်က ဘယ်လင်ဟမ်ကို လီဗာပူးကို ပြောင်စေချင်တယ် အဲ့အတွက် လီဗာပူးဘက်ကလည်း ပြင်ပဆိုင်ရာ ကင်းထောက် တာဝန် ဆိုတဲ့ အလုပ်တစ်ခု ဖန်တီးပေးဖို့ အစီအစဉ် ရှိပါတယ်။\n\n ဘယ်လင်ဟမ်ဟာ ဒေါ့မွန်ကို ၂၀၂၀ မှာ ပြောင်းသွားပေမယ့် ၂၀၂၃ နွေမှာ အင်္ဂလန်ကို ပြန်လာမယ်ဆိုရင် homegrown စာရင်း ပေါက်ပါသေးတယ်။ ရီးရဲလ်မက်ဒရစ်ဖို့တော့ အဲ့အချက်က မလိုပါဘူး။ ",
"btext2":" ဒါကြောင့်ပဲ စာချုပ်ပါကြေး မရှိတဲ့ ဘယ်လင်ဟမ်အတွက် ဒေါ့မွန်ဘက်က ပေါင် သန်း ၁၃၀ လောက် တောင်းရာမှာ အင်္ဂလန်ကလပ်တွေကလည်း လွဲရင် ဘယ် ဥရောပအသင်းကမှ အဲ့ကြေး မပေးလိုတာပါ။ ဒီအချက်ကြောင့်ပဲ လီဗာပူးက မက်ဒရစ်ထက် တပန်းသာနေရတာဖြစ်သလို ကြေးလည်း ပိုပေးရမှာ ဖြစ်ပါတယ်။\n\n FSG က လီဗာပူးကို ရောင်းနိုင်သည်ဖြစ်စေ၊ မရောင်းနိုင်ဘူးဖြစ်စေ အသင်းက ချန်ပီယံလိဂ်ဝင်ရင် ဘယ်လင်ဟမ်ကို ခေါ်နိုင်လောက်မယ့် ဘဏ္ဍာရေး ရှိပါလိမ့်မယ်။ စကတည်းက အသင်းဟာ ပိုင်ရှင်တွေ ပိုက်ဆံ ထုတ်ပေးမှ လူဝယ်တာ မဟုတ်ဘဲ ကိုယ်ပိုင် ဝင်ငွေနဲ့ ရပ်တည်နေတာဖြစ်ပါတယ်။ \n\n အသင်းဟာ တစ်ရာသီကို လူသစ်ခေါ်ယူရေးအတွက် သန်း ၁၀၀ လောက် သုံးနိုင်စွမ်း ရှိပါတယ်။ ဒါပေမယ့် အသင်း ကစားသမားဟောင်းတွေ ပြောနေသလို၊ သတင်းထောက်တွေ ပြောနေသလို နွေမှာ အသုံးစရိတ် ပေါင် သန်း ၂၀၀ လောက် လိုချင်ရင်တော့ ပိုင်ရှင်တွေထံက ပိုက်ဆံရဖို့ လိုပါလိမ့်မယ်။ \n\n ဒီလအတွင်းမှာပဲ Boston Red Sox အသင်းမှာ FSG ဘက်က ပေါင် သန်း ၃၀၀ လောက်တန်မယ့် ကစားသမား သက်တမ်းတိုးမှု စာချုပ်သစ် လုပ်ထားတာမို့ လီဗာပူးကို ငွေထုတ်ပေးမယ် မထင်ပါဘူး။ \n\n ဒီကာလအတွင်း ရင်းနှီးမြုပ်နှံမှုပိုင်း ထူးထူးခြားခြား မရှိရင် ရာသီကုန် ချန်ပီယံလိဂ်ဝင်ရင် ၁၀၀ လောက်သုံးမယ်၊ မဝင်ရင်လည်း အဲ့ဝန်းကျင် သုံးပါလိမ့်မယ်။ ချန်ပီယံလိဂ် ဝင်ခြင်း မဝင်ခြင်းအတွက် အသုံးစရိတ် ကန့်သတ်ချက်က ၂၀၂၄ လောက်မှ ဖြစ်သွားပါလိမ့်မယ်။\n\n ရင်းနှီးမြုပ်နှံမှုရပြီး ချန်ပီယံလိဂ်ဝင်ရင်တော့ ပေါင် သန်း ၁၀၀ ထက် ပိုသုံးနိုင်ပါလိမ့်မယ်။",
"btext3": " no",
"imgurl1":"https://scontent-lax3-2.xx.fbcdn.net/v/t39.30808-6/325700610_1355827271851292_3283331288448338549_n.jpg?stp=dst-jpg_p843x403&_nc_cat=103&ccb=1-7&_nc_sid=730e14&_nc_ohc=5dLUtZdTchIAX_jUOQJ&_nc_ht=scontent-lax3-2.xx&oh=00_AfCVTWNca0BsRb0WrKgmkHsNiKchx03jQGWE53-nTb90iQ&oe=63C72D1A",
"imgurl2":"no",
"imgurl3":"no",
"video":"no"
 },

   {"ndate":"Jan 14, 2023",
"htext":"ဒါဝင် မပါဘဲ ဂတ်ပို၊ ဆာလာတို့ ဦးဆောင်မယ့် ဘရိုက်တန်ပွဲအတွက် ဖြစ်လာဖွယ် ပွဲထွက် လူစာရင်",
"btext1":"ဒီကနေ့ည ၁၀ နာရီမှာတော့ လီဗာပူးအသင်းဟာ နည်းပြသစ်လက်ထက် ပိုမို ခြေစွာလာတဲ့ ဘရိုက်တန်ကို အဝေးကွင်းမှာ သွားရောက် ယှဉ်ပြိုင်ရပါမယ်။\n\n အသင်းဟာ ခြေစွမ်းပိုင်း အတော်လေး မတည်ငြိမ်ဖြစ်နေသလို နောက်ဆုံး ယှဉ်ပြိုင်ထားတဲ့ ဘရန့်ဖိုဒ့်ပွဲမှာဆိုရင် အညံ့ပိုင်းကိုတောင် ဦးတည်နေခဲ့ပါတယ်။ ဒီပွဲကတော့ အဝေးကွင်းပွဲလည်းဖြစ်လို့ အာရုံစိုက်မှု အပြည့်နဲ့ ကစားမယ် မျှော်လင့်ထားပါတယ်။\n\n Team news\n\n ဖာမင်နို လေ့ကျင့်ရေး ပြန်မဝင်နိုင်သေးပါဘူး။\n\n သောကြာနေ့မှာ ဒါဝင် ပြန်လေ့ကျင့်နိုင်ရင်တောင် ဘရိုက်တန်ပွဲမှာ ရွေးချယ်သွားဖွယ် မရှိပါဘူး။\n\n မီလ်နာနဲ့ ဘာ့ဆဲတစ်တို့ အသင်းနဲ့အတူ ပြန်လေ့ကျင့်နေပါပြီ။ ",
"btext2":"ဗန်ဒိုက် လူစာရင်းထဲ မပါနိုင်သေးပါဘူး။ ဒါကြောင့် ဒီပွဲမှာ ခံစစ်ပိုင်း အပြောင်းအလဲ ရှိလာဦးမှာ မဟုတ်ပါဘူး။ အယ်လီဆန်၊ ထရန့်၊ မာတစ်၊ ကိုနတေးနဲ့ ရိုဘိုတို့ကိုပဲ ပွဲထုတ်လာဦးမှာ ဖြစ်ပါတယ်။\n\n ကွင်းလယ်မှာတော့ ဖာဘင်ညို၊ သီယေဂိုကို ကိတ်တာနဲ့ တွဲပေးမယ်လို့ ယူဆရတယ်။ ဟာဗေးနဲ့ ဟန်ဒါဆန်တို့ကိုတော့ လူစားဝင် ကွင်းလယ်လူတွေအဖြစ် အသုံးပြုဖို့ ရှိပြီး ကာတစ်ဂျုံးက လူငယ်အသင်းမှာ ပွဲပြန်ကစားနေပြီ ဖြစ်ပါတယ်။\n\n ဒီပွဲမှာတော့ အထောင် တိုက်စစ်အဖြစ် ဂတ်ပိုကို အသုံးပြုကာ ဘယ်ခြမ်းမှာ ချိန်ဘာလိန်၊ ညာခြမ်းမှာ ဆာလာတို့ကို အသုံးပြုမှာ ဖြစ်ပါတယ်။\n\n ဒီပွဲရဲ့ အဓိက အဆုံးအဖြတ် ပေးမယ့် အပိုင်းက အမှားဘယ်လောက် နည်းနည်း လုပ်နိုင်မလဲ ဖြစ်ပါတယ်။ ယခင်ပွဲတွေမှာ ဖိအားပေးမှုတွေ မကောင်းသလို တိုက်စစ်နဲ့ ကွင်းလယ်က ဘောလုံးအပျက် များလှပြီး ကောင်တာတွေကနေ အတော်လေး ဒုက္ခရောက်တာကို မြင်ထားရပါတယ်။ ",
"btext3": "no",
"imgurl1":"https://nyanaykhin.com/wp-content/uploads/2023/01/10271412023-678x381.jpg",
"imgurl2":"https://nyanaykhin.com/wp-content/uploads/2023/01/10371412037.jpg",
"imgurl3":"no",
"video":"no"
 },

             {"ndate":"Jan 14, 2023",
"htext":"ဘရိုက်တန်ပွဲမှာ ဒါဝင်ကို အနားပေးမည်၊ ချန်ပီယံလိဂ်ဝင်ခွင့် အရေးပါလာခြင်းနဲ့ လီဗာပူး သတင်းတိုများ",
"btext1":"ဘရိုက်တန်ပွဲအတွက် လီဗာပူးတိုက်စစ်ကို ဂတ်ပို၊ ဆာလာ၊ ချိန်ဘာလိန်တို့ဖြင့် ပွဲထွက်မှာဖြစ်ပြီး အထောင်တိုက်စစ် နေရာကို ဂတ်ပို တာဝန်ယူမှာ ဖြစ်ပါတယ်။\n\n ဘရိုက်တန်၊ ဝုဗ်၊ ချယ်ဆီး အစရှိသဖြင့် ဆက်တိုက် ယှဉ်ပြိုင်ရမယ့် ပွဲစဉ်တွေမှာ အတိတ်ကို မေ့ထားပြီး တိုက်ခိုက်ကြဖို့ ကလော့ပ်က တောင်းဆိုလိုက်ပါတယ်။\n\n တံကောက်ကြော သံသယရှိနေတဲ့ ဒါဝင်ကို အရဲစွန့်သုံးမှာ မဟုတ်ဘဲ ဘရိုက်တန်ပွဲမှာ အနားပေးသွားမှာ ဖြစ်ပါတယ်။\n\n ထရန့်က နူးညက်စ်ဟာ ဧရိယာထဲမှာ အဆုံးသတ်ပိုင်း လိုအပ်ချက် ရှိနေပေမယ့် သူ ဘယ်နေရာတွေကို ဝင်ပြီး တာဝန်ယူရမယ်ဆိုတာ ကောင်းကောင်း သိလာနေပြီ ဖြစ်ကြောင်းနဲ့ ဒီကာလတွေအတွင်း တည်ဆောက်လာတဲ့ နားလည်မှုပိုင်းတွေအရ မကြာခင်မှာ ဂိုးတွေ အများကြီး သွင်းယူမယ်လို့ ယုံကြည်နေပါတယ်။  ",
"btext2":"ဘရိုက်တန်ပွဲအတွက် လီဗာပူးတိုက်စစ်ကို ဂတ်ပို၊ ဆာလာ၊ ချိန်ဘာလိန်တို့ဖြင့် ပွဲထွက်မှာဖြစ်ပြီး အထောင်တိုက်စစ် နေရာကို ဂတ်ပို တာဝန်ယူမှာ ဖြစ်ပါတယ်။\n\n ဘရိုက်တန်၊ ဝုဗ်၊ ချယ်ဆီး အစရှိသဖြင့် ဆက်တိုက် ယှဉ်ပြိုင်ရမယ့် ပွဲစဉ်တွေမှာ အတိတ်ကို မေ့ထားပြီး တိုက်ခိုက်ကြဖို့ ကလော့ပ်က တောင်းဆိုလိုက်ပါတယ်။\n\n တံကောက်ကြော သံသယရှိနေတဲ့ ဒါဝင်ကို အရဲစွန့်သုံးမှာ မဟုတ်ဘဲ ဘရိုက်တန်ပွဲမှာ အနားပေးသွားမှာ ဖြစ်ပါတယ်။\n\n ထရန့်က နူးညက်စ်ဟာ ဧရိယာထဲမှာ အဆုံးသတ်ပိုင်း လိုအပ်ချက် ရှိနေပေမယ့် သူ ဘယ်နေရာတွေကို ဝင်ပြီး တာဝန်ယူရမယ်ဆိုတာ ကောင်းကောင်း သိလာနေပြီ ဖြစ်ကြောင်းနဲ့ ဒီကာလတွေအတွင်း တည်ဆောက်လာတဲ့ နားလည်မှုပိုင်းတွေအရ မကြာခင်မှာ ဂိုးတွေ အများကြီး သွင်းယူမယ်လို့ ယုံကြည်နေပါတယ်။  ",
"btext3": " လာမယ့်ရာသီ ချန်ပီယံလိဂ်ဝင်ခြင်း မရှိရင် ကလပ်ရဲ့ ထိပ်တန်း ပစ်မှတ် အများအပြားကို အန်ဖီးထံ ပြောင်းလာအောင် ဆွဲဆောင်ဖို့ ခက်ခဲသွားမယ်ဆိုတာ အသင်းဘက်က နားလည်ထားကြောင်း neiljones က ပြောလာပါတယ်။\n\n လူငယ်အသင်းမှာ ပုံမှန် ပွဲထွက်လာနေပြီဖြစ်တဲ့ ကွမ်ဆက်ကို စီနီယာ အတွေ့အကြုံ ပေးနိုင်ရေး အငှားချဖို့ လီဗာပူးအသင်းဘက်က စီစဉ်နေပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/9551412023-678x381.jpg",
"imgurl2":"https://nyanaykhin.com/wp-content/uploads/2023/01/17553120231.jpg",
"imgurl3":"https://nyanaykhin.com/wp-content/uploads/2023/01/Gvardiol-lfc.jpg",
"video":"no"
 },

    
            {"ndate":"Jan 13, 2023",
"htext":"ကလော့ပ်အတွက်ပဲ လက်ထောက်လုပ်မယ့် လင်ဒါး၊ နွေ သန်း ၂၀၀၊ ဒါဝင် မပါနိုင်ခြင်းနဲ့ လီဗာပူး သတင်းတိုများ",
"btext1":"ဘင်ဖီကာမှ အန်ဖို ဖာနန်ဒက်စ်ကို ခေါ်ယူရေး ကျရှုံးခဲ့တဲ့ ချယ်ဆီးဟာ ဘရိုက်တန်မှ ကိုင်ဆီဒိုကို ချိတ်ဆက်သွားဖို့ ပြင်ဆင်နေပါတယ်။ အဆိုပါ ကွင်းလယ်လူ ၂ ဦးလုံးကို လီဗာပူးကလည်း အလိုရှိနေတာပါ။\n\n ဒါဝင် နူးညက်စ်ရဲ့ အခြေအနေဟာ မစိုးရိမ်ရပေမယ့်လို့ ကြိုတင် ကာကွယ်မှု လုပ်ဖို့ရာ ဘရိုက်တန်ပွဲမှာ ပါဝင်ကစားဖွယ် မရှိဘူးလို့ သိရပါတယ်။\n\n ချယ်ဆီးအသင်းက အက်သလက်တီကိုကနေ အငှားခေါ်ယူထားတဲ့ တိုက်စစ်မှူး ဖီလစ်ဟာ ပွဲဦးထွက်မှာ တိုက်ရိုက် အနီကဒ် ရခဲ့တာမို့ လီဗာပူးနဲ့ ယှဉ်ပြိုင်ရမယ့် အမှတ်ပေးပွဲကို လွဲချော်မှာ ဖြစ်ပါတယ်။ ",
"btext2":" The Best Men’s Player 2022 ဆုအတွက် ဆန်ကာတင် ၁၄ ဦးစာရင်းကို ဖီဖာဘင်က ထုတ်ပြန်ရာမှာ ဆာလာ ပါဝင်လာခဲ့ပါတယ်။\n\n လူငယ် တိုက်စစ်မှူး ဗန်ဒုတ်ဟာ ဒီအပတ်မှာ စီနီယာအသင်းနဲ့ လေ့ကျင့်ရေး ဝင်ခဲ့တယ်လို့ သိရပါတယ်။\n\n ဒိန်းမတ်ကလပ် FC Nordsjælland သင်းမှ ကွင်းလယ်လူ Andreas Schjelderup ဟာ လီဗာပူးအသင်းထံက ကမ်းလှမ်းမှုကို ၂ ကြိမ်တိုင် ရခဲ့ပေမယ့် ငြင်းဆန်ပြီး ပုံမှန်ပွဲကစားခွင့် ပိုရနိုင်တဲ့ ပေါ်တူဂီကလပ် ဘင်ဖီကာထံ ပြောင်းဖို့ကိုပဲ ရွေးချယ်သွားပါတယ်။\n\n လက်ထောက်နည်းပြ ပက်လင်ဒါးက သူဟာ ယာဂင် တစ်ဦးတည်းအတွက် လက်ထောက် အဖြစ် အလုပ်လုပ်မှာဖြစ်ပြီး လီဗာပူးအသင်းမှာ သူ့ရဲ့ စာချုပ် ကုန်ဆုံးခဲ့ရင် မန်နေဂျာအဖြစ် လုပ်ကိုင်ဖို့ ကိုယ်ပိုင် လမ်းကို ရွေးချယ်မှာပါလို့ ထုတ်ပြောပါတယ်။\n\n DiMarzio နဲ့ Falk လို့ ဂုဏ်သိက္ခာကြီးမားတဲ့ သတင်းထောက်တွေက လီဗာပူးဟာ နွေအပြောင်းအရွှေ့မှာ အသုံးစရိတ် ပေါင် သန်း ၂၀၀ ထုတ်လိမ့်မယ်လို့ ပြောဆိုလာပါတယ်။\n\n လီဗာပူးအသင်းဟာ နွေမှာ ဝုဗ်ကွင်းလယ်လူ မက်သရုစ် နူးနက်ကို ခေါ်ယူသွားနိုင်ချေ ရှိနေတယ်လို့ ရိုမန်နိုက ဆိုပါတယ်။ လီဗာပူးဟာ ကစားသမားရဲ့ အေးဂျင့်နဲ့လည်း ကောင်းမွန်တဲ့ ဆက်ဆံရေး ရှိထားပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/9231312023-678x381.jpg",
"imgurl2":"https://nyanaykhin.com/wp-content/uploads/2023/01/9201312023.jpg",
"imgurl3":"no",
"video":"no"
 },
           {"ndate":"Jan 12, 2023",
"htext":"၂၀၂၃ မှာ မြင်လာရမယ့် homegrown လိုအပ်ချက်၊ နူးနက်အတွက် ပေါင် ၄၄ သန်းနဲ့ လီဗာပူး သတင်းတိုများ",
"btext1":" ကွင်းလယ်လူ အာမရာဘတ်ဟာ ဖီအိုရင်တီးနားကနေ ထွက်ခွာချိန်မှာ စပိန်လိဂ်ထံ ပြောင်းလိုပြီး အက်သလက်တီကို မက်ဒရစ်က သူ့ရဲ့ ဦးစားပေးအသင်း ဖြစ်တယ်လို့ သိရပါတယ်။\n\n အန်ဇို ဖာနန်ဒက်စ်ရဲ့ အပြောင်းအရွှေ့ ကိစ္စက သဘောတူညီမှု မရခြင်းနဲ့အတူ ပြီးပြတ်သွားပြီဖြစ်ကာ ကွင်းလယ်လူဟာ ဘင်ဖီကာမှာပဲ ဆက်ရှိနေလိမ့်မယ်လို့ နည်းပြဖြစ်သူက အတည်ပြု လိုက်ပါတယ်။\n\n လီဗာပူးအသင်းဟာ အသက် ၂၀ အရွယ် ကွင်းလယ်လူ တေလာ မော်တန်ကို ကာလရှည် သက်တမ်းတိုးစာချုပ် ပေးခဲ့ပြီး ကစားသမားအပေါ် ကလပ်ရဲ့ ယုံကြည်မှုကို ပြသခဲ့ပါတယ်။\n\n လီဗာပူးအသင်းက လာမယ့်နွေမှာ ကလယ်ဟာ၊ နက်ဖီးလစ်၊ ချိန်ဘာလိန်၊ မီလ်နာတို့ကို လက်လွတ်ရတော့မှာမို့ homegrown အသင်းသား လိုအပ်ချက် ရှိနေပြီး ဒါကပဲ ဘယ်လင်ဟမ်ကို ဦးစားပေးအဖြစ် ချိန်ရွယ်နေခြင်း အဓိက အကြောင်းရင်း တစ်ခု ဖြစ်နိုင်ပါတယ်။ ",
"btext2":" စပါး ယူ-၂၁ ကို ၂-၀ နဲ့ အရေးနိမ့်တဲ့ပွဲစဉ်အား ယာဂင်ကလော့ပ် တက်ရောက် ကြည့်ရှုခြင်းဟာ လူငယ်တွေအတွက် ခွန်အားဖြစ်စေခဲ့တယ်လို့ လီဗာပူး ယူ-၂၁ အသင်း နည်းပြက ထုတ်ပြောလိုက်ပါတယ်။\n\n ဝုဗ်ကွင်းလယ်လူ မက်ဒရူစ် နူးနက်ကို ခေါ်ယူဖို့အတွက် လီဗာပူးအသင်းက ပေါင် ၄၄ သန်း ဝန်းကျင်ပဲ ပေးမှာဖြစ်ကြောင်း Paul Joyce က ထုတ်ဖော်လိုက်ပါတယ်။\n\n ကာတာ ရင်းနှီးမြုပ်နှံမှု အဖွဲ့က လီဗာပူးအသင်းထံ ရင်းနှီးမြုပ်နှံမှု မဝင်ခြင်းဟာ ပီအက်စ်ဂျီအသင်း ပိုင်ရှင်အဖွဲ့ဆိုတဲ့ သူတို့ရဲ့ ရပ်တည်ချက် ထိခိုက်နိုင်တာကြောင့် ဖြစ်ပါတယ်။\n\n FSG နဲ့ ပူးတွဲပြီး လီဗာပူးအသင်းရဲ့ စီမံအုပ်ချုပ်ခွင့်ကို စိတ်ဝင်စားတာကြောင့် ဆွေးနွေးမှု လုပ်ခဲ့တဲ့ အဖွဲ့ဟာ ၁၂ ဖွဲ့ရှိတယ်လို့ TIA က ဖော်ပြပါတယ်။",
"btext3": "no",
"imgurl1":"https://nyanaykhin.com/wp-content/uploads/2023/01/9301212023-678x381.jpg",
"imgurl2":"https://nyanaykhin.com/wp-content/uploads/2022/06/klopp-bell-1024x576.jpg",
"imgurl3":"no",
"video":"no"
 },

          {"ndate":"Jan 11, 2023",
"htext":"ဘယ်လင်ဟမ်၊ နူးနက်နဲ့အတူ တန်ပြန် ဖိအားပေးမှုကို ပြန်အသက်သွင်းလိုနေတဲ့ နည်းပြ ယာဂင်",
"btext1":"လီဗာပူးအသင်းဟာ ဇန်နဝါရီမှာ ကွင်းလယ်လူ ခေါ်ယူရေး တရားဝင် လှုပ်ရှားမှုတွေ မစတင်သေးပေမယ့်လို့ အသင်းရဲ့ ပစ်မှတ်တွေက တော်တော်လေး သိသာလာနေပါပြီ။\n\n ဘယ်လင်ဟမ်ကို အဓိက ပစ်မှတ်အဖြစ် ဦးတည်ထားပေမယ့် လီဗာပူးဘက်က အခြားသော ကွင်းလယ်လူ တစ်ဦး ဒါမှမဟုတ် နှစ်ဦးကို ခေါ်ယူသွားမှာပါ။ အသစ်ခေါ်ယူမယ့် ကွင်းလယ်လူတွေဟာ ငယ်ရွယ်ပြီး အသင်းရဲ့ စနစ်မှာ အံဝင်သူတွေ ဖြစ်လာဖို့ ရှိပါတယ်။\n\n ကလော့ပ်ဟာ ၅ စက္ကန့်အတွင်း ဘောလုံး ပိုင်ဆိုင်မှုကို အမြန်ဆုံး ဖိအားပေးနိုင်မှုဖြင့် သူရဲ့ ကောင်တာ-ဖိအားပေး ကစားဟန်ကို တည်ဆောက်လေ့ ရှိပါတယ်။ နွေမှာ ခေါ်ယူမယ့် ကွင်းလယ်လူတွေဟာ ကလော့ပ်ရဲ့ ဖိအားပေး စနစ်ကို အကောင်းဆုံး ပုံဖော်နိုင်သူ ဖြစ်မယ်လို့ နည်းပြကြီးရဲ့ စကား အသွားအလာတွေ အရ သိရပါတယ်။\n\n ပိုသေချာသွားတာက StatsBomb ဘက်ကနေပြီး စွမ်းဆောင်ရည်ပိုင်း တွက်ချက်မှု ထုတ်ပြလာရာမှာ ဒီတလော အသင်းဘက်က စိတ်ဝင်စားနေတဲ့ ကွင်းလယ်လူတိုင်းဟာ ကောင်တာ ဖိအားပေးမှု အပိုင်းမှာ အားသန်နေတဲ့ အချက်ကို သွားတွေ့ရပါတယ်။ recommended by  ",
"btext2":" ဘောလုံးပိုင်ဆိုင်မှု ဆုံးရှုံးသွားရင် ဘောလုံးကို အချိန်အတိုဆုံး အခိုက်အတန့် အတွင်း ပြန်လုယူနိုင်ခြင်းဟာ လီဗာပူးအသင်း ကစားဟန်ရဲ့ ပင်မ အသက်သွေးကြော ဖြစ်ပါတယ်။ နူးနက်က မိနစ် ၉၀ အတွင်းမှာ ပုံမှန်အားဖြင့် ၄.၅ ကြိမ် တန်ပြန် ဖိအားပေးနိုင်တယ်။ အသင်းနဲ့ သတင်းထွက်ထားတဲ့ အာမာရာဘတ်၊ ကိုနေးတို့ကလည်း အဲ့ဝန်းကျင် ဖိအားပေးနိုင်ပါတယ်။\n\n စိတ်ဝင်စားစရာက သူတို့ရဲ့ တန်ပြန် ဖိအားပေးနိုင်စွမ်းက ဖာမင်နို နီးပါးလောက်ကို ကောင်းမွန်ခြင်းပဲ ဖြစ်ပါတယ်။ ဘရာဇီးသားဟာ ဒီနောက်ပိုင်း ၂ နှစ်အတွင်း ဒဏ်ရာ ပြဿနာတွေ ရင်ဆိုင်ရခြင်းနဲ့အတူ လီဗာပူး ကစားကွက် ဦးဆောင်သူ ဆိုတဲ့ တာဝန်ကို ပုံမှန် ရယူလာနိုင်ခြင်း မရှိတော့ပါဘူး။\n\n ကလော့ပ်ဟာ အသင်းမှာ ကျဆင်းလာတဲ့ ဖိအားပေးနိုင်စွမ်းကို ကွင်းလယ်အားဖြင့် ပြန်တည့်မှတ်ပြီး ဒါဝင် နူးညက်စ်၊ ဂတ်ပို၊ ဒီယက်စ်၊ ဂျိုတာတို့လို လှုပ်အားနှုန်းကောင်းတဲ့ တိုက်စစ်ဖြင့် ပေါင်းစပ်တဲ့ ကစားဟန်ကို ပြန်လည် ဖော်ဆောင်လိုနေတာလို့ ယူဆရတာ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/1801202311-678x381.jpg",
"imgurl2":"https://nyanaykhin.com/wp-content/uploads/2023/01/943412023.jpg",
"imgurl3":"no",
"video":"no"
 },
          {"ndate":"Jan 11, 2023",
"htext":"ဂျိုတာ သတင်းကောင်း၊ ကမ်းလှမ်းမှု မရသေးဘူးဆိုတဲ့ ကူပ်မိုင်နားစ်နဲ့ လီဗာပူး သတင်းတိုများ",
"btext1":" လီဗာပူးအသင်း အပြောင်းအရွှေ့ ပစ်မှတ် ဘယ်လင်ဟမ်ဟာ ထရန့် အလက်ဇန်းဒါး-အာနိုးရဲ့ စာအုပ်မှာ လက်မှတ်ထိုးပေးဖို့ ပရိသတ် တစ်ဦးရဲ့ တောင်းဆိုမှုကို ပြုံးပြုံးရွှင်ရွှင်ဖြစ် လိုက်လျောပေးခဲ့ပါတယ်။\n\n လီဗာပူးအသင်းက အတ္တလန်တာ ကွင်းလယ်လူ ကူပ်မိုင်နားစ်ကို စိတ်ဝင်စားနေပေမယ့် တရားဝင် ကမ်းလှမ်းမှု မရထားပါကြောင်း အီတလီကလပ်ရဲ့ အားကစားဒါရိုက်တာက ထုတ်ပြောသွားပါတယ်။\n\n ဝုဗ် ကွင်းလယ်လူ မက်သရုစ် နူးနက်ရဲ့ ကောင်တာ ဖိအားပေးနိုင်မှု အဆင့်ဟာ ဖာမင်နိုနဲ့ နီးနီးစပ်စပ် တူညီတယ်လို့ နောက်ဆုံး ထွက်ရှိလာတဲ့ အချက်အလက် ဆိုင်ရာ ပြကွက်တွေက သက်သေထူးခဲ့ပါတယ်။",
"btext2":" လီဗာပူးအသင်းဟာ ဩစတြီးယား ကလပ်ထံ အငှားချထားတဲ့ အသက် ၂၀ အရွယ် ခံစစ်မှူး ကိုမတ်တီယိုကို ပြန်လည် ခေါ်ယူခဲ့ကြောင်း အတည်ပြုလိုက်ပါပြီ။\n\n ဂျိုတာကို ရီးရဲလ်မက်ဒရစ်နဲ့ ယှဉ်ပြိုင်ရမယ့် ချန်ပီယံလိဂ်ပွဲစဉ်မှာ ထုတ်သုံးနိုင်ဖို့ မျှော်လင့်ထားပြီး ဘရိုက်တန် ပွဲကြိုမှာ သူ့ရဲ့ အခြေအနေ ကောင်းမွန်မှုကို သတင်းကောင်းအဖြစ် ကြားရဖွယ် ရှိနေပါတယ်။\n\n ပိုလန် လက်ရွေးစင် အသင်းဟာ သူတို့ရဲ့ မန်နေဂျာသစ်အဖြစ် တာဝန်ယူဖို့ စတီဗင် ဂျရတ်နဲ့ စကားပြောဆိုမှု စတင်နေပြီ ဖြစ်ပါတယ်။\n\n လီဗာပူးအသင်းနဲ့ ဝုဗ်တို့ရဲ့ အက်ဖ်အေဖလား ပြန်ကန်ပွဲကို ဇန်နဝါရီ ၁၇ ရက်နေ့မှာ ယှဉ်ပြိုင်စေမယ်လို့ အတည်ပြုလိုက်ပါပြီ။\n\n ဘရိုက်တန် တိုက်စစ်မှူး ထရိုဇတ်ကို ရာသီကုန်မှာ အလွတ်ဖြင့် ခေါ်ယူနိုင်မှာ ဖြစ်ကြောင်း အကြောင်းကြားခံရပေမယ့် လီဗာပူးအသင်းက စိတ်ဝင်စားခြင်း မရှိပါဘူး။",
"btext3": " no",
"imgurl1":"https://nyanaykhin.com/wp-content/uploads/2023/01/9541112023-678x381.jpg",
"imgurl2":"https://nyanaykhin.com/wp-content/uploads/2023/01/9551112023.jpg",
"imgurl3":"no",
"video":"no"
 },
         {"ndate":"Jan 10, 2023",
"htext":"အရင်လို မဟုတ်ဘူး ပြိုင်ဘက်တွေက ခံစစ်ပိတ်ထားဖို့ထက် လီဗာပူးကို တိုက်စစ် ပြန်ဆင်လာကြပါပြီ",
"btext1":" ပြီးခဲ့တဲ့ ဘောလုံးရာသီတွေတုန်းက အင်အားကြီးလွန်းတဲ့ လီဗာပူးကို ရင်ဆိုင်ဖို့ရာ ပြိုင်ဘက်တွေက မဝံ့ရဲကြတာနဲ့အတူ ပွဲစဉ် အများအပြားဟာ ခံစစ်ပိတ်ထားတဲ့ အသင်းတွေကို ရင်ဆိုင်ရင်း နိုင်ပွဲတွေကို ရှာဖွေခဲ့ရတယ်။\n\n ဒါပေမယ့်လို့ ပြိုင်ဘက်တွေက လီဗာပူးရဲ့ အားနည်းချက်ကို ရှာဖွေဖို့ အမြဲတမ်း ကင်းထောက်နေခဲ့သလို ဒီရာသီမှာ အသင်းရဲ့ ယိုယွင်းမှုတွေကို ဆက်တိုက် မြင်လာရာကနေ တုန့်ပြန် တိုက်စစ်ဆင်နေကြပြီဖြစ်ကြောင်းကို အသင်း တိုက်စစ်မှူးဟောင်းက အခုလို သုံးသပ်ခဲ့ပါတယ်။\n\n ဂျွန်အဲဒရစ်ချ်က ” ဝုဗ်နဲ့ သရေပွဲဟာ လီဗာပူးအနေနဲ့ ကလပ်ရဲ့ ရှိန်လောက်စရာအသင်း ဆိုတဲ့ ဂုဏ်ပုဒ်ကို ဆုံးရှုံးသွားပြီဖြစ်ကြောင်း နောက်ထပ်သက်သေ ဖြစ်ခဲ့ပါတယ်။\n\n ကျွန်တော်တို့ရဲ့ ကိုယ်ပိုင်အမှတ်အသားက ပျောက်ဆုံးသွားခဲ့ပါပြီ။ ဒီအခြေအနေတွေက အိမ်ကွင်းပွဲစဉ်တွေ တစ်ပွဲမှ အနိုင်မရခဲ့တဲ့ ကိုဗစ်ရာသီကိုတောင် ပြန်ပြီး သတိရသွားစေပါတယ်။ အသင်းတွေဟာ တစ်ပွဲပြီးတစ်ပွဲ ပိုပိုပြီး ထင်ရှားလာတဲ့ ကျွန်တော်တို့ရဲ့ အားနည်းတဲ့ ချိတ်ဆက်မှုတွေကို ရှာတွေ့သွားခဲ့ပါကြပါပြီ။ ",
"btext2":" အသင်းရဲ့ အားနည်းချက် နေရာတွေကို ရှာဖွေဖို့ ပြိုင်ဘက်တွေက ကင်းထောက်တွေ စေလွှတ် စောင့်ကြည့်ထားခဲ့ကြတာပါ။ အခုတော့ ရလာတဲ့ အချက်အလက်တွေကနေ ကျွန်တော်တို့ရဲ့ ဟာကွက်တွေဟာ အတိုင်းအတာ တစ်ခုအထိ မြင်သာတဲ့အရာ ဖြစ်သွားခဲ့ပါတယ်။\n\n အသင်းဟာ မနှစ်က သူတို့ကို တိုက်ခိုက်ဖို့ ကြိုးစားတဲ့ ပြိုင်ဘက် အသင်းတွေကို တန်ပြန်ရာမှာ ကောင်းကောင်းလုပ်နိုင်ခဲ့ပေမယ့် ဒီရာသီမှာတော့ ပြိုင်ဘက်တွေက ဒီအပိုင်းမှာ ပိုပြီး အဆင်ပြေပြေ လုပ်လာနိုင်တဲ့ပုံ ပေါ်ပါတယ်။ အသင်းဘက်က ဒါတွေကို သင်ခန်းစာယူပြီး ပြင်ဆင်ဖို့ကလွဲရင် အခြား ရွေးချယ်စရာ မရှိပါဘူး။\n\n ပြီးခဲ့တဲ့ နှစ်တွေမှာ ကျွန်တော်တို့ကို အိမ်ကွင်းရော အဝေးကွင်းမှာပါ ရင်ဆိုင် တိုက်စစ်ဆင် ကစားခဲ့တာဆိုလို့ မန်စီးတီးပဲရှိပါတယ်။ စပါးနဲ့ ချယ်ဆီး လောက်ပဲ သူတို့ အိမ်ကွင်းမှာ ဖွင့်တိုက်နိုင်စွမ်းရှိပါတယ်။ ဒါကလဲ သူတို့ရဲ့ ဂုဏ်သိက္ခာကြောင့် ဖြစ်နိုင်ပါတယ်။ အခုတော့ အသင်းတွေက အဲ့လို မဟုတ်တောပါဘူး။\n\n ယာဂင်ကလော့ပ်က ပလန်ဘီတွေ လုပ်လေ့ မရှိပါဘူး။ သူ အကောင်းဆုံး သိထားတဲ့အရာကိုပဲ ဆက်လုပ်လေ့ ရှိပါတယ်။ ယခင်နှစ်တွေမှာ ကျွန်တော်တို့ဟာ ဒီအသင်းကို အကြိုက်တွေ့ခဲ့ရပေမယ့် အခုချိန်မှာတော့ သူတို့ဟာ အနည်းငယ် ဖရိုဖရဲ အခြေအနေကို ကျော်ဖြတ်နေရပါတယ်။",
"btext3": "  ကျွန်တော်တို့က အခွင့်အရေးကြီးတွေ ပေးနေရတယ်။ ဝုဗ်က ကျွန်တော်တို့ကို ပြဿနာတွေ ဖြစ်စေခဲ့ပါတယ်။ အမြဲတမ်း စိတ်ချရတဲ့ အယ်လီဆန်တောင်မှ အမှားလုပ်ခဲ့မိတာပါ။ ခံစစ်က အာရုံစိုက်မှု ကင်းမဲ့တာ ထင်ရှားနေခဲ့ပြီး အယ်လီဆန် မတိုင်ခင် မာတစ်တောင် သတိလစ်ဟင်းခါနီး ဖြစ်ခဲ့ပါသေးတယ်။\n\n ပွဲတွေမှာ အဲ့လိုမျိုး အာရုံမစိုက်ပဲနေလို့ မရပါဘူး။ တချိန်လုံး ပတ်ဝန်းကျင်ကို သတိထားနေရမှာပါ။ အယ်လီဆန်က ဒီရာသီ ကျွန်တော်တို့ရဲ့ အကောင်းဆုံး ကစားသမားဖြစ်ခဲ့တယ်။ အသင်း ခွင့်ပြုပေးနေရတဲ့ အခွင့်အရေးတွေ အားလုံးကို သူကယ်တင်ပေးခဲ့တာမို့ သူ့ကို အရမ်းကြီး ဝေဖန်နေလို့ မရပါဘူး။\n\n ကိုဒီဂက်ပိုက သူ့ပွဲဦးထွက်မှာ လက္ခဏာကောင်း တချို့ကို ပြသခဲ့ပေမယ့် သူ လုပ်ပြရာမှာတွေ ရှိနေပါတယ်။ ဒါတွေနဲ့ သူအသားကျလာမှာပါ။ ရေရှည်မှာတော့ အောင်မြင်တဲ့ ကစားသမား ဖြစ်လာမှာပါ။\n\n ဝေဖန်မှုတွေ ပေါင်းစုံရခဲ့တဲ့ ဒါဝင် ဂိုးသွင်းနိုင်လို့လည်း ဝမ်းသာပါတယ်။ ဒါက သူ့အတွက် နောက်ထပ်ဂိုးတွေ သွင်းဖို့ တံခါးဖွင့်ပေးသလို ဖြစ်စေလိမ့်မယ်လို့ မျှော်လင့်ပါတယ် ” လို့ သုံးသပ်ခဲ့တာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/01/203510220231-678x381.jpg",
"imgurl2":"https://nyanaykhin.com/wp-content/uploads/2023/01/20351012023.jpg",
"imgurl3":"no",
"video":"no"
 },
        {"ndate":"Jan 10, 2023",
"htext":"ချန်ပီယံလိဂ် မဝင်ရင် နွေမှာ လီဗာပူးက စျေးကြီးတဲ့ ခေါ်ယူမှု လုပ်နိုင်ဦးမှာလား",
"btext1":" ဘောလုံးရာသီဝက်ရဲ့ ပွဲစဉ် ထက်ဝက်တောင် မပြီးဆုံးသေးတာကြောင့် နောက် ၅ လလောက်မှာ ဘာဖြစ်လာမယ်ဆိုတာကို ပြောဖို့က ခက်ခဲပါလိမ့်မယ်။\n\n ဒါပေမယ့်လို့ မာဆေးဆိုဒ် သတင်းဌာန echo ရဲ့ လီဗာပူးဆိုင်ရာ သတင်းထောက်ဖြစ်သူ Paul Gorst ရဲ့ ဖော်ပြချက်ကတော့ လာမယ့်ရာသီ ချန်ပီယံလိဂ်မှာ ပါဝင်ယှဉ်ပြိုင်ရေးကို ယာဂင်ကလော့ပ်နဲ့ အသင်းသားတွေ မအောင်မြင်ရင် နွေပလန်တွေကို ထိခိုက်မှု ရှိလာနိုင်တယ်လို့ သိရပါတယ်။\n\n ၂၀၁၈ ကနေစလို့ နောက်ဆုံး ၅ နှစ်အတွင်း ချန်ပီယံလိဂ် ဗိုလ်လုပွဲ ၃ ကြိမ် တက်ရောက်ခဲ့တဲ့ လီဗာပူးလူစာရင်း အရွယ်ရမှုတွေ ရှိလာခြင်းနဲ့ မီလ်နာ၊ ကိတ်တာ၊ ချိန်ဘာလိန်တို့ ထွက်ခွာမှာဖြစ်ခြင်းနဲ့အတူ သွေးသစ်လောင်းဖို့ လိုအပ်လာမှာပါ။ ဒါကြောင့်ပဲ ၂၀၂၃ နွေမှာတော့ ဘယ်လင်ဟမ်ကို ခေါ်ယူလိုနေတာဖြစ်ပါတယ်။\n\n ဒါပေမယ့် အသက် ၁၉ နှစ်အရွယ် ကွင်းလယ်လူကို ခေါ်ယူနိုင်ဖို့က ဩဂုတ်လမှာ ချန်ပီယံလိဂ် အုပ်စုအဆင့် ပွဲစဉ်အတွက် လီဗာပူး ပါဝင်နိုင်ခြင်း ရှိမရှိ အပေါ် မူတည်သွားမယ်လို့ Paul Gorst က ဆိုပါတယ်။",
"btext2":"လီဗာပူးအတွင်းလူထံက ရလာတဲ့ သတင်းကို ၎င်းက ဖော်ပြရာမှာ အသင်းရဲ့ ဒီရာသီ အမှတ်ပေးလိဂ် အဆင့်ရပ်တည်ချက်အပေါ် မူတည်ပြီး နွေမှာ ဘယ်လိုပစ်မှတ်ကို ခေါ်ယူမလဲ ဆိုတာအတွက် စာရင်းနှစ်ခု လုပ်ထားတယ်လို့ သိရတယ်။\n\n အကယ်လို့ ချန်ပီယံလိဂ်ဝင်ရင် ဘယ်လင်ဟမ် အပါအဝင် ထိပ်တန်း ပစ်မှတ်ကို ခေါ်ယူဖို့ဖြစ်နိုင်ပြီး ဥရောပ အဆင့်မြင့် ပြိုင်ပွဲကို လွဲရင်တော့ ထိပ်သီးတိုင်း လိုချင်နေတဲ့ ဆယ်ကျော်သက် ကွင်းလယ်လူ မပါတဲ့ သီခြား ပစ်မှတ်တွေကို ချိတ်ဆက်နိုင်တယ်လို့ သိရတာ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/17471012023-678x381.jpg",
"imgurl2":"https://nyanaykhin.com/wp-content/uploads/2023/01/943412023.jpg",
"imgurl3":"no",
"video":"no"
 },
       {"ndate":"Jan 10, 2023",
"htext":"FSG နဲ့အတူ ပူးတွဲရှယ်ယာရှင်တွေ အဖြစ် လီဗာပူးအသင်းထံ ရင်းနှီးမြုပ်နှံမှု ဝင်ဖွယ် မရှိတဲ့ ကာတာအဖွဲ့",
"btext1":" Qatar Sports Investments ဟာ ပရီးမီးယားလိဂ်ထံ ရင်းနှီးမြုပ်နှံမှု ဝင်ဖို့ စတင် ခြေလှမ်းပြင်လာခဲ့ပေမယ့် သတင်းတွေ ထွက်ခဲ့သလို လီဗာပူးအသင်းရဲ့ ရှယ်ယာတွေကို ဝယ်ယူရေး ကြိုးစားမှာ မဟုတ်ပါဘူး။\n\n လီဗာပူးအသင်းကို ပိုင်ဆိုင်ထားတဲ့ အမေရိကန်အဖွဲ့ Fenway Sports Group ဟာ အသင်းကို ရောင်းချနိုင်ခြေ ဒါမှမဟုတ် ရှယ်ယာ အများစုကို ရောင်းချခြင်း အပါအဝင် လီဗာပူးဆီ ရင်းနှီးမြုပ်နှံမှု အသစ် ထည့်သွင်းကနေ များစွာသော ဝင်ငွေတွေ ရရှိဖို့ မျှော်လင့်ထားတာပါ။\n\n FSG ဘက်က လီဗာပူးကို တသင်းလုံး အလုံးစုံ ရောင်းချတာ ဒါမှမဟုတ် ကလပ်ရဲ့ ရှယ်ယာ ၅၀% လောက်ကို ရောင်းချတာမျိုးကို လုပ်လိုနေတာပါ။ အဲ့အတွက် အသေးစား ရင်းနှီးမြုပ်နှံမှုရော၊ အကြီးစား ရင်းနှီးမြုပ်နှံမှုအတွက်ပါ အလားအလာရှိတဲ့ စီးပွားရေး လုပ်ငန်းရှင်တွေနဲ့ ပြောဆိုဆွေးနွေးနေဆဲ ဖြစ်ပါတယ်။",
"btext2":" အရှေ့အလယ်ပိုင်း ဒေသကနေ အမေရိကန်က လုပ်ငန်းရှင်များစွာထိ အသင်းနဲ့ သတင်းတွေ ထွက်ခဲ့ပေမယ့် တချို့ကတော့ စိတ်မဝင်စားကြောင်း ခပ်မြန်မြန်ပဲ ငြင်းပယ်ခဲ့ကြပါတယ်။ ဒီတစ်ကြိမ်မှာတော့ လီဗာပူးရဲ့ ရှယ်ယာရှင်ဖြစ်လာနိုင်တဲ့ အဖွဲ့ဟာ သီးခြား ကလပ်ထံပဲ ရင်းနှီးမြုပ်နှံမှု ဝင်ရောက်ဖို့ စီစဉ်နေပါတယ်။\n\n ကာတာအဖွဲ့ဟာ ပြင်သစ်ကလပ် ပီအက်စ်ဂျီအသင်းရဲ့ ရှယ်ယာ ၁၀၀% ကို ပိုင်ဆိုင်ထားတာပါ။ ၎င်းတို့အတွက် လီဗာပူးအသင်းဟာ သင့်လျော်တဲ့ ကလပ် ဆိုပေမယ့် ကာတာအဖွဲ့ဟာ ပီအက်စ်ဂျီအသင်းပိုင်ရှင် ဆိုတဲ့ သူတို့ရဲ့ ရပ်တည်ချက်ကို ကာကွယ်ဖို့ရာ လီဗာပူးအသင်းရဲ့ အဓိက ရှယ်ယာရှင် မဖြစ်လိုတာလို့ သိရပါတယ်။",
"btext3": " ကာတာဘက်က ပရီးမီးယားလိဂ်ကလပ် စပါးအသင်းရဲ့ ရှယ်ယာ ၂၅% ကိုပဲ ပေါင် ၁ ဘီလျံဖြင့် ဝယ်ယူကာ အသေးစာ ရှယ်ယာရှင်တွေအဖြစ် ရင်းနှီးမြုပ်နှံမှု ဝင်လိုနေပါတယ်။ ကနဦး ကာလပဲ ရှိသေးပေမယ့် ကာတာအဖွဲ့နဲ့ လန်ဒန်ကလပ် အကြီးအကဲတွေကြား စကားပြောမှုက အကောင်းမြင်စရာတွေ ရှိခဲ့ဟန် တူပါတယ်။\n\n FSG ကတော့ သူတို့ရဲ့ ဘဏ္ဍာရေးသီအိုရီတွေနဲ့ အသင်းတည်ဆောက်ရေး စိတ်ကူးစိတ်သန်းတွေ အပေါ် လိုက်လျောညီထွေ ဖြစ်မယ့် မိတ်ဖက်အသစ် ရှာဖွေနေဆဲဖြစ်ပြီး ၂၀၂၃ ထဲမှာတော့ သတင်းထူး ကြားသိရဖို့ မျှော်လင့်ခံထားရပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/18422122022-678x381.jpg",
"imgurl2":"https://nyanaykhin.com/wp-content/uploads/2023/01/10031012023.jpg",
"imgurl3":"no",
"video":"no"
 },
      {"ndate":"Jan 10, 2023",
"htext":"ကာတာဘက်က အန်ဖီးကို စိတ်ဝင်စားနေခြင်း မရှိသေး၊ ကွင်းလယ် ပစ်မှတ်တွေနဲ့ လီဗာပူး သတင်းများ",
"btext1":" ကာတာအဖွဲ့ဖြစ်တဲ့ Qatar Sports Investment ဟာ ပရီးမီးယားလိဂ်ထံ ရင်းနှီးမြုပ်နှံမှု ဝင်လိုနေပြီး ၎င်းတို့က လီဗာပူး၊ ယူနိုက်တက်တို့ကို စိတ်မဝင်စားဘဲ စပါးအသင်းရဲ့ ရှယ်ယာတွေကို ဝယ်ယူလိုနေပါတယ်။\n\n အတ္တလန်တာ ကွင်းလယ်လူ Teun Koopmeiners က “ လီဗာပူးနဲ့ အပြောင်းအရွှေ့ ဇာတ်လမ်း ဖော်ပြခံနေရတာကို ကျနော် မြင်ပါတယ်။ ဒါမျိုးတွေ မြင်ရတာ ကောင်းပေမယ့် ကျနော်ကတော့ အတ္တလန်တာအတွက်ပဲ ရာနှုန်းပြည့် အာရုံစိုက်ထားပါတယ်။ ဒီမှာ ကစားနေရတာကို ကျနော် ပျော်ပါတယ် ” လို့ ပြောဆိုသွားပါတယ်။\n\n လီဗာပူးအသင်းဟာ ၂၀၂၃ ထဲမှာ ကွင်းလယ်လူ ၂ ဦး ခေါ်ယူဖို့ ရည်မှန်းထားတယ်လို့ အသင်း သတင်းထောက်တွေက ဖော်ပြပါတယ်။",
"btext2":"လီဗာပူးဘက်က မက်သရူးစ် နူးညက်စ်ကို အနာဂတ် ကွင်းလယ်လူအဖြစ် မြင်ထားပြီး ကလော့ပ်ကတော့ အာမရာဘတ်ကို အတော်လေး သဘောကျတယ်လို့ သိရပေမယ့် ဇန်နဝါရီမှာ ကမ်းလှမ်းမှု ပြုလုပ်ဖွယ် မရှိသေးပါဘူး။\n\n ၂၀၂၂ အတွက် ဖီဖာရဲ့ တစ်နှစ်တာ အကောင်းဆုံး အသင်းအတွက် ဆန်ကာတင် စာရင်းထဲမှာ အယ်လီဆန်၊ ဗန်ဒိုက်၊ ဆာလာ၊ နူးညက်စ်နဲ့ ဂတ်ပိုတို့ ပါဝင်ခဲ့ပါတယ်။\n\n သီယေဂိုက အတော်လေး ကောင်းတဲ့ ကွင်းလယ်လူ ဖြစ်ပေမယ့် သူ့ကို ဖိအားပေး ယှဉ်ပြိုင်ပြီး ကွင်းလယ်ကို စိုးမိုးဖို့ရာ ပြိုင်ဘက်တွေအတွက် အခွင့်အရေးတွေ ရှိလာနေတယ်လို့ အသင်းခံစစ်မှူးဟောင်း ဝါးနော့က မှတ်ချက်ပေးပါတယ်။ ",
"btext3": " ဝုဗ်အသင်းနဲ့ ယှဉ်ပြိုင်ရမယ့် အက်ဖ်အေဖလား ပြန်ကန်ပွဲမှာတော့ ဒဏ်ရာရခြင်းနဲ့ ပွဲပန်းခြင်းဒဏ်ကို ရှောင်နိုင်ဖို့ရာအတွက် လူငယ်တွေကို အဓိက နေရာပေးသွားနိုင်ပါတယ်။\n\n လီဗာပူးအသင်းဟာ ဘရိုက်တန် ကွင်းလယ်လူ ကိုင်ဆီဒိုအတွက် ကမ်းလှမ်းမှု ပြုလုပ်နိုင်ကြောင်း သတင်းထွက်လာပြီး ကလပ်နှစ်သင်းကြား စျေးနှုန်း သတ်မှတ်ချက်က ပေါင် သန်း ၂၀ လောက် ကွာဟနေပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/9191012023-678x381.jpg",
"imgurl2":"https://nyanaykhin.com/wp-content/uploads/2023/01/9201012023.jpg",
"imgurl3":"no",
"video":"no"
 },
     {"ndate":"Jan 9, 2023",
"htext":"လီဗာပူး ရုန်းကန်နေရတဲ့ ပြဿနာက သီယေဂို အယ်ကန်တာရာလို့ နာမည်တပ် ခံလာရပြန်ပါပြီ",
"btext1":" ဒီရာသီ လီဗာပူးကွင်းလယ် ရုန်းကန်ခဲ့ရတဲ့ အကြောင်းရင်းတစ်ခုက သီယေဂို အယ်ကန်တာရာဖြစ်တယ်လို့ ပရီးမီးယားလိဂ် တိုက်စစ်မှူးဟောင်း တိုနီ ကက်စ်ကာရီနိုရဲ့ သုံးသပ်ချက်ကို မာဆေးဆိုဒ် သတင်းဌာနက ဖော်ပြသွားပါတယ်။\n\n ဘရန့်ဖို့ဒ်ကို ၃-၁ နဲ့ ရှုံးပြီး ရက်ပိုင်းအတွင်းမှာ အားမပါတဲ့ စွမ်းဆောင်ရည်နဲ့အတူ လီဗာပူးအသင်းက အိမ်ကွင်းမှာ ဝုဗ်နဲ့ နှစ်ဂိုးစီ သရေကျခဲ့ပြန်ပါတယ်။ နည်းပြကလော့ပ်က ပထမဦးစားပေး ပွဲထွက်စာရင်းကို သုံးခဲ့ပေမယ့် အငြင်းပွားစရာ VAR ဆုံးဖြတ်ချက် မပါခဲ့ရင် အရေးနိမ့်သွားနိုင်ခဲ့တာ ဖြစ်ပါတယ်။\n\n ပွဲအပြီးမှာ ကလော့ပ်က လီဗာပူး အသင်းသားတွေရဲ့ ဘောလုံးယှဉ်လုနိုင်စွမ်း ကင်းမဲ့မှု အပေါ် မကျေနပ်ကြောင်း ဖွင့်ဟခဲ့တာဖြစ်ပါတယ်။ ဒါကို ကက်စ်ကာရီနိုက ထောက်ခံခဲ့ပြီး ဒီရာသီမှာ လီဗာပူး ရုန်းကန်ရတဲ့ အကြောင်းရင်း တစ်ခုအဖြစ် စပိန်သား ကွင်းလယ်လူကို ဆွဲထုတ်ပြခဲ့ပါတယ်။\n\n “ လီဗာပူးနဲ့ ပတ်သက်ပြီး အကြီးမားဆုံး ပြဿနာက သီယေဂို အပေါ် ကလော့ပ်ရဲ့ စိတ်ကူးက မှားယွင်းနေတာပဲ။ သီယေဂိုက သိပ်တော်ပြီး အရည်အချင်းရှိတဲ့ ဘောလုံးသမား တစ်ယောက်ပါ။ ဒါပေမယ့် ကွင်းလယ်မှာ သူရှိနေတဲ့ တချိန်လုံး ဘောလုံးက သူ့ဆီပဲ လာနေတာဖြစ်ပါတယ်။",
"btext2":" ကွင်းလယ်ပိုင်းနဲ့ ပတ်သက်ပြီး သီယေဂိုက အဆင်ပြေပြေ ကိုင်တွယ်နိုင်တယ်၊ သူလုပ်ပြနိုင်စွမ်းရှိတာ မှန်ပါတယ်။ သူက နည်းစနစ်ပိုင်းအရ ပါရမီရှင် တစ်ယောက်ကိုး။ ဒါပေမယ့် သူကပဲ လီဗာပူးရဲ့ ကစားပုံကို သက်ရောက်မှု ရှိနေတယ်လို့ ထင်ပါတယ်။\n\n လီဗာပူးတို့ ဘောလုံးဆုံးရှုံးသွားတယ်။ ပြိုင်ဘက်တွေက ထောပတ်ကို ဓားနဲ့လှီးသလိုမျိုး လီဗာပူးအသင်းကို စိတ်ကြိုက် ဖြိုခွဲဖျက်ဆီးသွားတယ်။ ဒီနှစ် အန်ဖီးမှာ လိဒ်စ် လုပ်သွားတာ အဲ့လိုမျိုးပဲ။ လက်စတာလည်း လုပ်သွားတယ်။ ဝုဗ်တောင်မှ ထပ်လုပ်သွားပြန်ပါပြီ။ ဒါတောင် ရာသီအစက ဖူလ်ဟမ်နဲ့ပွဲ၊ နာပိုလီနဲ့ ချန်ပီယံလိဂ်ပွဲ၊ မန်ယူနိုက်တက်နဲ့ အဝေးကွင်းပွဲတွေ ထည့်မပြောသေးဘူး။\n\n လီဗာပူးအသင်းရဲ့ ကစားပုံက သီယေဂိုကြောင့် မှားယွင်းသွားခဲ့တယ်လို့ ကျွန်တော် ထင်တယ်။ ဘာလို့လဲဆိုတော့ သူ့ကြောင့်ပဲ လီဗာပူးအသင်း အရင်က ကွင်းလယ်မှာ လုပ်ခဲ့တဲ့ နည်းလမ်းတစ်ခုလုံးကို ပြောင်းလဲသွားခဲ့တာပါ။\n\n ဒီနေ့ခတ်မှာ ကွင်းလယ်ခံစစ်ကစားသမားတွေက တကယ်ကို အရေးကြီးလာတယ်။ မင်းမှာ ဘောလုံး အထိန်းအသိမ်း ကောင်းတဲ့သူမျိုး ရှိဖို့လိုတယ်။ လိဒ်စ်အတွက် အဲ့နေရာမှာ ကယ်ဗင်ဖီးလစ် ရှိခဲ့တယ်။ ချယ်ဆီးမှာ အဲ့လိုလုပ်နိုင်တဲ့ ကန်တေ မရှိတော့ ဘာတွေဖြစ်သွားလဲ ကြည့်ကြည့်ပါ။",
"btext3": "  ယူနိုက်တက်ကို ကာဆီမီရို ရောက်လာတာက သူတို့အသင်းရဲ့ အင်အားကို လုံးဝ ပြောင်းလဲသွားစေတယ်။ ဘာလို့လဲဆိုတော့ သူက ဘောလုံးရအောင်ယူပြီး ထိန်းသိမ်းနိုင်စွမ်းရှိတယ်။ မန်စီးတီးက ရိုဒရီလည်း အဲ့လိုပဲ။ ကွင်းလယ်ခံစစ်တွေက တကယ်အရေးပါတယ်။ လီဗာပူးမှာ အဲ့လိုကစားသမားမျိုး ပျောက်ဆုံးနေတာပါ။ ဒါက သီယေဂို မကောင်းလို့ မဟုတ်ပါဘူး။ သူက ကစားသမားကောင်းဆိုတာ သိသာပါတယ်။ ဒါပေမယ့် လီဗာပူး အသင်းရဲ့ ကစားပုံက သူနဲ့ဆို အဆင်မပြေ ဖြစ်နေတာပါပဲ ” လို့ ကက်စ်ကာရီနိုက သုံးသပ်ခဲ့တာဖြစ်ပါတယ်။ ယခင် လီဗာပူးကွင်းလယ်ဟာ ဖန်တီးမှုမရှိ၊ ကစားကွက် တည်ဆောက်မှုတွေမှာ ပါဝင်လေ့ မရှိပေမယ့် နေရာလွတ်တွေကို လှုပ်အားဖြင့် ကာဗာပေးဖို့ပဲ အားသန်ခဲ့တာပါ။ သီယေဂိုကို ခေါ်ယူခြင်းနဲ့အတူ ကွင်းလယ်ကို ပိုင်ဆိုင်မှု ထိန်းစေပြီး ဘောလုံးဖြန့်ဝေရာ လမ်းကြောင်း ဖြစ်လာစေခဲ့ခြင်းက ကလော့ပ်ရဲ့ ကွင်းလယ် အသုံးပြုပုံကို ခြားနားစေခဲ့တာ ဖြစ်ပါတယ်။ ကက်စ်ကာရီနိုရဲ့ သုံးသပ်ချက်က စိတ်ဝင်စားဖို့ ကောင်းပေမယ့် သီယေဂိုဟာ လီဗာပူးအသင်းအတွက် မပါမဖြစ် ပွဲထွက်နေရသူ မဟုတ်ဘဲ ဒဏ်ရာကြောင့် မကြာခဏ အနားယူနေရသူဖြစ်နေတာပါ။ ဒါကြောင့်ပဲ စပိန်သားကြောင့် လီဗာပူးအသင်း ရုန်းကန်နေရတယ်ဆိုတာ အချက်ကို လက်ခံဖို့တော့ ခက်ခဲလှတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1755912023-678x381.jpg",
"imgurl2":"https://nyanaykhin.com/wp-content/uploads/2023/01/17569120231.jpg",
"imgurl3":"no",
"video":"no"
 },

    {"ndate":"Jan 9, 2023",
"htext":"ခရိုအေးရှား ကြယ်ပွင့် ဂါဗာဒီယိုလာက လီဗာပူးကို နှလုံးသားထဲက အားပေးတာပါလို့ ထုတ်ဖော်",
"btext1":" ကမ္ဘာ့ဖလားမှာ စူပါစတား ဖြစ်ခဲ့တဲ့ ခံစစ်မှူး ဂါဗာဒီယိုဟာ ဥရောပ နာမည်ကြီး ကလပ် အများအပြားရဲ့ ချိတ်ဆက်ခြင်း ခံနေရတဲ့ကြားက လီဗာပူးအသင်းအပေါ် ထားရှိတဲ့ သူ့ရဲ့ ချစ်ခင်မှုကို ထုတ်ပြလာခဲ့ပါတယ်။\n\n နွေတုန်းက ချယ်ဆီးဟာ ဂါဗာဒီယိုကို ခေါ်ယူရေး ကြိုးစားခဲ့ပြီး ပေါင် သန်း ၈၀ ထိ တောင်းဆိုခံခဲ့ရတာပါ။ အသက် ၂၀ အရွယ် ခံစစ်မှူးကို ခေါ်ယူဖို့ရာ မန်စီးတီး၊ ရီးရဲလ်မက်ဒရစ်တို့ကလည်း စိတ်ဝင်စားထားတာ ဖြစ်ပါတယ်။\n\n ကာတာမှာ တတိယရခဲ့တဲ့ ကမ္ဘာ့ဖလား ပြိုင်ပွဲဝင် ခရိုအေးရှားအသင်းအတွက် အဓိကကျခဲ့သူ ဂါဗာဒီယိုကို ခေါ်ယူလိုရင် လာမယ့် စျေးကွက်တွေမှာတော့ ပေါင် သန်း ၁၀၀ ထိ တောင်းဆိုခံရမှာ ဖြစ်ပါတယ်။ ရာသီကုန်ထိ လိုက်ဇစ်မှာ ဆက်နေပြီး အနာဂတ်မှာ ဘာဖြစ်လာမလဲ စောင့်ကြည့်ပါမယ်လို့ ခံစစ်မှူးက ဆိုပါတယ်။\n\n အနာဂတ်နဲ့ ပတ်သက်လို့ စိတ်ဝင်စားစရာ ကိစ္စတွေကို ပြောပြခဲ့တဲ့ ဂါဗာဒီယိုဟာ ထူးထူးခြားခြားအဖြစ် ဘယ်အသင်းကို အားပေးပါသလဲလို့ မေးခွန်းထုတ်ခံရမှုကို အခုလို ဖြေပါသေးတယ်။",
"btext2":"ဂါဗာဒီယိုက ‘ သေချာပေါက် လီဗာပူးပေါ့ဗျာ။ ကျနော် ငယ်ငယ်လေးတည်းက အဖေနဲ့အတူတူ လီဗာပူးပွဲတွေ အများကြီး ကြည့်ရှုအားပေးခဲ့တာပါ။ ဘောလုံးရာသီတိုင်း ဘာဖြစ်ခဲ့တယ်ဆိုတာ အသေးစိတ် ပြောပြလို့တောင် ရတယ်။ လီဗာပူးက ကျနော် နှလုံးသားထဲမှာ ရှိနေတဲ့ ကလပ်အသင်းပါ ’ လို့ ပြောဆိုခဲ့ပါတယ်။\n\n ပရော်ဖက်ရှင်နယ် ကစားသမားတွေဟာ သူတို့ အားပေးတဲ့ အသင်းထံ အမြဲတမ်း ပြောင်းခဲ့ကြတာ မဟုတ်ပါဘူး။ ဒါပေမယ့်လို့ လိုက်ဇစ်နဲ့ ၂၀၂၇ ထိ စာချုပ်ရှိထားတဲ့ ဂါဗာဒီယိုကို အနာဂတ်မှာ လီဗာပူးအသင်းက ကမ်းလှမ်းမယ်ဆိုရင် ကစားသမားရဲ့ စိတ်ဟာ အသင်းဘက်ကို ယိုင်လာမယ်လို့ ယုံကြည်ရတာ ဖြစ်ပါတယ်။ Credit;လီဗာပူးသတင်းစုံ  ",
"btext3": " no",
"imgurl1":"https://nyanaykhin.com/wp-content/uploads/2023/01/1033912023-678x381.jpg",
"imgurl2":"https://nyanaykhin.com/wp-content/uploads/2023/01/Gvardiol-lfc.jpg",
"imgurl3":"no",
"video":"no"
 },

   {"ndate":"Jan 9, 2023",
"htext":"လီဗာပူးနဲ့ ကိုင်ဆီဒို အပြောင်းအရွှေ့ ကိစ္စအတွက် ဘရိုက်တန် စီအီးအို ထုတ်ပြောလာ",
"btext1":" ဇန်နဝါရီ အပြောင်းအရွှေ့မှာ လီဗာပူးက ကွင်းလယ်လူ တစ်ဦးကို ခေါ်ယူနိုင်ရေး အားထုတ်မယ်လို့ ယုံကြည်မှုတွေ ရှိနေဆဲပါ။\n\n ပစ်မှတ်ပေါင်း များစွာနဲ့အတူ သတင်းထွက်ပေမယ့် ဘရိုက်တန်အသင်းမှ အသက် ၂၁ နှစ်အရွယ် ကွင်းလယ်လူ ကိုင်ဆီဒိုကို လီဗာပူးဘက်က ချိတ်ဆက်နေတယ် ဆိုတဲ့ ကိစ္စကတော့ လူပြောအများဆုံး ဖြစ်နေခဲ့ပါတယ်။\n\n ဒီသီတင်းပတ်တွေအတွင်း ကိုင်ဆီဒို ကိုယ်တိုင်ကလည်း သူ့ရဲ့ အေဂျင်စီကို အပြောင်းအလဲ ပြုလုပ်ထားတာမို့ ဘရိုက်တန်ကနေ ထွက်ခွာဖို့ ကြိုးစားလိမ့်မယ် သုံးသပ်ခံနေရတယ်။ ဒါပေမယ့် ဘရိုက်တန် စီအီးအိုဖြစ်သူ ဘာဘာကတော့ အခုချိန်ထိ လီဗာပူးထံက တရားဝင် ကမ်းလှမ်းမှု မရသေးဘူး ဆိုပါတယ်။ ",
"btext2":" ဘရိုက်တန် စီအီးအို ဘာဘာက “ ကျနော်တို့ ကမ်းလှမ်းမှု တစ်ခုမှ မရသေးဘူးလို့ ပြောရမှာကို ကျေနပ်ပါတယ်။ လီဗာပူးက ကျနော်ရဲ့ အီးမေးကို မရဘူးထင်တယ် အခုထိ ဘာကမ်းလှမ်းမှုမှ မမြင်သေးပါဘူး ” လို့ ပြောခဲ့တာပါ။\n\n ကိုင်ဆီဒိုကို စျေးကွက်ထဲမှာ ခေါ်ယူလို့ရနိုင်ပေမယ့် သူ့ကို အလိုရှိနေတာက လီဗာပူး တစ်သင်းတည်း မဟုတ်ဘဲ ချယ်ဆီးကလည်း စိတ်ဝင်စားနေပါတယ်။ အကယ်လို့ ချယ်ဆီးက ကန်တီနဲ့ စာချုပ်သစ် အောင်မြင်နိုင်တယ်ဆိုတဲ့ ကိစ္စကို အတည်ပြုခဲ့ရင် သူတို့ ကိုင်ဆီဒိုကို ချိတ်ဆက်မှာ မဟုတ်ဘူး ယူဆရတယ်။\n\n အီကွေဒေါ ကွင်းလယ်လူကို ခေါ်ယူဖို့ဆိုရင် နွေတုန်းက သတင်းထွက်သလို ပေါင် ၈၅ သန်း မဟုတ်ဘဲ ပေါင် ၆၅ သန်း ဝန်းကျင်နဲ့ ချိတ်ဆက်နိုင်ဖွယ် ရှိပါတယ်။ နွေတုန်းကတော့ လီဗာပူးလို့ ယူဆရတဲ့ ပရီးမီးယားလိဂ်ကလပ်ဟာ ပေါင် သန်း ၄၀ လောက်နဲ့ ကမ်းလှမ်းခဲ့ပြီး ပယ်ချခံခဲ့ရတာ ဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2023/01/caicedo-lfc-1-678x381.jpg",
"imgurl2":"https://nyanaykhin.com/wp-content/uploads/2023/01/caicedo-lfc-2.jpg",
"imgurl3":"no",
"video":"no"
 },

             {"ndate":"Jan 8, 2023",
"htext":"၁၀ ဂိုးပြည့်ပြီဖြစ်တဲ့ ဒါဝင်၊ ကိုယ့်ပြဿနာ ကိုယ်ဖန်တီးခြင်း၊ အားနည်းခဲ့တဲ့ အယ်လီဆန်နဲ့ ဝုဗ်ပွဲမှ တွေ့ရ မြင်ရမှုများ",
"btext1":" ခံစစ်ဒုက္ခတွေကို ပိုဆိုးစေခဲ့တဲ့ အယ်လီဆန်\n\n လီဗာပူးဟာ ဒီရာသီ ပြိုင်ပွဲစုံ ၂၆ ပွဲမှာ အရင်ဆုံး ဂိုးပေးလိုက်ရတာ ၁၄ပွဲ ရှိခဲ့ပါတယ်။ ဒါဟာ အစောကတည်းက ထောက်ပြခံနေရတဲ့ ခံစစ်ပိုင်းအတွက် စိုးရိမ်စရာ အချက်အလက် ဖြစ်နေပါတယ်။\n\n ဘရန့်ဖို့ဒ်နဲ့ပွဲမှာ ခံစစ်ပိုင်း ယိုယွင်းမှုတွေကြောင့် ပေးဂိုး ၃ ဂိုးထိ ခွင့်ပြုခဲ့ရသလို မနေ့က ဝုဗ်နဲ့ပွဲမှာတော့ ပေးဂိုးနှစ်ဂိုးလုံးမှာ အယ်လီဆန်ရဲ့ အမှားမကင်းခဲ့ပါဘူး။ ဒီရာသီ လီဗာပူးအသင်း ဂိုးပေါက်ကို ကြံ့ကြံ့ခံ ကာကွယ်ပေးနိုင်တဲ့ တည်ငြိမ်တဲ့ စွမ်ဆောင်ရည်ရှင်ကပါ အခုလို အမှားကြီးတွေ လုပ်လာတာက စိတ်ပူစရာပါပဲ။\n\n ဂတ်ပိုရဲ့ အလားအလာ\n\n ပွဲထွက်စာရင်းမှာ ဂတ်ပိုကို မြင်လိုက်ရတာက ကျေနပ်ဖွယ်ရာ ကောင်းခဲ့ပြီး ဂက်ပိုအနေနဲ့ သူ့ရဲ့ အဖွင့်ခြေစွမ်းအပေါ် ကျေနပ်မှု ရှိနိုင်ပါတယ်။ သူ့ကို ဘယ်နေရာမှာ အသုံးချမလဲ စောင့်ကြည့်ခံနေရချိန်မှာ ဒီယက်စ်နဲ့ ဂျိုတာတို့ မကစားနိုင်ခြင်းဟာ ဂက်ပိုရဲ့ ပွဲကစားခွင့်အတွက် လမ်းဖွင့်ပေးသလို ဖြစ်ခဲ့ပါတယ်။\n\n သူဟာ ပထမပိုင်းမှာ ပြိုင်ဘက် နောက်ခံလူတွေကို ပြဿနာတွေ ပေးနိုင်ဖို့ ကြိုးစားခဲ့ပြီး နူးညက်စ်နဲ့ ချိတ်ဆက်ကစားဖို့ အားထုတ်ခဲ့ပါတယ်။ အိမ်ကွင်းမှာ အနိုင်မရခဲ့တဲ့ လီဗာပူးရဲ့ စွမ်းဆောင်ရည်ကို စိုးရိမ်နေကြပေမယ့် ကာလတစ်ခုအတွက် တောက်လျှောက် အသုံးပြုနိုင်မယ့် တိုက်စစ် ၃ ယောက်တန်း စတင်လာနိုင်တာက အတော်လေး အကောင်းမြင်စရာ ဖြစ်ခဲ့ပါတယ်။",
"btext2":" ခက်ခဲဦးမယ့် ရာသီဝက်\n\n နည်းပြကလော့ပ်က တောင့်တင်းတဲ့ လူစာရင်းကို ထုတ်သုံးလာခဲ့ပေမယ့် ဂွန်ကာလို ဂူဒက်စ်ရဲ့ အဖွင့်ဂိုးက အသင်းရဲ့ ယုံကြည်မှုကို ပျောက်ဆုံးသွားစေခဲ့တာပါ။ ဒီရာသီ တိုက်စစ်ပိုင်း အတော်လေး အားနည်းပါတယ်ဆိုတဲ့ ဝုဗ်တောင် လီဗာပူးကို ယှဉ်ကစားနိုင်လိုက်တာက စိတ်မချမ်းသာစရာပါပဲ။\n\n ဒါဝင်နဲ့ ဆာလာတို့ရဲ့ ဂိုးတွေက လီဗာပူးကို ပြန်လာနိုင်စေခဲ့ပေမယ့် အားနည်းတဲ့ အသင်းလေးကိုတောင် အိမ်ကွင်းမှာ ပွဲပြတ် အနိုင်ယူနိုင်စွမ်းမရှိတာကြောင့် ဒုတိယ ရာသီဝက်ဟာ မျှော်လင့်ထားတာထက် ခက်ခဲ ကြမ်းတမ်းလာဦးမှာပါ။\n\n ၁၀ ဂိုးပြတ်တဲ့ နူးညက်စ်\n\n မီဒီယာတွေရဲ့ အပြောအဆိုကို ရက်သတ္တပတ် အနည်းငယ် ခံခဲ့ရပြီးနောက် နူညက် ဂိုးပေါက်တွေ့တာကို မြင်ရတာဟာ ပျော်စရာ ဖြစ်ခဲ့ပါတယ်။ ပြောင်းရွှေ့ကြေးက လူတိုင်း အာရုံစိုက်မိတဲ့အရာမျိုး ဖြစ်ပေမယ့် ဒီတလော နူးညက်စ်ပါတဲ့ ပွဲတွေကို စောင့်ကြည့်ခဲ့သူတိုင်းက ပွဲတိုင်းမှာ သူ့ရဲ့ အကျိုးသက်ရောက်မှုတွေ စမြင်နေရတာကို ငြင်းနိုင်မှာ မဟုတ်ပါဘူး။\n\n ရလဒ်က စိတ်ပျက်စရာဖြစ်ပေမယ့် နူးညက်စ်ရဲ့ ဆက်တိုက် ပွဲကစားနိုင်အားနဲ့ သူ့ရဲ့ သွင်းဂိုးက အကောင်းမြင်စရာ အရှိဆုံးလို့ ဆိုရမှာပါ။ ဒီရာသီ ပြိုင်ပွဲစုံမှာ ဒါဝင်က သွင်းဂိုး ၁၀ ဂိုး ရယူပေးခဲ့ပြီ ဖြစ်သလို ဆာလာမှုကြီးမားတဲ့ သူ့ရဲ့ တုံ့ပြန်ပုံက ပရိသတ်တွေကို သဘောကျစေပါလိမ့်မယ်။",
"btext3": " ပြည့်နေတဲ့ အချိန်ဇယားမှာ ထပ်တိုးလာမယ့် ပြန်ကန်ပွဲ\n\n နဂိုကမှ ပွဲချိန်တွေ ပြည့်ကျပ်နေရတဲ့အထဲ ယခုသရေပွဲကြောင့် ပြန်ကန်ပွဲ ကစားရတော့မှာဟာ သိပ်ပြီး ဝမ်းသာစရာတော့ မဟုတ်နေပါဘူး။ လီဗာပူးဟာ ဝုဗ်နဲ့ ပြန်ကန်ပွဲ ကစားရဖို့ရှိနေတဲ့အပြင် ပထမရာသီဝက်တုန်းက ပွဲကျန်ကိုလည်း ကစားရဖို့ ရှိပါသေးတယ်။\n\n တကယ်တော့ နားရက်ကောင်းကောင်း ရထားချိန် လူစုံထုတ်လာပြီးမှတော့ ဝုဗ်ကို တစ်ပွဲထဲနဲ့ အပြတ်နိုင်ခဲ့သင့်တာပါ။ အခုတော့ ကိုယ့်ပြဿနာ ကိုယ်ဖန်တီးလိုက်သလို ဖြစ်လာခဲ့ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1744812023-678x381.jpg",
"imgurl2":"https://nyanaykhin.com/wp-content/uploads/2023/01/1106812023.jpg",
"imgurl3":"https://nyanaykhin.com/wp-content/uploads/2023/01/1013812023.jpg",
"video":"no"
 },
            {"ndate":"Jan 8, 2023",
"htext":"အန်ဖီးကွင်း ပထမဆုံး အတွေ့အကြုံကို ပြောပြတဲ့ ဂတ်ပိုနဲ့ တိုက်စစ်မှူးရဲ့ ခြေစွမ်းအပေါ် ကလော့ပ်ရဲ့ အမြင်",
"btext1":" မနက်က ယှဉ်ပြိုင်တဲ့ လီဗာပူးနဲ့ ဝုဗ်ပွဲမှာ တိုက်စစ်မှူးသစ် ဂတ်ပိုဟာ ဘယ်တောင်ပံကနေ ပွဲဦးထွက် ကစားခွင့်ရခဲ့ပါတယ်။\n\n ချိန်ဘာလိန်နဲ့ လူစားမလဲခင်ထိ ဂတ်ပိုဟာ ၈၄ မိနစ် ကစားခွင့်ရခဲ့တာဖြစ်ပြီး ကလပ်ထံ ရောက်လာပြီး လေ့ကျင်ရေး ၂ ကြိမ်ပဲ လုပ်ရသေးတဲ့ တိုက်စစ်သမားအတွက် မနည်းတဲ့ ပွဲထွက်ခွင့်ပဲ ဖြစ်ပါတယ်။ သူဟာ ဆာလာရဲ့ သွင်းဂိုးအတွက် ကူညီမှုလည်း လုပ်နိုင်ခဲ့တယ်။\n\n ဂတ်ပိုကို ပွဲထုတ်ခြင်းမှာ မြင်ရတဲ့ အနေအထားအတွက် မေးခွန်းထုတ်ခံရစဉ် ကလော့ပ်က နယ်သာလန်သား တိုက်စစ်သမားကို ပိုကောင်းတဲ့ နေရာတွေအတွက် စီမံပေးနိုင်ရမယ်လို့ မှတ်ချက်ပေးပါတယ်။\n\n ‘ သူက ကစားပွဲထဲမှာ အံဝင်ဂွင်ကျမှု ရှိပါတယ်။ ပထမ ခြေလှမ်းတွေက လွယ်တော့ မလွယ်ဘူးပေါ့။ ပြီးပြည်စုံတဲ့ စတင်မှုဖြစ်မယ်လို့တော့ ကျနော်တို့ မမျှော်လင့်ပါဘူး။ ဒါပေမယ့် သူကတော့ ကောင်းမွန်တဲ့ လက္ခဏာတွေကို ပြနိုင်ခဲ့ပါတယ်။ ပိုကောင်းတဲ့ နေရာတွေမှာ သူ့ကို ထားနိုင်ဖို့ စီမံရပါမယ် ဒါကို လုပ်နိုင်မှာအတွက်တော့ သံသယ မရှိပါဘူး ’ လို့ ကလော့ပ်က ပြောခဲ့ပါတယ်။",
"btext2":"ဂတ်ပို ကိုယ်တိုင်ကတော့ ‘ အန်ဖီးကွင်းက အငွေ့အသက်က တော်တော်လေး ကောင်းပါတယ်။ ကိုယ့်ဘာသာအတွက် ကျနော်ရဲ့ အမြင်အရတော့ ကောင်းမွန်တဲ့ အခိုက်အတန့်တွေ လုပ်ပြနိုင်ခဲ့တယ်၊ နှေးကွေး ထိုင်းမှိုင်းခဲ့တဲ့ အခိုက်အတန့်တွေလည်း ရှိပါတယ်။\n\n ဒီအချက်တွေမှာ တိုးတက်လာဖို့ ဆက်လုပ်ရမှာပါ။ အသင်းကို တတ်နိုင်သလောက် ကူညီနိုင်ဖို့ ကြိုးစားရမှာပါ။ သေချာတာကတော့ ကစားရင်းပဲ သင်ယူသွားရမှာ ဖြစ်ပါတယ်။ ဒါကြောင့် ပွဲတွေ ထပ်ကစားရဖို့ မျှော်လင့်ပါတယ်။ကျနော်တို့ ဘောလုံးကို ကောင်းကောင်း ကစားခဲ့ပေမယ့် လုံလောက်တဲ့ ဂိုး မရခဲ့ပါဘူး။\n\n ကိုယ်ဘာလုပ်နိုင်တယ် ပြသနိုင်ခဲ့သလို တိုးတက်လာရမှာတွေ၊ ကြိုးစားရမှာတွေလည်း မြင်ခဲ့ရတယ်။ အသင်းလိုက် စိတ်ဓါတ်ကောင်း ပြသနိုင်ခဲ့တာကတော့ ကောင်းတဲ့ လက္ခဏာပါပဲ။ သူတို့ကွင်းမှာတော့ အနိုင်ယူမယ်လို့ စိတ်ပိုင်းဖြတ်မှုနဲ့အတူ သွားရောက် ယှဉ်ပြိုင်ရမှာပါ ’ ဆိုပြီး သူ့ရဲ့ ပထမဆုံး အတွေ့အကြုံကို အသင်းဝဘ်ဆိုဒ်က​နေ ထုတ်ဖော်ခဲ့တာ ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2023/01/1105812023-678x381.jpg",
"imgurl2":"https://nyanaykhin.com/wp-content/uploads/2023/01/1106812023.jpg",
"imgurl3":"no",
"video":"no"
 },

           {"ndate":"Jan 8, 2023",
"htext":"ဝုဗ်ရဲ့ တတိယဂိုးကို ဘာလို့ ခွင့်မပြုတာလဲ? နှစ်ဘက် နည်းပြတွေ ဘယ်လို တုန့်ပြန်ကြသလဲ?",
"btext1":"အက်ဖ်အေဖလား ပွဲစဉ်မှာ သွင်းဂိုးကို ပယ်ချက်ခဲ့တဲ့ VAR ဆုံးဖြတ်ချက်ကို လိုပတ်တီဂူ ဒေါသထွက် ပေါက်ကွဲခြင်းအား နားလည်ပါတယ်လို့ နည်းပြကလော့ပ်က မှတ်ချက်ပေးခဲ့ပါတယ်။\n\n ပွဲက ၂-၂ ဖြစ်နေချိန် ဝုဗ်ဘက်က တိုးတီက ဝုဗ်အတွက် ဦးဆောင်ဂိုး သွင်းယူပေးခဲ့တာဖြစ်ပြီး VAR စစ်ဆေးမှုနဲ့အတူ ပယ်ဖျက်ခံခဲ့ရပါတယ်။ အဆိုပါ ဆုံးဖြတ်ချက်ကို လိုပတ်တီဂူက ပေါက်ကွဲခဲ့သလို ဘာလို့ ဂိုးမပေးခဲ့သလဲ ဆိုတာက အငြင်းပွားစရာ ဖြစ်ခဲ့ပါတယ်။\n\n ပွဲအပြီးမှာတော့ ဝုဗ်ရဲ့ သွင်းဂိုးအတွက် ကစားကွက် တည်ဆောက်မှုမှာ လူကျွံနေတာကြောင့် သွင်းဂိုးအဖြစ်ကနေ ပယ်ဖျက်ခဲ့တယ်ဆိုတာ အတည်ပြုနိုင်ခဲ့တယ်။ အဆိုပါဖြစ်ရပ်ကို ပြန်လည် ပြသဖို့ ကင်မရာ ရှုထောင့် မရှိခြင်းကြောင့် အခုလို နားလည်မှုတွေ လွဲကြဖို့ ဖြစ်လာခဲ့တာလို့ ရုပ်သံဌာနတွေက သတင်းဖော်ပြခဲ့ပါတယ်။\n\n ရုပ်ပုံ တစ်ခုတည်းနဲ့အတူ အနိုင်ရပြီဖြစ်တဲ့ သွင်းဂိုးကို ပယ်ဖျက်ခံရတာအတွက် ခံစားရမှုကို မိမိနားလည်ကြောင်းနဲ့ ဝုဗ်ဘက်က ဒေါသထွက် ပေါက်ကွဲမယ်ဆိုတာ သံသယမရှိပါဘူးလို့ ပွဲအပြီးမှာ ကလော့ပ်က ဆိုပါတယ်။ ",
"btext2":"ကလော့ပ်က ‘ သူတို့ရဲ့ တတိယဂိုး အခြေအနေက ကျနော် သေချာ မသိပါဘူး။ ကျနော်တို့ လူကျွံနေတယ်လို့ ထင်ရတဲ့ ပုံတစ်ပုံတော့ မြင်ခဲ့ရပါတယ်။ သူတို့ ဘာလို့ ဒေါသထွက်တယ်ဆိုတာ ကျနော် နားလည်ပါတယ်။ ရှုထောင့် တစ်ခုတည်းနဲ့ VAR ဘက်က အဆုံးအဖြတ် လုပ်တာမျိုး ကျနော်တို့လည်း မဖြစ်ချင်ပါဘူး ’ လို့ ဆိုခဲ့တာပါ။\n\n လိုပတ်တီဂူကတော့ ‘ ကျနော်တို့ ရခဲ့တဲ့ လူကျွံဘော အနေအထားကို ကျနော်တို့ မြင်ပါတယ်။ စော်ရီးပါ ကျနောအတွက်တော့ လူကျွံဘော မဟုတ်ပါဘူး။ ပုံတွေကို ကျနော်တို့လည်း မြင်ပါတယ်။ လူကျွံဘော ဆိုတာကိုတော့ လက်မခံဘူး။ ထိချက်တွေက ကျနော်တို့ ကစားသမားတွေချည်းပါ။\n\n ဆုံးဖြတ်ချက်က မှားပါ။ ကျနော်လည်း နေ့တိုင်း အမှားလုပ်တတ်သလို သူတို့လည်း ဆုံးဖြတ်ချက် အမှားကို လုပ်ခဲ့တာပါ။ ပွဲကို ကူညီဖို့ VAR ရှိနေတယ်ဆိုပေမယ့် ဒီနေ့တော့ သုံးမရပါဘူး။ ဒါ လုံးဝ လူကျွံဘော မဟုတ်ပါဘူး ’ လို့ တုန့်ပြန်ခဲ့တာ ဖြစ်ပါတယ်။\n\n အန်ဖီးမှာ ၂-၂ သရေကျတဲ့ ပွဲအတွက် ပြန်ကန်ပွဲကိုတော့ ဝုဗ် အိမ်ကွင်းမှာ ယှဉ်ပြိုင်သွားရမှာပဲ ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2023/01/1013812023-678x381.jpg",
"imgurl2":"https://nyanaykhin.com/wp-content/uploads/2023/01/1015812023.jpg",
"imgurl3":"no",
"video":"no"
 },

          {"ndate":"Jan 7, 2023",
"htext":"လီဗာပူး vs ဝုဗ် အက်ဖ်အေဖလား တတိယအဆင့် ပွဲစဉ်အတွက် ဆက်တန်ရဲ့ ခန့်မှန်းချက်",
"btext1":"ဒီနေ့ည အက်ဖ်အေဖလား တတိယအဆင့် ပွဲစဉ် အဖြစ် ည ၂ နာရီခွဲမှာ လီဗာပူးအသင်းဟာ ဝုဗ်အသင်းကို အိမ်ကွင်း အန်းဖီးမှာ ဧည့်ခံ ကစားရမှာ ဖြစ်ပါတယ်။\n\n ရလဒ်ဆိုးပိုင်း မတည်ငြိမ်မှုတွေနဲ့အတူ ခြေစွမ်းကျဆင်းပြီး စွမ်းဆောင်ရည်ပိုင်း ရုန်းကန်နေရတဲ့ အသင်းဟာ ဒီပွဲမှာတော့ အဓိက ကစားသမားတွေကို ထုတ်သုံးမယ်လို့ ကြားထားရတယ်။ ဂတ်ပို ပွဲထွက်ခွင့်ရဖို့ ပရိသတ်တွေ မျှော်လင့်နေပေမယ့် သူပါမလား မသေချာသေးပါဘူး။\n\n ဘီဘီစီ သတင်းဌာနမှ ပင်တိုင် သုံးသပ်သူ ခရစ်ဆက်တန်က လီဗာပူးနဲ့ ဝုဗ်တို့ ပွဲစဉ် အတွက် အခုလို သုံးသပ် ခန့်မှန်းထားပါတယ်။ ",
"btext2":" ” ကျနော်ကတော့ လီဗာပူး အရူးလုပ်တာ ခံနေရသလိုပါပဲ။ ဘာဖြစ်လို့လဲ ဆိုတော့ နောက်ဆုံး ကစားထားတဲ့ ဘရန့်ဖို့ဒ်နဲ့ ပွဲမှာ သူတို့က ခံစစ် အားနည်းချက်တွေကို ထုတ်ပြပြီး ရှုံးနိမ့်ထားပါတယ်။ ဒါပေမယ့် ဝုဗ်ကိုတော့ ယာဂင် ကလော့ပ် အသင်းက ကျော်ဖြတ်နိုင်မယ် လို့ ကျနော် ထောက်ခံချင်နေတယ်။\n\n လက်ရှိ ချန်ပီယံတွေ ပီပီ လီဗာပူးအသင်းက ဒီပွဲကို အင်အားတောင့်တင်းစွာ ပွဲထုတ်လာဖွယ် ရှိပါတယ်။ နည်းပြ လိုပက်တီဂူ လက်ထဲမှာ အသက်ဝင်လာတဲ့ ဝုဗ်ကို ကျော်ဖြတ်ဖို့လည်း လီဗာပူးက ကစားသမားကောင်းတွေ ထုတ် သုံးဖို့ လိုပါတယ်။ ” လို့ ဆက်တန်က သုံးသပ်ထားပါတယ်။\n\n ခရစ်ဆက်တန်ရဲ့ ပွဲ ခန့်မှန်းရလဒ်ကတော့ လီဗာပူး ၂-၁ ဝုဗ် ဖြစ်ပါတယ်။ Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/nn3011-678x381.jpg",
"imgurl2":"https://nyanaykhin.com/wp-content/uploads/2023/01/943412023.jpg",
"imgurl3":"no",
"video":"no"
 },
         {"ndate":"Jan 7, 2023",
"htext":"လီဗာပူးရဲ့ ပြဿနာက ကွင်းလယ် မဟုတ်ကြောင်း ရှင်းပြလာတဲ့ နည်းပြကလော့ပ်",
"btext1":" နည်းပြကလော့ပ်က လက်ရှိ လီဗာပူးအသင်း ရင်ဆိုင်နေရတဲ့ တည်ငြိမ်မှု ကင်းမဲ့ခြင်း ပြဿနာဟာ ကွင်းလယ်လူသစ် တစ်ဦး ခေါ်ယူလိုက်လို့ အဆင်ပြေသွားမယ့် ကိစ္စမျိုး မဟုတ်ဘူးလို့ ထုတ်ပြောလာပါတယ်။\n\n ဇန်နဝါရီ အပြောင်းအရွှေ့မှာ သုံးခွင့်ရတဲ့ အသုံးစရိတ်ကို ကွင်းလယ်လူ ခေါ်ယူရေးထက် ဂတ်ပိုကို လက်မှတ်ထိုးဖို့ အသင်းက အသုံးပြုခဲ့ပါတယ်။ ဒါဟာ ဒီရာသီ တိုက်စစ်ပိုင်းက ဖိအားပေးမှုတွေ ဟန်ချက်မညီခြင်းကြောင့် ကွင်းလယ်နဲ့ ခံစစ်ကို ထိခိုက်စေတယ်ဆိုတဲ့ နည်းပြအဖွဲ့က ယုံကြည်ခြင်းကြောင့် ဖြစ်ပါတယ်။\n\n လက်ရှိ လီဗာပူး ရင်ဆိုင်နေရတဲ့ ပြဿနာကို စိတ်ဓါတ် ပြင်းပြစွာ ဖိအားပေးခြင်း၊ မှန်ကန်တဲ့ ကိစ္စတွေကို လုပ်ဆောင်ခြင်းတွေနဲ့အတူ ဖြေရှင်းဖို့ အသင်းနည်ပြ အဖွဲ့က ရည်ရွယ်ထားတာ ဖြစ်ပါတယ်။",
"btext2":" ဒီအကြောင်းကို နည်းပြ ကလော့ပ်က ” ကျနော်တို့ ရင်ဆိုင်နေရတာ ကွင်းလယ် ပြဿနာ မဟုတ်ပါဘူး၊ အသင်းရဲ့ ကိစ္စတွေမှာ ပြဿနာ ရှိနေတာပါ။ ခံစစ်ကာကွယ်မှုက အရှေ့ဆုံးကနေ စတင်ရတာဖြစ်ပါတယ်။ အဲ့နေရာတည်းက ခုခံမှုကို မလုပ်နိုင်ဘူးဆိုရင် ကွင်းလယ်ကလည်း ဘာမှ မတတ်နိုင်ပါဘူး။\n\n ဟန်ချက်ညီမှုက ပြဿနာ တစ်ခုပါ။ နောက်ဆုံးပွဲမှာဆိုရင် သွင်းဂိုးတွေကို တည်ကန်ဘောကနေ ၂ ကြိမ် ခွင့်ပြုလိုက်ရပြီး တစ်ကြိမ်က ကောင်တာ တိုက်စစ်ကနေ ခွင့်ပြုခဲ့ရတာပါ။ ကွင်းလယ်ပိုင်းမှာ ဘောလုံး သိပ်ကစားခဲ့ရတာ မဟုတ်ပါဘူး။ အားလုံးက စုဖွဲ့မှုနဲ့ပဲ ဆိုင်ပါတယ်။\n\n ဒီပြဿနာတွေကို ကွင်းလယ်လူ တစ်ယောက်ထဲက ဖြေရှင်းပေးနိုင်မှာ မဟုတ်ပါဘူး။ မှန်ကန်တဲ့ ကိစ္စတွေကို စုပေါင်း လုပ်ဆောင်ခြင်းနဲ့ ဖြေရှင်းရမှာပါ။ ကျနောတို့ ခုခံမှုတွေ မလုပ်နိုင်ဘူးဆိုတာ ရှင်းပါတယ်။",
"btext3": "  နိုင်တမျိုး မနိုင်တမျိုး ပွဲတွေကို ခြားနားစွာ သုံးသပ်တာတွေ ကျနော်တို့ မလုပ်ပါဘူး။ ကိစ္စတွေကို မှန်မှန်ကန်ကန် လုပ်နိုင်ရင် မှန်ကန်တာပဲ၊ မှန်မှန်ကန်ကန် မလုပ်နိုင်ရင် မှားတာပဲ။ ကျနော်တို့ အမြဲတမ်း ဒီလိုပဲ စိစစ် သုံးသပ်ပါတယ်။\n\n အသင်း ကစားနေတဲ့ ပုံစံကို ကျနော် ပျော်နေလား ဆိုရင် နိုးပါ၊ လုံးဝ မပျော်ပါဘူး။ ဒါပေမယ့် အခုဖြစ်နေတာက ကွင်းလယ် ပြဿနာ မဟုတ်ပါဘူး။ အထွေထွေ ကိစ္စတွေမှာ ပြဿနာ ရှိနေတာပါ။ ဖိအားပေးမှုကို ဦးနှောက်နဲ့ လုပ်ရမှာ မဟုတ်ပါဘူး နှလုံးသားနဲ့ လုပ်ရမှာပါ ” လို့ ပြောဆိုသွားပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/salah-gakpo-klopp--678x381.jpg",
"imgurl2":"https://nyanaykhin.com/wp-content/uploads/2023/01/gakpo-klopp-lfc.jpg",
"imgurl3":"no",
"video":"no"
 },
        {"ndate":"Jan 7, 2023",
"htext":"တိုက်စစ်ကမှ ပြဿနာဆိုတဲ့ ကလော့ပ်၊ တတိယဂိုးသမား၊ ဖာမင်နို ညိနှိုင်းမှုနဲ့ လီဗာပူး သတင်းတိုများ",
"btext1":" အက်ဖ်အေဖလား တတိယအဆင့်အဖြစ် ဝုဗ်ကို ရင်ဆိုင်တဲ့ပွဲမှာ လီဗာပူးအသင်းဟာ တောင့်တင်းတဲ့ လူစာရင်းကို ထုတ်သုံးမှာဖြစ်ပြီး ဂိုးသမားအဖြစ် အယ်လီဆန်ပဲ ပွဲထွက်ပါမယ်။\n\n ဒေါ့မွန်ဘက်က ဘယ်လင်ဟမ်ကို နောက်ထပ် ၁၂ လ ဆက်ထိန်းလိုပေမယ့် ကစားသမားရဲ့ ဖခင်က လာမယ့်ရာသီမှာ သားဖြစ်သူကို အသင်းပြောင်းနိုင်အောင် စီစဉ်ပေးလိုနေပါတယ်။ ဒေါ့မွန်ဘက်ကတော့ နွေမှာ ရောင်းထုတ်ရမယ်ဆိုရင် ယူရို သန်း ၁၅၀ တောင်းဆိုမှာ ဖြစ်ပါတယ်။\n\n ဘရိုက်တန် စီအီးအိုက သူတို့ ကွင်းလယ်လူ ကိုင်ဆီဒိုအတွက် မည်သည့် ကမ်းလှမ်းမှုမှ မရသေးဘူးလို့ ထုတ်ပြောပါတယ်။ ကိုင်ဆီဒိုဟာ အနာဂတ်အတွက် ရည်ရွယ်ပြီး အေဂျင်စီ အပြောင်းအလဲ ပြုလုပ်ထားပါတယ်။\n\n ခံစစ်မှူး ဗန်ဒိုက်ရဲ့ ဒဏ်ရာဟာ ၄-၆ ပတ် ဝန်းကျင် နားယူရမှာဖြစ်ပြီး ရီးရဲလ်မက်ဒရစ်နဲ့ ချန်ပီယံလိဂ် ပထမအကျော့ကို ပါဝင်ကစားနိုင်ဖို့ မသေချာပါဘူး။ ",
"btext2":"၂၀၂၆ မှာ လီဗာပူးနဲ့ ကလော့ပ်ကြား စာချုပ်ကုန်လို့ လမ်းခွဲခဲ့ရင် အာဂျင်တီးနား နည်းပြ စကာလိုနီကို နည်းပြသစ်အဖြစ် ချိတ်ဆက်ဖို့ အင်္ဂလန်နည်းပြဟောင်း အဲရစ်ဆန်က တိုက်တွန်းမှု လုပ်လာပါတယ်။\n\n နည်းပြကလော့ပ်က ဖာမင်နိုကို အသင်းမှာ ဆက်နေဖို့ကို အလိုရှိနေပြီး လီဗာပူးဘက်က မီလ်နာနည်းတူ လုပ်ခပိုင်း လျော့ချခြင်း ဒါမှမဟုတ် စွမ်းဆောင်ရည် အလိုက် လုပ်ခပေးခြင်းဖြင့် ကမ်းလှမ်းမှုမျိုး တိုက်စစ်မှူးကို ပေးထားပါတယ်။\n\n ဇန်နဝါရီမှာ သုံးခွင့်ရတဲ့ အသုံးစရိတ်ကို ကွင်းလယ်လူ ခေါ်ယူရေးထက် တိုက်စစ်ပိုင်း အားဖြည့်ဖို့ကို ကလော့ပ်က ရွေးချယ်ခဲ့ပြီး ရာသီကုန်ထိ လက်ရှိ ကွင်းလယ်လူတွေနဲ့ တောင့်ခံသွားဖို့ ကြံရွယ်ထားတာလို့ သိရပါတယ်။ ",
"btext3": " ဒီလတွေအတွင်း ရင်းနှီးမြုပ်နှံမှု အဖွဲ့တွေနဲ့ ချိတ်ဆက်မိဖို့ FSG ဘက်က အားထုတ်သွားမှာဖြစ်ပြီး ဒီကာလတွေအတွင်း တိုးတက်တဲ့ အခြေအနေမျိုး ထွက်ပေါ် မလာသေးပါဘူး။\n\n နည်းပြကလော့ပ်က လီဗာပူးအသင်းရဲ့ ပြဿနာက ကွင်းလယ် မဟုတ်ဘဲ ပထမ ခံစစ်စည်းဖြစ်တဲ့ တိုက်စစ်ကနေ စတင်တဲ့ ပြဿနာဖြစ်တယ်လို့ ထုတ်ဖော်ခဲ့ကာ ဂတ်ပို၊ နူးညက်စ်တို့နဲ့အတူ ဖိအားပေးမှုကို အရှိန်မြင့်ဖွယ် ရှိနေပါတယ်။\n\n လီဗာပူးအသင်းဟာ အတ်ဒရီယန်နေရာမှာ အစားထိုးဖို့ လက်ရှိ ဂျာမနီကလပ် ဟန်နိုဗာမှာ ကစားနေတဲ့ homegrown စာရင်းဝင် အသက် ၃၃ နှစ်အရွယ် ဂိုးသမား Ron-Robert Zieler ကို ချိတ်ဆက်ခွင့်ရခဲ့ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/921712023-678x381.jpg",
"imgurl2":"https://nyanaykhin.com/wp-content/uploads/2023/01/2012112023.jpg",
"imgurl3":"no",
"video":"no"
 },
       {"ndate":"Jan 6, 2023",
"htext":"ရီးရဲလ်မက်ဒရစ်နဲ့ ပထမအကျော့ကို ဗန်ဒိုက် လွဲချော်ဖွယ်ရှိလာ",
"btext1":" ကလော့ပ် 🗣️ “ သူ့ဒဏ်ရာကို ကျနော်တို့ အံ့ဩခဲ့ရတယ်။ သူက အရမ်းကြီး နာကျင်တယ် မခံစားရဘူး။ ကျနော်လည်း ချက်ခြင်း လူစားလဲခဲ့တာပဲ။ ဒါပေမယ့် ဒဏ်ရာက ထိခိုက်မှုကြီးပါတယ်။ တလထက်ပိုတဲ့ သီတင်းပတ်တွေအထိ သူနားရမှာပါ။ အခြားသော ခံစစ်မှူးတွေ ရှိနေသေးပေမယ့် ဗန်ဒိုက် ဒဏ်ရာရသွားတာက အသင်းအတွက် နစ်နာပါတယ်။ ” Credit;လီဗာပူးသတင်းစုံ",
"btext2":" no",
"btext3": " no",
"imgurl1":"https://scontent-lax3-1.xx.fbcdn.net/v/t39.30808-6/324261446_3392435130993808_5445275574343876977_n.jpg?stp=dst-jpg_s960x960&_nc_cat=102&ccb=1-7&_nc_sid=730e14&_nc_ohc=s6zY2icF7eAAX8sCX88&_nc_ht=scontent-lax3-1.xx&oh=00_AfDgV9WTjvQerIqYKe4weWbOhHr34whusjI7QPWU-5JzBg&oe=63BDED67",
"imgurl2":"no",
"imgurl3":"no",
"video":"no"
 },

      {"ndate":"Jan 6, 2023",
"htext":"ဂတ်ပိုထံက ချက်ခြင်း သက်ရောက်မှု မြင်ရမလား",
"btext1":" ယာဂင်ကလော့ပ် 🗣️  ဂတ်ပိုကြည့်ရတာ အခြေအနေ ကောင်းပါတယ်၊ သူက ကြံ့ခိုင်နေပုံပါပဲ။ သူနဲ့ ပတ်သက်ပြီး အတော်လေး အကောင်းမြင်ပါတယ်။ သူက ရာနှုန်းပြည့် ကြံ့ခိုင်နေမလား ဆိုတာမျိုး ကျနော် မသိပါဘူး။ \n\n အသင်းနဲ့အတူ လေ့ကျင့်ချိန် ၂ ချိန် ပါဝင်ခဲ့ပြီး သူ့အတွက် ပြင်းထန်မှာဖြစ်သလို အရာအားလုံးက သူ့အတွက် အသစ်အဆန်းပါပဲ။ ဒီတော့ ခံစားချက်တွေ တမျိုးတော့ ဖြစ်နေမှာပါ။ ကောင်းမွန်တဲ့ သက်ရောက်မှုဖြစ်ဖို့ ကျနော်တို့ မျှော်လင့်ထားပါတယ်။  Credit;လီဗာပူးသတင်းစုံ",
"btext2":"no ",
"btext3": " no",
"imgurl1":"https://scontent-lax3-1.xx.fbcdn.net/v/t39.30808-6/324439031_605258437996537_1157981935902112156_n.jpg?stp=dst-jpg_s960x960&_nc_cat=110&ccb=1-7&_nc_sid=730e14&_nc_ohc=AKsiFiJY3ZsAX_vIXE6&_nc_oc=AQnntw1yFmDXuglSSN6pagizgdA7RByPcfB0zvzbj70VYY4gSGtBxS4RoQXjsWT3ONc&_nc_ht=scontent-lax3-1.xx&oh=00_AfD8JXFVD5a-JRheklEHBFx9_BoBj68pWh13oWBwfc0NLQ&oe=63BC6E84",
"imgurl2":"no",
"imgurl3":"no",
"video":"no"
 },
     {"ndate":"Jan 6, 2023",
"htext":"ဒီရာသီ လီဗာပူးအသင်းရဲ့ အားနည်းချက် (၃) ခုကို ပြိုင်ဘက်အသင်း နည်းပြအဖွဲ့ဘက်က ဖော်ထုတ်",
"btext1":" လီဗာပူးဟာ ဒီရာသီအတွင်း အမြင့်ဆုံး အဆင့်ကနေ လျင်မြန်စွာ ကျဆင်းလာနေပြီး ပြိုင်ဘက်နည်းပြ တစ်ယောက်က ဒီရာသီ ကလော့ပ် အသင်းရဲ့ အဓိက အားနည်းချက် ၃ ခုကို ထောက်ပြခဲ့ပါတယ်။\n\n စပါး၊ ချယ်ဆီး၊ နယူးကာဆယ်နဲ့ မန်စီးတီးတို့အားလုံး ခြေချော်တာကို မြင်ခဲ့ရပေမယ့် လီဗာပူးအသင်းကလည်း ဘရန့်ဖို့ဒ်ကို ရှုံးနိမ့်ခဲ့ပြီး ထိပ်ဆုံး ၄ သင်းနေရာ စိန်ခေါ်နိုင်ရေး အခွင့်အရေးကြီး တစ်ရပ်ကို လက်လွှတ်ခဲ့ရတယ်။ အခုဆိုရင် အဆင့် ၄ နေရာနဲ့ ၇ မှတ် အကွာမှာ ရှိနေခဲ့ပြီ ဖြစ်ပါတယ်။\n\n မကြာသေးခင်ကပဲ လီဗာပူးနဲ့ ယှဉ်ပြိုင်ထားတဲ့ ပြိုင်ဘက်အသင်းမှ အမည် မဖော်ပြလိုတဲ့ ဝန်ထမ်းတစ်ဦးက ကလော့ပ်ရဲ့ အသင်းနဲ့ ပတ်သက်လို့ “ လီဗာပူး က အကူးအပြောင်း ကာလကို ရောက်နေတယ်။ အတူတူရှိနေတာ နည်းနည်း အချိန်ကြာလွန်းသွားတဲ့ အသင်းတစ်သင်းလိုမျိုး ခံစားရတယ်” လို့ ဖော်ထုတ်ခဲ့ပါတယ်။",
"btext2":" ပွဲမတိုင်ခင် သူတို့ရဲ့ နည်းစနစ်ပိုင်း စိစစ်မှုက ထွက်ပေါ်လာတဲ့ လီဗာပူးရဲ့ အားနည်းချက်တွေက ဘာလဲဆိုတာကို ပြိုင်ဘက် နည်းပြအဖွဲ့ဝင်ရဲ့ ပြောပြမှုကို သတင်းထောက် Mark Douglas က ပြန်လည် ဖော်ပြလာခဲ့ပါတယ်။\n\n တိုက်စစ်-ခံစစ် အကူးအပြောင်းပိုင်း အားနည်းမှု\n\n အခွင့်အရေးတွေကို လွယ်လွယ်ခွင့်ပြုပေးနေမှု\n\n ရုပ်ပိုင်းဆိုင်ရာ ထက်သန်မှုကို မယှဉ်နိုင်မှုတွေပဲ ဖြစ်ပါတယ်။\n\n ဒီစကားတွေဟာ ဘယ်ကလပ်ကနေ ထွက်လာတယ်ဆိုတာ သေချာမသိပေမယ့် အနောက်မြောက်ပိုင်း ကလပ်ဖြစ်တဲ့ မန်စီးတီး ဒါမှမဟုတ် လိဒ်စ်ယူနိုက်တက်ထံကလို့ ယူဆရပါတယ်။\n\n လက်ရှိ လီဗာပူးအသင်းဟာ ရုပ်ပိုင်းဆိုင်ရာ တောင့်တင်းသန်မာမှု မရှိတာက ပြိုင်ဘက်တွေလည်း သတိထားမိနေတာမို့ အဓိက စိုးရိမ်စရာ ဖြစ်လာနေပါတယ်။ အဓိက အသင်းသား အများစုက အရွယ်ရလာတာကြောင့် လှုပ်အားနှုန်း ကျဆင်းခြင်းဆိုင်ရာ ပြဿနာက ဖြေရှင်းဖို့ ခက်ခဲနေဦးမှာပဲဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/01/1727612023-678x381.jpg",
"imgurl2":"https://nyanaykhin.com/wp-content/uploads/2022/12/111717122022.jpg",
"imgurl3":"no",
"video":"no"
 },

    {"ndate":"Jan 6, 2023",
"htext":"လီဗာပူးကနေ ရုတ်တရတ် နုတ်ထွက်သွားတဲ့ အရေးကြီး ဝန်ထမ်းက ယူနိုက်တက်ကို ပြောင်းရွှေ့ခဲ့ခြင်းဖြစ်တယ်",
"btext1":" ယာဂင်ကလော့ပ်ကို အထောက်အပံ့ ပေးရတဲ့ လီဗာပူး ဝန်ထမ်းတွေထဲက အရေးပါသူ တစ်ဦးဟာ ပြီးခဲ့တဲ့နွေရာသီမှာ အန်ဖီးကို စွန့်ခွာခဲ့ပြီးနောက် အခု မန်ချက်စတာ ယူနိုက်တက်အတွက် အလုပ်လုပ်ပေးနေကြောင်း တရားဝင် သတင်းထွက်လာပါတယ်။\n\n ၂၀၂၂-၂၃ ရာသီသစ် မစခင် ၁ ပတ်အလိုလေးမှာ ကလပ် ဆရာဝန် Jim Moxon ဟာ လီဗာပူးကနေ ထွက်ခွာသွားခဲ့တာပါ။ အသင်းဟာ နိုဝင်ဘာလမှာ ရုတ်တရတ် အသင်းကနေ နုတ်ထွက်ဖို့ ရွေးချယ်ခဲ့တဲ့ Jim Moxon ရဲ့ ဆုံးဖြတ်ချက်ကြောင့် အံ့ဩသွားခဲ့ရသလို သူ့နေရာ ခပ်မြန်မြန် အစားထိုးရေး ရုန်းကန်ခဲ့ရပါတယ်။\n\n အဲ့ဒီ့အချိန်တုန်းက အားကစားဒါရိုက်တာ ဂျူလီယန်ဝပ်ဟာ ဆရာဝန် အသစ် အမြန် ခန့်အပ်ဖို့ ကြိုးစားခဲ့ရတယ်။ ပွဲနေ့တွေမှာ အကယ်ဒမီအသင်းက ဆရာဝန်တွေနဲ့ ပြန်လည်ကုသရေးဆိုင်ရာ အကြီးအကဲ Schlumberger လို့ တခြားသော ဆေးအဖွဲ့ ဝန်ထမ်းတွေက မိုဇန် နေရာမှာ တာဝန် ပိုယူခဲ့ရတာ ဖြစ်ပါတယ်။",
"btext2":" ကလပ်ဟာ ဒီရာသီစမှာ ဒဏ်ရာ ပြဿနာပေါင်း များစွာကို ကိုင်တွယ်ဖို့ ရုန်းကန်ခဲ့ရကာ နိုဝင်ဘာ နှောင်းပိုင်းမှာတော့ Jonathan Power ကို ကလပ်ဆရာဝန်အသစ် အဖြစ် ခန့်အပ်မှာဖြစ်ကြောင်း လီဗာပူးဘက်က ကြေညာခဲ့ပါတယ်။\n\n ကလပ်ဆရာဝန်အသစ် ခန့်အပ်ရေးမှာ ကလော့ပ်လည်း ပါဝင်ပတ်သက်ခဲ့ရပြီး ပါဝါဟာ ၂၀၁၇ ကနေ ၂၀၂၁အထိ လေးနှစ်ကြာ အင်္ဂလန်အသင်းမှာ အလုပ်လုပ်ခဲ့သလို ဘရန့်ဖိုဒ့်အသင်းမှာလည်း ကလပ် ဆရာဝန်အဖြစ် တာဝန်ယူခဲ့သူ ဖြစ်ပါတယ်။\n\n အဲ့ဒီ့အချိန် လီဗာပူးရဲ့ ကလပ်ဆရာဝန်ဟောင်း Jim Moxon ကတော့ ယူနိုက်တက်မှာ အလုပ်ဝင်နေခဲ့ပါပြီ။ ဒါပေမယ့် အဲ့လို သူအလုပ်ဝင်နေကြောင်းကို ဒီအပတ်မှာ ယူနိုက်တက်က သူတို့ရဲ့ ကလပ်ဆရာဝန် စတိဗ် မက်နယ်လီ နုတ်ထွက်ပြီမို့ ယာယီအဖြစ် Moxon တာဝန်ယူမယ်လို့ ကြေညာခဲ့ချိန်မှပဲ တရားဝင် သိလာရတာ ဖြစ်ပါတယ်။\n\n ဘာပဲဖြစ်ဖြစ် ကလပ် ဆရာဝန် ကိစ္စကို ၄ လအကြာမှာ လီဗာပူးအသင်းဘက်က ဖြေရှင်းနိုင်ခဲ့ပြီဖြစ်ကာ ၂၀၂၃ နှစ်စကစလို့ ပါဝါဟာ အက်ဆာမှာ သူ့ရဲ့ တာဝန်တွေကို စတင် လွဲယူနေပြီပဲ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/1057612023-678x381.jpg",
"imgurl2":"https://nyanaykhin.com/wp-content/uploads/2023/01/1059612023.jpg",
"imgurl3":"no",
"video":"no"
 },
   {"ndate":"Jan 6, 2023",
"htext":"ဖာမင်နိုကို ဘိုင်ယန် စိတ်ဝင်စားနေခြင်း၊ ဂတ်ပို လေ့ကျင့်ရေး စဆင်းခြင်းနဲ့ လီဗာပူး သတင်းတိုများ",
"btext1":" အသက် ၅၅ နှစ် ရှိနေပြီဖြစ်သလို လီဗာပူးအသင်းနဲ့ ၂၀၂၆ ခုနှစ်ထိ စာချုပ်ရှိထားတဲ့ ယာဂင်ကလော့ပ်ဟာ သူ့အသက် ၆၀ အထိ ဆက်ပြီး နည်းပြနေမယ်လို့ မသေချာကြောင်း ထုတ်ပြောခဲ့ပါတယ်။\n\n အီတလီ သတင်းဌာနတွေကတော့ ဗန်ဒိုက် ဒဏ်ရာရခဲ့တာကြောင့် လီဗာပူးဟာ အင်တာမီလန် ခံစစ်သမား စကရီနီရာကို ခေါ်ယူဖို့ ကြိုးစားလိမ့်မယ်လို့ ဖော်ပြပါတယ်။\n\n လီဗာပူးအသင်းဟာ ချန်ပီယံလိဂ် လူစာရင်း ၂၅ ဦး တင်ရာမှာ non-homegrown ကစားသမား ၁၇ ဦးပဲ တင်ခွင့်ရမှာဖြစ်လို့ ဂတ်ပိုကို ထည့်ဖို့ဆိုရင် ပထမရာသီဝက်တုန်းက ထည့်ထားတဲ့ စီနီယာ လူစာရင်းထဲက ၂ ဦးကို ထုတ်ပယ်ရဖွယ် ရှိနေပါတယ်။\n\n ချယ်ဆီးအသင်းဟာ အန်ဇို ဖာနန်ဒက်စ်ကို ခေါ်ယူလိုပေမယ့် ပြောင်းရွှေ့ကြေး ယူရို သန်း ၁၂၀ မပေးဘဲ လှည့်ဖျားမှု ပြုလုပ်ဖို့ စီစဉ်ခဲ့ခြင်းကို ဘင်ဖီကာဘက်က ဒေါသထွက်ခဲ့ပါတယ်။",
"btext2":"ကြာသပတေးနေ့တုန်းက ဂတ်ပိုဟာ ပထမဆုံးအကြိမ် အသင်းနဲ့အတူ လေ့ကျင့်ရေး ဝင်ခဲ့ပြီး ဟန်ဒါဆန်လည်း ပါဝင်လာပေမယ့် ကိတ်တာ မပါခဲ့ပါဘူး။ မီလ်နာနဲ့ ဖာမင်နိုကလည်း ဆက်ပြီး လွဲချော်ခဲ့ပါတယ်\n\n လီဗာပူးအသင်းဟာ ကွင်းလယ်လူ ၂ ဦးကို ခေါ်ယူလိုနေပြီး ဇန်နဝါရီမှာ ၁ ဦးနဲ့ နွေစျေးကွက်မှာ ၁ ဦးတို့ကို ခေါ်ယူမှာဖြစ်ကြောင်း သတင်းထောက် ရိုမန်နိုက ဖော်ထုတ်လာခဲ့ပါတယ်။ ဖာမင်နိုဟာ အင်္ဂလန်ပြင်ပ ကလပ်အချို့နဲ့ ဆွေးနွေးမှု ပြုလုပ်နေသလို အသင်းဖော်ဟောင်း မာနေးနဲ့အတူ ဘိုင်ယန်မှာ ပြန်လည် စုံစည်းခွင့်ရဖို့ မျှော်လင့်စရာတွေ ရှိလာနေပါတယ်။\n\n ဒီဇင်ဘာလရဲ့ အကောင်းဆုံး မန်နေဂျာအတွက် ဆန်ကာတင် စာရင်းမှာ လီဗာပူး နည်းပြ ယာဂင်ကလော့ပ် ပါဝင်နေပါတယ်။\n\n ဆောက်သမ်တန်ကို ရင်ဆိုင်တဲ့ပွဲအတွင်း အယ်လီဆန်ရဲ့ ကာကွယ်မှုတွေဟာ နိုဝင်ဘာနဲ့ ဒီဇင်ဘာ လတွေအတွက် ပရီးမီးယားလိဂ် အကောင်းဆုံး ကာကွယ်မှု အတွက် ဆန်ကာတင် စာရင်း ဝင်ခဲ့ပါတယ်။\n\n ဘယ်လင်ဟမ်ကို ခေါ်ယူရေးမှာ လီဗာပူးအသင်းရဲ့ အနောက်မှာ နောက်ကောက်ကျနေတဲ့ ရီးရဲလ်မက်ဒရစ်က အနေအထားကောင်းကို စတင် ရောက်ရှိလာပြီလို့ စပိန်သတင်းဌာနတွေက ဖော်ပြပါတယ်။ ",
"btext3": "no",
"imgurl1":"https://nyanaykhin.com/wp-content/uploads/2023/01/1000612023-678x381.jpg",
"imgurl2":"https://nyanaykhin.com/wp-content/uploads/2023/01/gakpo-lfc-819x1024.jpg",
"imgurl3":"no",
"video":"no"
 },
             {"ndate":"Jan 5, 2023",
"htext":"အသင်း အိုမင်းနေတယ်ဆိုတဲ့ အချက်ကို ကလော့ပ် လက်မခံဘူးဆိုရင် လာမယ့် နှစ်တွေအတွက် လီဗာပူးက ပြီးပါပြီ",
"btext1":" ပြီးခဲ့တဲ့ ဩဂုတ်လက ထုတ်ဝေခဲ့တဲ့ လီဗာပူးအသင်း လက်ထောက်နည်းပြ ပက်လင်ဒါရဲ့ စာအုပ်ဟာ အသင်းရဲ့ တာဝန်ရှိသူတွေဟာ ကလပ်ရဲ့ အောင်မြင် ကျော်ကြားမှုကို သိပ်ပြီး ဘဝင်မြင့်လွန်းနေသလား ဆိုတာ သံသယတွေကို ပေါ်ထွက်လာစေပါတယ်။\n\n လင်ဒါက သူ့စာအုပ်ရဲ့ မိတ်ဆက်မှာ လင်ဒါက မေးခွန်းတွေထုတ်ထားတယ်။\n\n ‘ခန့်မှန်းလို့မရ ဖြစ်နေတဲ့ ပြိုင်ဘက်ကို မင်းဘယ်လို ရပ်တန့်မလဲ’\n\n ‘ပြောင်းလွယ်ပြင်လွယ်ရှိနေတဲ့ ပြိုင်ဘက်ကို ဘယ်လိုရပ်တန့်မလဲ’\n\n ‘ပြင်းပြထက်သန်တဲ့ ပြိုင်ဘက်ကို ဘယ်လိုရပ်တန့်မလဲ’\n\n သူကြွားဝါခဲ့တဲ့ ဒီမေးခွန်း သုံးခုကို ဘရန့်ဖိုဒ်က အဖြေပေးခဲ့ပြီး အနောက်လန်ဒန်မှာ လီဗာပူးက ပြိုလဲပျက်ဆီးခဲ့ပါတယ်။ ကလော့ပ်နဲ့ သူ့အဖွဲ့သားတွေက အသင်းပတ်ဝန်းကျင်ကို မှန်မှန်ကန်ကန် ဖြစ်စေဖို့ ဘာတွေလုပ်ဖို့ လိုအပ်မယ်ဆိုတာ သိထားကြဖို့ မျှော်လင့်ရမှာပါပဲ။\n\n ကလပ်ရဲ့ လေ့ကျင့်ရေးကွင်းမှာ ‘အရင်ဆုံး တိုက်စစ်ဆီ ဘောလုံးပေး’ ဆိုတဲ့ ကလော့ပ်ရဲ့ စိတ်ကူးအသစ်တွေ၊ ‘ပြင်းပြထက်သန်မှု ဆိုတာ ကျွန်တော်တို့ရဲ့ ကိုယ်ပိုင် အမှတ်အသားပဲ’ ဆိုတဲ့ လင်ဒါရဲ့ စကားလုံးမျိုးတွေကို နံရံပေါ်မှာ စာလုံးအကြီးကြီးနဲ့ ရေးထားပါတယ်။",
"btext2":"ဒါဆို အပတ်တိုင်းမှာ ပြင်းပြတဲ့ စိတ်ဓါတ်တွေဖြင့် ဘောလုံးကစားခဲ့တဲ့ အသင်းတစ်သင်းက ဘာတွေဖြစ်လာသလဲ။ ပရီးမီးယားလိဂ်ဖလား အနိုင်ရခဲ့တာ ၂နှစ်ခွဲ ကြာပြီးသွားတဲ့နောက် အသက်၃၀ ကျော်လာကြပြီဖြစ်တဲ့ ကစားသမားတွေရဲ့ ပြင်းပြမှုက လီဗာပူးအသင်းမှာ မရှိနေတာ့ပါဘူး။\n\n ဆာလာ၊ မီလ်နာ၊ ဟန်ဒါဆန်နဲ့ ဖာဘင်ညိုတို့ အသက် ၃၀ဝန်းကျင် ရောက်လာချိန်မှာ အသင်းကို အောင်မြင်မှုများစွာ ရယူပေးခဲ့တဲ့ ဖိအားမြင့်မြင့်ပေး ကစားဟန်ကို သူတို့နဲ့ပဲ ပြန်ပြီး ဖော်ဆောင်မယ်လို့ ကလော့ပ်အနေနဲ့ မျှော်လင့်နေလို့ မရပါဘူး။ ခံစစ်မှာ ဒီကစားသမားတွေကို ကာကွယ်ပေးသူကြီး ဗန်ဒိုက်ဆိုရင် ၃၁နှစ် ရှိနေပါပြီ။\n\n ကလော့ပ်အနေနဲ့ ဒီအသင်းရဲ့ အဓိကဗဟိုချက်မှာ အသက်အရွယ် ကြီးရင့်ခြင်း ဆိုတာက အနာအဆာ ဖြစ်လာခဲ့ပြီဆိုတာကို လက်မခံနိုင်ဘူးဆိုရင်တော့ အားလုံးပြီးဆုံးသွားပါပြီ။ ပွင့်ပွင့်လင်းလင်း ပြောရရင် ကလော့ပ်ဟာ သူ့လောက် မကျွမ်းကျင်တဲ့ ပရိသတ်တွေတောင် မြင်တွေ့နေတဲ့ လက်တွေ့အမှန်တရားကို လက်ခံဖို့ မမြင်နိုင်ဘူး ဖြစ်နေပါတယ်။\n\n ဘရန့်ဖို့ဒ်နဲ့ပွဲအပြီး အသင်းရဲ့ ကစားအား၊ လှုပ်အားနှုန်း၊ ဖိအားပေးမှု ဒါတွေကို အပြစ်အဖြစ် မမြင်ဘဲ ဒိုင်လူကြီး စတူးဝပ် အတ်ဝဲရဲ့ ဆုံးဖြတ်ချက်တွေကို ဆင်ခြေတစ်ခုအဖြစ် သုံးနေတဲ့ ကလော့ပ်ရဲ့ မှတ်ချက်စကားတွေက အမှန်တရားကို လက်ခံဖို့ ငြင်းပယ်နေတဲ့ လူတစ်ယောက်ရဲ့ ကယောင်ကတမ်း စကားတွေလိုပါပဲ။ ",
"btext3": "      အခု လီဗာပူးမှာ မြင်တွေ့နေရတာက အသင်းကို အမြင့်ဆုံး ဆွဲတင်ပေးခဲ့တဲ့ ရဲရင့်တဲ့ နည်းပြတစ်ဦး ဆိုတာထက် ကစားသမားတွေကို တွယ်တာလွန်းနေတဲ့၊ ထွက်ခွာခွင့် မပေးနိုင်အောင် သံယောဇဉ် အမျှင်တန်းနေတဲ့ နည်းပြတစ်ဦး ဖြစ်နေပါတယ်။\n\n လင်ဒါက “ ကွင်းလယ်ကို လွှမ်းမိုးထားရင် ပွဲကိုပါ လွှမ်းမိုးနိုင်လိမ့်မယ်’ လို့ သူ့စာအုပ်ထဲ ရေးထားပါတယ်။ ဒါပေမယ့် ဘရန့်ဖို့ဒ်နဲ့ပွဲဟာ လီဗာပူးအသင်း ကွင်းလယ်က အိုမင်းနေပြီး ပြိုင်ဘက်ရဲ့ ကျော်ဖြတ်ပြေးခြင်းကို ရင်ဆိုင်ခဲ့ရတာ၊ ပြိုင်ဘက်ကို ဖိအားပေးမှုတောင် ကောင်းကောင်း မလုပ်နိုင်ခဲ့တာတွေကို နည်းပြအဖွဲ့က မမြင်နိုင်ဘူး ဖြစ်နေပါတယ်။\n\n ကလော့ပ်အနေနဲ့ လီဗာပူးအသင်းဟာ အိုမင်းနေပြီး သွေးသစ်လောင်းဖို့ လိုပြီဆိုတဲ့ ဒီအမှန်တရားကို လက်မခံနိုင်ရင် အသင်းဟာ နောက်ထပ် နှစ်အတန်ကြာအောင် ဘာဆုဖလားအကြောင်းမှ ပြောခွင့်မရှိတော့တဲ့ အသင်း ဖြစ်လာပါလိမ့်မယ်။ ဒီလို မဖြစ်လာဖို့ ပရိသတ်တိုင်းက ဆုတောင်းနေကြတာပါပဲ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1827512023-678x381.jpg",
"imgurl2":"https://nyanaykhin.com/wp-content/uploads/2022/12/174529122022.jpg",
"imgurl3":"https://nyanaykhin.com/wp-content/uploads/2022/12/83623122022.jpg",
"video":"no"
 },

            {"ndate":"Jan 5, 2023",
"htext":"ဘယ်လင်ဟမ်ရဲ့ မိဘတွေနဲ့ စကားပြောခဲ့ကြောင်း သတင်းကို ငြင်းဆန်ပေမယ့် ဝန်ခံမှု တစ်ခုတော့ လုပ်ပေးခဲ့တဲ့ ယာဂင်",
"btext1":" လီဗာပူးဟာ ဂျူ့ဒ်ဘယ်လင်ဟမ်ကို ခေါ်ယူနိုင်ဖို့ အစွမ်းကုန် ကြိုးစားနေပေမယ့် နောက်ကွယ်မှာ ကစားသမားရဲ့ မိဘတွေနဲ့ စကားပြောနေကြောင်း ကိစ္စကို အတည်ပြုပေးဖို့ နည်းပြကလော့ပ်က ငြင်းပယ်ခဲ့ပါတယ်။\n\n ဘယ်လင်ဟမ်ဟာ ၂၀၂၃ နွေစျေးကွက်မှာ ဒေါ့မွန်ကနေ ထွက်ခွာဖို့ မျှော်လင့်ထားပြီး လီဗာပူးအသင်းအတွက် သူက ဦးစားပေးပစ်မှတ် ဖြစ်ပါတယ်။ ဒါပေမယ့် သူ့ကို ခေါ်ယူနိုင်ဖို့ မျှော်လင့်နေတာက လီဗာပူး တစ်သင်းထဲ မဟုတ်ဘဲ ရီးရဲလ်မက်ဒရစ်၊ မန်စီးတီးတို့လဲ ရှိနေပါသေးတယ်။\n\n လီဗာပူးဟာ လုပ်ခလစာအရ အများဆုံး ပမာဏကို ပေးနိုင်မှာ မဟုတ်ပေမယ့် ကလပ်ရဲ့ ရေရှည် စီမံကိန်းမှာ ဘယ်လင်ဟမ် အကောင်းဆုံး အံဝင်နိုင်ကြောင်း ဆွဲဆောင်နိုင်ဖို့ မျှော်လင့်နေတာပါ။ အသင်းဟာ ကစားသမားနဲ့ သူ့မိသားစုကိုပါ စကားပြောဆိုမှုတွေ လုပ်ခဲ့တယ်လို့ ကြားသိနေရပြီ ကလော့ပ်ကတော့ အတည်ပြုပေးဖို့ ငြင်းဆန်ခဲ့ပါတယ်။ ",
"btext2":" “ အဲ့ဒါတွေက မဖြစ်နိုင်ပါဘူး။ ဘာလို့လဲဆိုတော့ သူက ဒေါ့မွန်နဲ့ စာချုပ်ရှိနေတာပါ။ သူတို့ရဲ့ သဘောတူညီမှု မရှိဘဲ ကစားသမားနဲ့ သူ့မိသားစုကို စကားပြောဆိုဖို့ မဖြစ်နိုင်ပါဘူး။ ဒါကြောင့် အဲ့သတင်းတွေက မမှန်ကန်ပါဘူး။\n\n ဂျူ့ဒ်က အများသိတဲ့အတိုင်း သိပ်တော်တဲ့ ကစားသမားတစ်ယောက်ပါ။ သူ့ကို ပစ်မှတ်မထားဘူး ဆိုရင် ကျွန်တော်တို့က ရူးနေလို့ပဲ ဖြစ်ရမယ်။ ဒါပေမယ့် အခုချိန်မှာ ဒီထက်ပိုပြီး ပြောစရာ ဘာမှမရှိသေးပါဘူး ” လို့ ကလော့ပ်က ရှင်းပြခဲ့ပါတယ်။\n\n လီဗာပူးဟာ ၂၀၁၇ တုန်းက ဗန်ဒိုက်အပေါ် သူတို့ရဲ့ စိတ်ဝင်စားမှုကြောင့် ဆောက်သမ်တန်ကို လူသိရှင်ကြား တောင်းပန်ခဲ့ရဖူးပါတယ်။ ဒါကြောင့်ပဲ အပြောင်းအရွှေ့တိုင်းမှာ စည်းမျဉ်းတွေကို မချိုးဖောက်မိစေဖို့နဲ့ နောက်ကွယ်မှာပဲ သီးသန့်လုပ်ဆောင်ဖို့ကို အမြဲ ဂရုစိုက်နေခဲ့တာ ဖြစ်ပါတယ်။\n\n ဒါပေမယ့် ကလော့ပ်ရဲ့ ပြောဆိုမှုမှာ အကောင်းမြင်စရာက ကလပ်ဟာ ဘယ်လင်ဟမ်ကို ပစ်မှတ်ထားနေကြောင်းတော့ သိခဲ့ရပြီ ဖြစ်ပါတယ်။ Credit;လီဗာပူးသတင်းစုံ ",
"btext3": "  no",
"imgurl1":"https://nyanaykhin.com/wp-content/uploads/2023/01/1720512023-678x381.jpg",
"imgurl2":"https://nyanaykhin.com/wp-content/uploads/2022/12/102826122022.jpg",
"imgurl3":"no",
"video":"no"
 },
           
           {"ndate":"Jan 5, 2023",
"htext":"ဂတ်ပို ပါဝင်လာမယ့် ဝုဗ်နဲ့ အက်ဖ်အေဖလား ပွဲစဉ်အတွက် ဖြစ်လာနိုင်ဖွယ် ပွဲထွက် လူစာရင်း",
"btext1":" လီဗာပူးဟာ စနေနေ့ ဝုဗ်နဲ့ အက်ဖ်အေဖလားပွဲမှာ ဘရန့်ဖိုဒ့် အရှုံးကို ပြန်သုံးသပ်မှုနဲ့အတူ အပြောင်းအလဲ အနည်းငယ် ပြုလုပ်လာဖွယ် ရှိပါတယ်။\n\n အဆိုပါပွဲမှာ ကိုဒီဂတ်ပိုဟာ လီဗာပူးနဲ့ ပွဲဦးထွက် ကစားဖွယ် ရှိနေပါတယ်။ ဒါပေမယ့် လာမယ့်ပွဲအတွက် အသင်း လူစာရင်းမှာ သူတစ်ယောက်ပဲ အပြောင်းအလဲ ရှိမှာ မဟုတ်ပါဘူး။ အသေးစား ဒဏ်ရာတွေပါ ရှိနေခြင်းနဲ့အတူ ဝုဗ်ပွဲအတွက် ကလော့ပ် ထုတ်လာနိုင်တဲ့ လူစာရင်းကို ကြည့်ကြည့်ရအောင်ပါ။\n\n ကလယ်ဟာနဲ့ ခံစစ်\n\n လူငယ်ဂိုးသမား ကလယ်ဟာက ဒီပွဲမှာ အယ်လီဆန်အစား ဝင်ကစားပြီး ဒီရာသီ တတိယမြောက် ကစားခွင့် ရရှိနိုင်ပါတယ်။ လက်ရှိမှာ ညာအစွန်လူ ကယ်ဗင်ရမ်ဆေးက ဘာမှန်းမသိရတဲ့ ဒဏ်ရာရရှိနေပြီး ဂျိမ်းစ်မီလ်နာက ပေါင်တံဒဏ်ရာကြောင့် မန်စီးတီးကို ရှုံးပွဲပြီးကတည်းက မကစားခဲ့ရပါဘူး။",
"btext2":"ဝုဗ်နဲ့ပွဲမှာ ကလယ်ဟာရဲ့ အရှေ့မှာတော့ ညာအစွန်အတွက် ဂိုးမက်စ်၊ ဗဟိုခံစစ်အတွဲ အဖြစ် ကိုနတေး၊ နက်ဖီးလစ်၊ ဘယ်အစွန် နေရာအတွက် ဆီမီးကက်စ်တို့ ပါဝင်လာနိုင်ပါတယ်။ မီလ်နာရဲ့ အခြေအနေကို စောင့်ကြည့်နေပြီး သူ သက်သာနေရင်တော့ ညာခြမ်းက ပွဲထွက်နိုင်လို့ ဂိုးမက်စ်က ဗဟိုနေရာ ဝင်ကစားမှာ ဖြစ်ပါတယ်။\n\n ကွင်းလယ်က အလုံးစုံ ပြောင်းလဲမှု\n\n ဘရန့်ဖို့ဒ်နဲ့ပွဲမှာ ကောင်းကောင်းကစားခဲ့တဲ့ နာဘီ ကိတ်တာဟာ ဒဏ်ရာကနေ ပြန်သက်သာလာပြီး နောက်ပိုင်း ဒီရာသီ ပထမဆုံးအဖြစ် ပွဲထွက်ခွင့် ရလာမှာပါ။ စတီဖန် ဘာ့ဆဲတစ်က ကွင်းလယ်ခံစစ်နေရာကနေ အခွင့်အရေး ရမှာဖြစ်ပါတယ်။ ဘရန့်ဖို့ဒ်နဲ့ပွဲမှာ ဒဏ်ရာကနေ ပြန်လာနိုင်ခဲ့တဲ့ ကာတစ်ဂျုံးလည်း ထပ်ကစားနိုင်ပါသေးတယ်။\n\n ဘန်ဒုတ်နဲ့ ဂတ်ပိုရဲ့ ပွဲထွက်ခွင့်  ",
"btext3": " ဒဏ်ရာကနေ ပြန်လည်စတင်ပြီးကတည်းက ဖာမင်နို မကစားခဲ့ရပေမယ့် ကြံ့ခိုင်ရေး စစ်ဆေးမှု အောင်မြင်ရင် ဗဟိုတိုက်စစ်မှူးအနေနဲ့ ပွဲထွက်ခွင့်ရမှာပါ။ ဂတ်ပိုက သူ့စိတ်ကြိုက် ဘယ်တောင်ပံမှာ ပွဲဦးထွက်ခွင့်ရမှာဖြစ်ပြီး လူငယ်ကစားသမား ဗန်ဒုတ်က ညာတောင်ပံမှာ ပထမဆုံး ပွဲထွက်ခွင့် ရမှာပါ။\n\n ဒါပေမယ့် ဖာမင်နို ကြံ့ခိုင်မှု မပြည့်ဝဘူးဆိုရင် ဂတ်ပိုက အထောင်တိုက်စစ်ကနေ ပွဲထွက်ရမှာဖြစ်ပြီး ဘယ်တောင်ပံအတွက် ကာဗာရို၊ ညာတောင်ပံအတွက် ဗန်ဒုတ်တို့ကို ပွဲထုတ်ကာ ဆာလာနဲ့ နူးညက်စ်တို့က အရံတွေအဖြစ် ပါဝင်ခွင့်ရနိုင်ပါတယ်။\n\n လီဗာပူးရဲ့ ဖြစ်နိုင်ဖွယ် ပွဲထွက်လူစာရင်း\n\n ဂိုး – ကလယ်ဟာ\n\n နောက်တန်း – ဂိုးမက်စ်၊ ကိုနတေး၊ နက်ဖီးလစ်၊ ကိုစတက်\n\n အလယ်တန်း – ကိတ်တာ၊ ဘာ့ဆဲတစ်၊ ဂျုံး\n\n ရှေ့တန်း – ဗန်ဒုတ်၊ ဖာမင်နို၊ ဂတ်ပို ",
"imgurl1":"https://nyanaykhin.com/wp-content/uploads/2023/01/gakpo-klopp-lfc-678x381.jpg",
"imgurl2":"https://nyanaykhin.com/wp-content/uploads/2023/01/921112023.jpg",
"imgurl3":"no",
"video":"no"
 },

          {"ndate":"Jan 5, 2023",
"htext":"၂ လဝန်းကျင် နားရမယ့် ဗန်ဒိုက်၊ အန်ကူကူ ငြင်းဆန်ခြင်း၊ မှန်ကန်တဲ့ ကစားသမား ရှာဖွေခြင်းနဲ့ လီဗာပူး သတင်းများ",
"btext1":" လီဗာပူးအသင်းဟာ Austria Vienna အသင်းထံ အငှားထွက်ကစားနေတဲ့ ခံစစ်မှူး ကိုမတ်တီယိုကို အသင်းထံ ပြန်လည် ခေါ်ယူခဲ့ပြီ ဖြစ်ပါတယ်။\n\n လီဗာပူးအသင်းရဲ့ ပရီးမီးယားလိဂ် ချန်ပီယံမျိုးဆက်ဟာ အသက်ရလာခဲ့ပြီဆိုတာကို လက်ခံဖို့နဲ့ ယာဂင်ကလော့ပ်ရဲ့ ပြင်းထန်တဲ့ ဖိအားပေး ကစားပုံကို ပြန်လည် အသက်သွင်းဖို့ဆိုရင် ငယ်ရွယ်နုပျိုမှုတွေ လိုအပ်နေပြီဖြစ်ကြောင်း မာဆေးဆိုဒ် အခြေစိုက် သတင်းဌာနက သတိပေးခဲ့ပါတယ်။\n\n နွေအပြောင်းအရွှေ့မှာ လိုက်ဇစ် တိုက်စစ်မှူး အန်ကူကူကို ပေါင် ၅၆ သန်းဖြင့် ခေါ်ယူဖို့ အခွင့်အရေး ရခဲ့ပေမယ့် နည်းပြကလော့ပ်က ပယ်ချခဲ့ပါတယ်။ အဲ့အစား နူးညက်စ်ကို ပေါင် ၆၇ သန်းဖြင့် ချိတ်ဆက်ခဲ့တာ ဖြစ်ပါတယ်။\n\n ဇန်နဝါရီမှာ အပြောင်းအရွှေ့ ကိစ္စတွေ ဆက်လက် လုပ်ဆောင်ဖို့ လီဗာပူးအသင်း ဘက်က စောင့်ကြည့်မှုတွေ ရှိနေဆဲဖြစ်ပြီး မှန်ကန်တဲ့ ကစားသမား ရှာတွေ့ခဲ့ရင် ချိတ်ဆက်မှု ပြုလုပ်မှာပါ။",
"btext2":" ဗန်ဒိုက်ဟာ ဖေဖော်ဝါရီလအထိ ပွဲစဉ်အချို့ကို လွဲချော်သွားဖို့ ရှိနေပေမယ့် ရီးရဲလ်မက်ဒရစ်နဲ့ ချန်ပီယံလိဂ် ရှုံးထွက်ပွဲစဉ်မှာတော့ ပြန်လည် ပါဝင်လာနိုင်ပါမယ်။\n\n ဘယ်လင်ဟမ်ရဲ့ မိဘတွေဖြင့် အပြောင်းအရွှေ့ ကိစ္စ စကားပြောခဲ့ကြောင်း သတင်းတွေကို ယာဂင်ကလော့ပ်က ငြင်းဆန်ပါတယ်။\n\n လီဗာပူးနဲ့ ဖာမင်နိုကြားမှာ စာချုပ်ကိစ္စ ဖြစ်ပေါ်လာနိုင်ဆဲဖြစ်ပြီး ဆော်ဒီကလပ် တစ်သင်းက ဘရာဇီး တိုက်စစ်မှူးကို ကမ်းလှမ်းမှု ပြုလုပ်ထားပါတယ်။\n\n ပါတေးနဲ့ ကက်စမဲရိုး ဒါမှမဟုတ် ဂွီးမားရက်စ်တို့ဟာ အာဆင်နယ်၊ ယူနိုက်တက်၊ နယူးကာဆယ်တို့ကို အသွင်ပြောင်းပေးနိုင်မှုကို အတုယူပြီး ကွင်းလယ်မှာ အားကောင်းတဲ့ ဖျက်ဆီးသူ တစ်ဦးကိုခေါ်ယူဖို့ လီဗာပူးအသင်းကို အသင်း သတင်းထောက်တွေက တိုက်တွန်းပါတယ်။\n\n ဝုဗ်အသင်းဟာ မက်သရုစ်း နူးနက်အတွက် ပြောင်းရွှေ့ကြေး ပေါင် သန်း ၅၀ ထိ တောင်းဆိုမှာ ဖြစ်ပါတယ်။\n\n ဂျူဗင်တပ်ကနေ အငှားခေါ်ယူထားတဲ့ ကွင်းလယ်လူ အာသာကို အပြီးသတ် ခေါ်ယူမှာ မဟုတ်ဘဲ ရာသီကုန်ရင် စီးရီးအေကလပ်ထံ ပြန်ပို့သွားမှာပါ။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/938512023-678x381.jpg",
"imgurl2":"https://nyanaykhin.com/wp-content/uploads/2023/01/2012112023.jpg",
"imgurl3":"no",
"video":"no"
 },

         {"ndate":"Jan 4, 2023",
"htext":"ဇန်နဝါရီမှာ မက်သရုစ် နူးညက်စ်ကို ခေါ်ယူနိုင်ရင်တောင် လီဗာပူးအတွက် ပွဲကစားနိုင်မည် မဟုတ်",
"btext1":" လီဗာပူးရဲ့ ကွင်းလယ်လူ ရှာပုံတော်မှာ ဝုဗ်အသင်းမှ မက်သရုစ် နူးညက်စ်ကလည်း ရေပန်းစားစာရင်းထဲ ပါဝင်သူ အဖြစ် ပြန်လည် ပေါ်ထွက်လာခဲ့ပါတယ်။\n\n လီဗာပူးဘက်က ပေါင် ၄၄ သန်း ဝန်းကျင်နဲ့ ဝုဗ်ကြယ်ပွင့်ကို ခေါ်ယူဖို့ ကြိုးစားနေတယ်လို့ တနင်္လာနေ့က သတင်းထွက်လာခဲ့တာပါ။ ဒါပေမယ့် ဇန်နဝါရီမှာ ဆွေးနွေးမှု ပြုလုပ်ခဲ့လို့ အပြောင်းအရွှေ့ သဘောတူညီမှု ရခဲ့ရင်တောင် သူက နောက်ရာသီ မတိုင်ခင်အထိ လီဗာပူးအတွက် ကစားနိုင်မှာ မဟုတ်ပါဘူး။\n\n ဒါဟာ လီဗာပူးအသင်းကြောင့်ရယ်လို့ မဟုတ်ဘဲ ဖီဖာရဲ့ စည်းမျဉ်း သတ်မှတ်ချက်တွေအရ ဖြစ်ပါတယ်။ ဒီရာသီ ဝုဗ်အတွက် ၁၆ ပွဲ ကစားခဲ့တဲ့အပြင် နူးညက်စ်ဟာ ၂၀၂၂-၂၃ ရာသီအစမှာ စပို့တင်းအတွက် လိဂ် ပွဲစဉ် ၂ပွဲ ကစားပေးခဲ့ဖူးတာကြောင့် ဒီရာသီအတွင်း သူကစားပေးထားတာ အသင်းနှစ်သင်း ဖြစ်သွားပါပြီ။\n\n ဖီဖာရဲ့ အပြောင်းအရွှေ့ စည်းမျဉ်းတွေမှာ ကစားသမား တစ်ယောက်ဟာ တစ်ရာသီအတွင်း အများဆုံးအဖြစ် မတူညီတဲ့ ကလပ် ၃ခုအထိ ပြောင်းလဲ မှတ်ပုံတင်နိုင်ပေမယ့် အသင်းနှစ်သင်းအတွက်ပဲ တရားဝင် ကစားခွင့်ရရှိနိုင်တာ ဖြစ်ပါတယ်။ ",
"btext2":" ဒါကြောင့် လီဗာပူးဟာ ဇန်နဝါရီမှာ နူးညက်စ်ကို ခေါ်နိုင်ပေမယ့် သူ့ကို ကစားခိုင်းဖို့ ဆိုရင် နွေရာသီအထိ စောင့်ဆိုင်းရမှာ ဖြစ်တာမို့ အကျိုးမထူးပါဘူး။\n\n ဇန်နဝါရီမှာ ကွင်းလယ်အတွက် တစ်ယောက်လောက် ခေါ်မလား စောင့်ကြည့်နေကြပေမယ့် ဘရန့်ဖို့ဒ်ကို ရှုံးနိမ့်ခဲ့တဲ့နောက် ကလပ်နဲ့ ပတ်သက်ပြီး ဝေဖန်ရာမှာ ဂျေမီကာရေဂါ တစ်ယောက် သည်းမခံနိုင်အောင် ဖြစ်နေခဲ့ပါတယ်။\n\n “ လီဗာပူးက ဒီဆောင်းရာသီမှာ ကွင်းလယ်လူတစ်ယောက်မှ မခေါ်ပဲ ထိပ်ဆုံးလေးသင်းထဲ ဝင်မယ်ထင်နေရင်တော့ သူတို့မှာ လုံးဝ အခွင့်အရေး မရှိဘူးပဲ ” ဆိုပြီး ကာရေဂါက ပြတ်ပြတ်သားသား ဝေဖန်ပြောဆိုခဲ့တာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/943412023-678x381.jpg",
"imgurl2":"https://nyanaykhin.com/wp-content/uploads/2023/01/1739412023.jpg",
"imgurl3":"no",
"video":"no"
 },
        {"ndate":"Jan 4, 2023",
"htext":"ဂတ်ပို ကိစ္စ တရားဝင် ပြီးမြောက်ခြင်း၊ မက်ဒရူးစ်ကိစ္စ၊ Boo လုပ်ခံရတဲ့ ဟင်နရီနဲ့ လီဗာပူး သတင်းတိုများ",
"btext1":" ဂတ်ပိုအတွက် အပြောင်းအရွှေ့နဲ့ အလုပ်ပါမစ်ဆိုင်ရာ တရားဝင် စာရွက်စာတမ်း ကိစ္စတွေ ပြီးမြောက်ခဲ့ပြီဖြစ်လို့ ဒီကရှေ့ လီဗာပူးအတွက် သူ ပွဲထွက်ကစားပေးနိုင်ပြီ ဖြစ်ပါတယ်။\n\n လီဗာပူးပိုင်ရှင် ဂျွန်ဟင်နရီဟာ အမေရိကန်မှာလည်း သူတို့ပိုင် အားကစားကလပ် တစ်ခုဖြစ်တဲ့ Red Sox ပရိသတ်တွေရဲ့ လှောင်ပြောင်ခြင်းကို ရင်ဆိုင်နေရပါတယ်။\n\n ဇန်နဝါရီ အပြောင်းအရွှေ့မှာ ကလယ်ဟာကို ထွက်ခွင့် မပေးဘဲ လီဗာပူးအသင်းမှာ ဆက်ထိန်းထားမှာ ဖြစ်ပေမယ့် ပုံမှန်ပွဲထွက်ခွင့် ရလိုနေတဲ့ ဂိုးသမားလေးဟာ နွေမှာတော့ ထွက်ခွာသွားနိုင်ပါတယ်။\n\n ဒဏ်ရာက ပြန်သက်သာလာတဲ့ စတီးဝပ်ကို သူ့ရဲ့ ပွဲကစားခွင့်အတွက် ဇန်နဝါရီမှာ အငှားထွက်ခွင့် ပေးရဖွယ် ရှိပါတယ်။",
"btext2":"လူးဝစ် ဒီယက်စ်နဲ့ ဒါဝင် နူးညက်စ်တို့ဟာ အသင်းရဲ့ လေ့ကျင့်ရေးကွင်းမှာ သူတို့ရဲ့ အင်္ဂလိပ် စကားပြော သင်ခန်းစာတွေကို ပုံမှန် သင်ယူနေပါတယ်။\n\n လီဗာပူးက ဝုဗ်ကွင်းလယ်လူ မက်ဒရုးစ် နူးညက်စ်ကို စိတ်ဝင်စားရင်တောင် ဇန်နဝါရီမှာ ခေါ်ယူနိုင်မှာ မဟုတ်ပါဘူး။ သူဟာ ဒီရာသီမှာ စပို့တင်းအတွက်ကော ဝုဗ်အတွက်ပါ ကစားထားလို့ တတိယမြောက် ကလပ်အတွက် ကစားပေးခွင့် မရှိဘဲ သူ့ကို ခေါ်ယူလိုရင် နွေမှပဲ ခေါ်ယူနိုင်ပါမယ်။ ",
"btext3": "  ဥရောပကလပ်တွေက ကိတ်တာကို ရာသီကုန်မှာ အလွတ်ဖြင့် ခေါ်ယူနိုင်မှာ ဖြစ်တာကြောင့် ဇန်နဝါရီ စျေးကွက်အတွင်း ကွင်းလယ်လူအတွက် လီဗာပူးအသင်းကို ကမ်းလှမ်းမှု ပေးဖွယ် မရှိပါဘူး။\n\n အန်ဇို ဖာနန်ဒက်စ်ဟာ ချယ်ဆီးအသင်းထံ ပြောင်းရွှေ့ဖို့ နီးစပ်နေပြီဖြစ်ကာ သူ့အတွက် လန်ဒန်ကလပ်ဘက်က ပရီးမီးယားလိဂ် စံချိန်တင် ပြောင်းရွှေ့ကြေး ပေးသွားမှာ ဖြစ်ပါတယ်။\n\n ထိပ်ဆုံး ၆ သင်းထဲမှာ လီဗာပူးခံစစ်ဟာ အခွင့်အရေးကြီး ခွင့်ပြုရမှု အများဆုံး ဖြစ်ပြီး အယ်လီဆန်ရဲ့ ထူးချွန် လက်စွမ်းကြောင့် မဟုတ်ရင် လက်ရှိထက်ကို အခြေအနေ ပိုဆိုးနိုင်ပါတယ်။\n\n လီဗာပူးအသင်းဟာ ဥရောပမှာ အခွင့်အရေး အဖြုန်းတီးဆုံး တိုက်စစ်သမား ၂ ဦးကို ပိုင်ဆိုင်ထားပြီး နူးညက်စ် (၁၅ ကြိမ်) နဲ့ ဆာလာ (၁၂) ကြိမ်တို့ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/942412023-678x381.jpg",
"imgurl2":"https://nyanaykhin.com/wp-content/uploads/2023/01/943412023.jpg",
"imgurl3":"no",
"video":"no"
 },
       {"ndate":"Jan 3, 2023",
"htext":"လိုအပ်ချက်တွေ များလွန်းခဲ့တဲ့ ဘရန့်ဖိုဒ့် ၃-၁ လီဗာပူး ပွဲနဲ့ ပတ်သက်လို့ စကားစမြည်း ပြောစရာများ",
"btext1":"မိုနိုပိုလီ ကစားနေတာမဟုတ်ပေမယ့် ပြိုင်ဆိုင်မှုပြင်းထန်ရမယ်\n\n ဒီပွဲမတိုင်ခင်မှာ ကလော့ပ်က ကိုဒီဂတ်ပိုကို ခေါ်ယူပြီးတာတောင် နောက်ထပ် ကစားသမားသစ်ခေါ်ဖို့ပဲ ပြောနေတာလဲ ဆိုပြီး မေးခွန်းထုတ်ခဲ့ပါတယ်။ ပရိသတ်တွေက မိုနိုပိုလီ ကစားသလိုမျိုး အကုန်လိုက်ဝယ်ဖို့ တောင်းဆိုနေတာ မဟုတ်ပါဘူး။ ထိပ်တန်းအဆင့်မှာ ပြိုင်ဘက်တွေကို ရင်ဘောင်တန်းနိုင်ရေးအတွက် တောင်းဆိုနေတာပါ။\n\n အခု ကွင်းလယ်မှာ လိုအပ်ချက်တွေ များနေတာကို ထင်ထင်ရှားရှား မြင်ခဲ့ရပါတယ်။ ပြိုင်ဘက်အသင်းတွေဟာ လီဗာပူးကို အားနည်းတဲ့ ကွင်းလယ်နေရာကနေ ကျော်ဖြတ်ပြီး တစစီ စုတ်ဖြဲခဲ့ကြတယ်။ အဲ့လို လုပ်ခဲ့ကြသူတွေက ရီးရဲလ်မက်ဒရစ် အသင်းက ထိပ်တန်းအဆင့် ကစားသမားတွေတောင် မဟုတ်နေခဲ့ပါဘူး။\n\n ပထမဂိုးကနေ VAR ပယ်ဖျက်လိုက်တဲ့ သွင်းဂိုး နှစ်ဂိုး နောက် ထပ်ပေးလိုက်ရတဲ့ ဒုတိယ ဦးဆောင်ဂိုး အားလုံးမှာ ဗန်ဒိုက်၊ သီယေဂို၊ ဟာဗေးတို့ရဲ့ တစ်ဦးချင်း အမှားတွေ၊ ပေါ့လျော့မှုတွေကနေ ဖြစ်သွားခဲ့တာပါ။ အသင်းဟာ ကောင်တာ ခုခံရာမှာကော၊ တည်ကန်ဘောကို ခံစစ်အဖြစ် ကာကွယ်ရာမှာပါ စည်းလုံးညီညွတ်မှု မရှိနေခဲ့ဘူး။\n\n ကွင်းလယ်လူသစ် တစ်ဦး ခေါ်ယူလိုက်တာနဲ့ ဒီပြဿနာတွေက မပြီးသွားနိုင်တာကို ပရိသတ်တွေလည်း သိကြပါတယ်။ ဒါပေမယ့် လက်ရှိ ကွင်းလယ်သမားတွေက ဒီပြဿနာတွေကို မဖြေရှင်းနိုင်ဘူး ဖြစ်နေတာကို ကလော့ပ်တို့ လက်ခံဖို့ မျှော်လင့်ပါတယ်။ ",
"btext2":" အလုပ်ဖြစ်ခဲ့တဲ့ လူစားလဲမှု\n\n ဒုတိယပိုင်းမှာ ကိုစတက်၊ ဗန်ဒိုက်နဲ့ ဟာဗေးတို့ကို ရော်ဘတ်ဆန်၊ မာတစ်၊ ကိတ်တာတို့နဲ့ လူစားလဲစေခဲ့ပါတယ်။ ရော်ဘတ်ဆန်ဆီက တဟုန်ထိုး တိုက်စစ်ဆင်မှုကနေ ဖြတ်တင်ဘော တစ်လုံးဟာ ဂိုးရလုနီးပါး ဖြစ်စေခဲ့ပါတယ်။\n\n ကိတ်တာက ကွင်းလယ်ကနေ လီဗာပူးကို တိုက်စစ်ပိုင်း နေရာတွေမှာ ဆွဲခေါ်ခဲ့ပြီး အဆုံးသတ်ဧရိယာအတွင်း နေရာလွတ်တွေ ဖန်တီးပေးခဲ့ပါတယ်။ ဒီလူစားလဲမှုတွေက ပွဲရဲ့အရှိန်၊ အသင်းရဲ့ အင်အားနဲ့ အန္တရာယ်ပေးနိုင်စွမ်းတွေကို ပြောင်းလဲပေးခဲ့တာပါ။ ဒါပေမယ့် များစွာသော လိုအပ်ချက်တွေနဲ့အတူ အသင်းက ရာနှုန်းပြည့် ပြန်မလာနိုင်ခဲ့ပါဘူး။\n\n အခွင့်အရေးဖြုန်းတီးမှု\n\n ရလဒ်ဆိုးတွေက ခံစစ်မကောင်းတာကြောင့်ပဲ မဟုတ်ပါဘူး။ ကြီးမားတဲ့ အခွင့်အရေးတွေကို ဂိုးအဖြစ် မပြောင်းလဲနိုင်တာကလည်း ကျရှုံးမှုပါပဲ။ ဒီနေ့ပွဲမှာလည်း ဓာတ်ပြားဟောင်းကြီးပါပဲ။ ဒါဝင် နူးညက်စ်ဟာ ဂိုးသမားနဲ့ တစ်ယောက်ချင်း တွေ့ပြီး ကန်တာတောင် မဝင်ခဲ့ပါဘူး။\n\n လူကျွံနေခဲ့ပေမယ့် ဗန်ဒိုက်ရဲ့ အနီးကပ် မြေမထိဘော အံ့ဩစရာကောင်းအောင် လွဲချော်သွားခဲ့တယ်။ ကိုစတက်ရဲ့ ၈ကိုက်အကွာက ကန်ချက်ကလည်း ဘေးချော်ခဲ့ပါတယ်။ ဆာလာက ဒီရာသီမှာ အခွင့်အရေးကြီး ၁၂ ကြိမ် လွဲချော်ခဲ့တာပါ။ သူ့ထက်ပိုပြီး လွဲခဲ့တဲ့ ကစားသမားဆိုလို ၁၅ကြိမ်နဲ့ ဒါဝင် တစ်ယောက်သာ ရှိပါတော့တယ်။\n\n အကယ်လို့ ပွဲအစ ၈ မိနစ်လောက်မှာတင် ဒါဝင်ထံက ပါးနပ်တဲ့ အဆုံးသတ်မှု ဖြစ်ခဲ့မယ်ဆိုရင် ပွဲကနည်းနည်း ပိုလွယ်ကူခဲ့မှာပါ။ လီဗာပူးပရိသတ်တိုင်း အသင်းကို ချစ်ကြပါတယ်။ ဒါပေမယ့် ဒီလို လွဲချော်နေမှုတွေကို ပရိသတ်တိုင်းက ဘယ်လောက်ထိ သည်းခံနိုင်မှာတဲ့လဲ။\n\n ချိန်ဘာလိန်၊ ကိုနတေးနဲ့ ဂျုံး\n\n ချိန်ဘာလိန်ဟာ တစ်နှစ်နီးပါး အကြာ ပရီးမီးယားလိဂ် သွင်းဂိုး ရခဲ့ပါတယ်။ ဒီပွဲက သူ့ရဲ့ လိဂ်၃ပွဲဆက် ပွဲထွက်မှု ဖြစ်ပါတယ်။ ပြီးခဲ့တဲ့ ပွဲတွေမှာ သူ့ထံကနေ အလုပ်ကြိုးစားခဲ့ပြီး၊ စိတ်ဓာတ်ပြင်းပြမှုကို မြင်တွေ့ခဲ့ရပေမယ့် ကာလရှည်ကြာ မကစားခဲ့ရတာကြောင့် အရည်အသွေးနဲ့ ထက်မြက်မှုကတော့ ပျောက်ဆုံးနေခဲ့ပါတယ်။\n\n ဒီပွဲမှာတော့ ချိန်ဘာလိန် ပိုကောင်းလာပါပြီ။ အားပါတဲ့ ပြေးလွှားမှုတွေ၊ လျင်မြန်တဲ့ ပေးပို့မှုတွေနဲ့ ခေါင်းတိုက်ဂိုးတစ်လုံး ရရှိခဲ့ပါတယ်။ ၈၃ မိနစ်မှာ ကာတစ်ဂျုံးနဲ့ လူစားလဲခံလိုက်ရပါတယ်။ ဂျုံးကလည်း ဘာမှန်းမသိတဲ့ ဒဏ်ရာတွေကြောင့် အနားယူနေခဲ့ရကာ ပွဲကစားခွင့် အနည်းငယ် ပြန်ရခဲ့ပြန်ပါပြီ။\n\n ကိုနတေးကတော့ ကမ္ဘာ့ဖလား သက်ရောက်မှုကို ရင်ဆိုင်နေရဆဲလို့ ပြောရမှာဖြစ်ပြီး ပွဲရလဒ်အပေါ်မှာ သိပ်ကို ဆိုးရွားတဲ့ သက်ရောက်မှု ဖြစ်စေခဲ့ပါတယ်။ own goal တစ်ဂိုး၊ တတိယဂိုးကို လက်ဆောင်ပေးလိုက်ရတဲ့ ပေါ့လျော့မှုနဲ့ သူ့အတွက် ဆိုးရွားတဲ့ ပြန်လာခြင်း ဖြစ်ခဲ့ပါတယ်။",
"btext3": "ရှေ့ခြေတစ်လှမ်းတိုး နောက်ခြေတစ်လှမ်းဆုတ်\n\n ကမ္ဘာ့ဖလားအပြီး နှစ်ပွဲဆက် နိုင်ပြီးတော့ လီဗာပူးဟာ အဆင့်လေးနေရာမှာ ရှိနေခဲ့တဲ့ စပါးနဲ့ ကွာဟချက်ကို လျှော့ချနိုင်ခဲ့ပါတယ်။ ဒီကာလတွေအတွင်း စပါးဟာ အက်စတွန်ဗီလာကို အရေးနိမ့်ပြီး ဘရန့်ဖို့ဒ်နဲ့ပွဲက သရေတစ်မှတ်သာ ရခဲ့တာပါ။\n\n သူတို့ကို ဖိအားပေးနိုင်ဖို့ နီးကပ်နေချိန်မှာပဲ အသင်းက ခြေချော်ခဲ့ပြန်ပါပြီ။ ရော်ဘတ်ဆန် ပြောသလိုပါပဲ အသင်းဟာ ရှေ့ကို ခြေတစ်လှမ်း တိုးနိုင်ပြီလို့ ယူဆချိန်မှာပဲ နောက်ကို ခြေတစ်လှမ်း ပြန်ဆုတ်သွားခဲ့ပြီး တည်ငြိမ်တဲ့ စွမ်းဆောင်ရည်တွေ ပြသနိုင်ဖို့ လိုအပ်နေပြီ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1758312023-678x381.jpg",
"imgurl2":"https://nyanaykhin.com/wp-content/uploads/2023/01/921112023.jpg",
"imgurl3":"https://nyanaykhin.com/wp-content/uploads/2023/01/17553120231.jpg",
"video":""
 },

      {"ndate":"Jan 3, 2023",
"htext":"လီဗာပူး ပရိသတ်တွေ အဖြစ်လိုဆုံး ဆန္ဒတွေကို စကိုင်းစပေါ့ကနေ ကလော့ပ်နဲ့ အသင်းကို ပြောပေးသွားတဲ့ ကာရေဂါ",
"btext1":"လက်ရှိ လီဗာပူးအသင်းဟာ ဖိအားပေးမှုတွေကို ကောင်းကောင်း မလုပ်နိုင်တော့သလို ပြိုင်ဘက်နဲ့ ယှဉ်ပြိုင် ပြေးလွှားခြင်းတွေ မလုပ်နိုင်တဲ့ အသင်းတစ်သင်း ဖြစ်နေပါပြီလို့ ကာရေဂါက မှတ်ချက်ပေးခဲ့ကာ သွေးသစ်လောင်းဖို့ တောင်းဆိုခဲ့ပါတယ်။\n\n ဘရန့်ဖိုဒ့်ကို ရင်ဆိုင်ပြီး ၃-၁ ဖြင့် အရေးနိမ့်တဲ့နောက် လီဗာပူးဟာ အိုမင်းတဲ့ အသင်းဖြစ်နေပြီလို့ ပြောဆိုကာ ကလော့ပ်အတွက် ပြောင်းလဲမှု အသစ်တွေ လုပ်ဆောင်ပေးကြဖို့ အသင်းတာဝန်ရှိသူတွေကို တောင်းဆိုခဲ့တာပါ။\n\n ‘ ကလော့ပ်ရဲ့ ကစားသမားတွေဆိုတာက သူတို့ရဲ့ အရည်အချင်းကို မေ့လိုက်ဦး သူတို့က နေရာတိုင်းကို ပြေးလွှားကစားနေရမှာပါ။ အခုတော့ အဲ့လို မကစားနိုင်တော့ပါဘူး။ အခုမြင်နေရတာ ယာဂင်ရဲ့ အသင်း မဟုတ်ပါဘူး။ သူတို့မှာ နည်းစနစ်ကောင်းတဲ့ ကစားသမားတွေ ဝင်လာနေပေမယ့် ယာဂင်ရဲ့ ကစားသမားတွေလို့ မခံစားရပါဘူး။ ",
"btext2":" သူတို့ ကွင်းလယ်ကို ပြန်ပြီး ပြင်ဆင်သင့်ပါတယ်။ လက်ရှိ လီဗာပူးက ယာဂင်ရဲ့ ကစားသမား မဟုတ်သူတွေ ယာဂင်ရဲ့ နည်းစနစ်ကို ကစားနေသလိုပါပဲ။ ဖိအားပေးမှုတွေမှာ ပြင်းထန်မှု မရှိဘဲ ပုံမှန် အသင်းတွေလောက်ပဲ ကစားနေကြတယ်။ ဒါပေမယ့် ခံစစ် high line ကိုတော့ ဆက်သုံးနေပါတယ်။\n\n ဗာဂျယ်က ဘယ်လောက်ပဲ ကောင်းပါစေ ကွင်းလယ်မှာ အကာအကွယ် မရရင် သူလည် ဘာမှ မတတ်နိုင်တော့ပါဘူး။ အခုက အာဆင်ဝင်းဂါး လက်ထက် အာဆင်နယ်ကို မြင်နေရသလိုပဲ။ သူတို့က ဘောလုံးကစားတာ ကောင်းပေမယ့် အရှိန်နဲ့ ရုပ်ပိုင်းဆိုင်ရာမှာ အခြားအသင်းတွေကို မယှဉ်နိုင်ပါဘူး။\n\n နည်းစနစ်သိပ်ကောင်းတဲ့ အသင်းအဖြစ် ပုံဖော်နိုင်ပေမယ့် သူတို့က အခြားအသင်းတွေကို ဘယ်တော့မှ မနိုင်ပါဘူး ‘ လို့ ကာရေဂါက သုံးသပ်ခဲ့ပါတယ်။",
"btext3": "ဒီအခြေအနေကို ကျော်လွှားဖို့ဆိုရင် လီဗာပူးက ထိပ်တန်း ကွင်းလယ်လူတွေကို ခေါ်ယူရေး အသုံးစရိတ် ပေါင် သန်း ၂၀၀ ထုတ်ရမယ်လို့ ကာရေဂါက တိုက်တွန်းပါတယ်။ ကွင်းလယ်ပိုင်းကို ၁ ယောက် မဟုတ်ဘဲ ၃ ယောက်လောက် ခေါ်ယူဖို့ တောင်းဆိုခဲ့တယ်။\n\n ကာရေဂါက ‘ လီဗာပူးရဲ့ အပြောင်းအရွှေ့ ခေါ်ယူမှုတွေက အခြားအသင်းတွေထက် ချီးကျူးခံရပါတယ်။ ဆုဖလား ၄ လုံး စိန်ခေါ်တဲ့ အသင်းအဖြစ်ကနေ ချန်ပီယံလိဂ်ဝင်ခွင့် ရုန်းကန်ရတဲ့အသင်း ဖြစ်လာနေတယ်။ နွေတုန်းကလည်း သူတို့ ကွင်းလယ်လူ တစ်ယောက်မှ မခေါ်ခဲ့ပါဘူး။\n\n ကွင်းလယ်လူ တစ်ယောက်လောက် မခေါ်ပါဘဲ သူတို့ အဆင့် ၄ မဝင်ပါဘူး။ လီဗာပူးက အသွင်ကူးပြောင်းမှုတွေ ရှိနေသလို လူငယ် ကစားသမားတွေ ရှိနေပေမယ့် နွေမှာ ခေါ်ယူမှုကြီးတွေ လုပ်ဖို့ လိုပါတယ်။ လီဗာပူးက သန်း ၂၀၀ လောက် သုံးဖို့ လိုပါတယ်။ သူတို့ ကွင်းလယ်လူ ၃ ယောက်လောက် ခေါ်ဖို့လိုတယ်။\n\n လူတွေက ဘယ်လင်ဟမ် အကြောင်းပဲ ပြောနေကြပေမယ့် ကျနော် အတွက်တော့ ဖာဘင်ညိုနဲ့ တွဲပြီး ခံစစ် ၄ ယောက်တန်းကို ကာကွယ်ပေးနိုင်တဲ့၊ ပြိုင်ဘက် အပြေးသမားတွေကို ရပ်တန့်ပေးမယ့် ဝိုက်နယ်ဒမ်လို ကွင်းလယ်လူမျိုး ပိုလိုအပ်တယ် ထင်ပါတယ် ‘ လို့ တိုက်တွန်းခဲ့တာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/940312023-678x381.jpg",
"imgurl2":"https://nyanaykhin.com/wp-content/uploads/2023/01/942312023.jpg",
"imgurl3":"no",
"video":"no"
 },

     {"ndate":"Jan 2, 2023",
"htext":"ဒီည ဘရန့်ဖိုဒ့် vs လီဗာပူး ပရီးမီးယားလိဂ် ပွဲစဉ်အတွက် ခရစ် ဆက်တန်ရဲ့ ခန့်မှန်း သုံးသပ်ချက်",
"btext1":" ဒီကနေ့ည ၁၂ နာရီမှာတော့ ပရီးမီးယားလိဂ် ပွဲစဉ်အဖြစ် လီဗာပူးအသင်းက ဒီရာသီ အိမ်ကွင်း မာကျောတဲ့ ဘရန့်ဖိုဒ့်အသင်းထံ သွားရောက် ယှဉ်ပြိုင်ရမှာ ဖြစ်ပါတယ်။\n\n လီဗာပူးအသင်းဟာ ပရီးမီးယားလိဂ် ပွဲစဉ်တွေကို ၄ ပွဲဆက် အနိုင်ရထားတာမို့ ဒီပွဲ အနိုင်ရမယ်ဆိုရင် ၅ ပွဲဆက် ဖြစ်လာဖို့ ရှိနေသလို အမှတ်ပေးဇယား အဆင့် ၅ နေရာကို တက်လှမ်းနိုင်မှာပါ။ ဒါကြောင့် လိဂ်အဆင့် ရပ်တည်မှုတွေကို ဖိအားပေးနိုင်ရေး သေချာပေါက် နိုင်ပွဲ ယူထားနိုင်ဖို့ လိုပါလိမ့်မယ်။\n\n ဆက်တန်က ” ပြီးခဲ့တဲ့ ဘောလုံးရာသီတုန်းကတော့ ဒီပွဲစဉ်က အတော်လေးကို စိတ်လှုပ်ရှားစရာ ကောင်းခဲ့ပြီး ၃-၃ ရလဒ် ထွက်ခဲ့ပါတယ်။ ဒီတစ်ကြိမ်မှာလည်း ဘရန့်ဖိုဒ့်က လီဗာပူးကို တုန့်ပြန်ဦးမှာဖြစ်ပါတယ်။ ",
"btext2":" ဒါပေမယ့်လို့ ဘရန့်ဖိုဒ့်က ဝက်စ်ဟမ်းကို အနိုင်ရတဲ့ပွဲမှာ ဒဏ်ရာရခဲ့တဲ့ တိုနေးရဲ့ ကြံ့ခိုင်မှု ကောင်းနေပါစေလို့ မျှော်လင့်နေကြမှာပါ။\n\n တိုနေး အခြေအနေ ဘယ်လိုပဲ ဖြစ်နေပါစေ လီဗာပူးက တိုက်စစ်ပိုင်းမှာ အခွင့်အရေးတွေ အများကြီးကို လုပ်နိုင်နေဆဲဖြစ်ပါတယ်။ ကျနော်က ဒါဝင် နူးညက်စ်ရဲ့ အမာခံ ပရိသတ်တစ်ယောက် ဖြစ်သလို ကျနော်ရဲ့ Fantasy team မှာ သူ့ကို ရွေးထားပါတယ်။\n\n ဒါဝင်က အခွင့်အရေး အချို့ကို လွဲချော်ထားတယ် ဆိုပေမယ့် ဒီပွဲမှာတော့ ခြေစွမ်းကောင်းမှာပါ ” လို့ သုံးသပ်ခဲ့ပါတယ်။\n\n ဘရန့်ဖိုဒ့်နဲ့ လီဗာပူးပွဲမှာ အဝေးကွင်းထံ သွားရောက် ယှဉ်ပြိုင်ရမယ့် ယာဂင်ကလော့ပ်ရဲ့ အသင်းသားတွေဟာ ဧည့်သည်အသင်းကို ၂-၁ ဖြင့် အနိုင်ရလိမ့်မယ်လို့ ခရစ်ဆန်တန်က ခန့်မှန်းခဲ့ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/1838212023-678x381.jpg",
"imgurl2":"https://nyanaykhin.com/wp-content/uploads/2023/01/919212023.jpg",
"imgurl3":"no",
"video":"no"
 },
    {"ndate":"Jan 2, 2023",
"htext":"ကွင်းလယ် တောင်းဆိုအား တအားများလာလို့ အခြေအနေကို ချပြပြီဖြစ်တဲ့ နည်းပြကလော့ပ်",
"btext1":" ဇန်နဝါရီ အပြောင်းအရွှေ့မှာ ဂတ်ပိုကို ခေါ်ယူထားပြီဖြစ်တဲ့ လီဗာပူးဟာ နောက်ထပ် ခေါ်ယူမှုတွေ ပြုလုပ်ဖို့ ပြောသလောက် မလွယ်တဲ့ အခြေအနေမှာ ရှိနေပါတယ်။\n\n အနာဂတ်မှာ အသင်း နှစ်သင်းစာ အရည်အချင်းရှိ ကစားသမားတွေကို စုဆောင်းထားဖို့ လိုအပ်မှာကို ကလော့ပ်က နားလည်ပေမယ့် ဂိမ်းကစားသလို လိုချင်တိုင်း ခေါ်ယူလို့ မရသေးဘဲ မှန်ကန်တဲ့ ကစားသမားဖြစ်ဖို့ အရေးကြီးဆုံးက အသင်းမှာ ငွေရှိရဲ့လား ကြည့်ဖို့ လိုအပ်နေဟန် ရှိပါတယ်။\n\n ကလော့ပ်က “ ကျနော် လီဗာပူးမှာ ရှိနေတာ ၇ နှစ်နဲ့ ၂ လ၊ ၃ လလောက် ရှိနေပါပြီ။ အပြောင်းအရွှေ့ စျေးကွက်တိုင်း အတူတူပါပဲ။ ပိုက်ဆံဆိုတာ ဘာမှ မဟုတ်သလိုနဲ့ ကစားသမားတွေကို ခေါ်ယူလိုက်ပါ ဘာကို ဂရုစိုက်နေမလဲ? ဆိုပြီး ပြောနေကြတာပါ။",
"btext2":" ဒါပေမယ့် အခြေအနေက ဘယ်တုန်းကမှ အဲ့လို မဟုတ်ပါဘူး။ ပိုက်ဆံ သုံးပလိုက် ဆိုတာနဲ့ မပြီးပါဘူး။ ဘယ်သူ့ကိုမှ စိတ်မပျက်စေချင်ပါဘူး။ ဂတ်ပိုလို ထူးချွန်တဲ့ ကစားသမားကို လက်မှတ်ထိုးအပြီး သတင်း စာမျက်နှာတွေမှာ ကျနော် ဖတ်ရတာက လီဗာပူး နောက်ခေါ်မယ့် ကစားသမားက ဘယ်သူလဲ? တဲ့။\n\n ကျနော်တို့မှာ အသင်း တစ်သင်း မရှိဘူးဆိုရင်တော့ မဟုတ်တာပေါ့။ ကျနော်တို့က မိုနိုပိုလီ ကစားနေသလို လုပ်လို့ မရဘူး။ ဘယ်တုန်းကမှလည်း မလုပ်ခဲ့တော့ ဘာလို့ အဲ့လိုတွေ ပြောကြတယ် နားမလည်ပါဘူး။\n\n ကျနော်တို့ ငွေသုံးပါတယ်။ မသုံးမှဘဲ အံ့ဩရမှာပါ။ ကိုယ်ရဲ့ အခြေအနေတွေကို အမြဲတမ်း ဖြေရှင်းဖို့ ကြိုးစားခဲ့တယ်။ ယုံကြည်မှု အပြည့်နဲ့ ကြိုးစား လုပ်ဆောင်ပြီး အသင်းမှာ ရှိနေတဲ့ ကစားသမားတွေကို ယုံကြည်ပေးဖို့ဆိုတာက ကျနော်ရဲ့ ဘောလုံး အတွေးအမြင်မှာ အဓိက အစိတ်အပိုင်း ဖြစ်ပါတယ်။ ဟိုနေရာအတွက် ဟိုကစားသမား လိုတယ်ဆိုပြီး အဆက်မပြတ် မေးခွန်းထုတ်တာမျိုး မလုပ်ပါဘူး။",
"btext3": " ကိုဒီရဲ့ အပြောင်းအရွှေ့ ကိစ္စလိုမျိုးပေါ့။ သူက အရည်အချင်း ရှိလို့တင် မဟုတ်ဘဲ ခေါ်ယူဖို့ရာ ချိန်သားကိုက် ဖြစ်လွန်းပါတယ်။ နောက် နွေထိ စောင့်လိုက်ရင် သူက ပိုစျေးကြီးသွားမှာ အခြားတစ်သင်းက ကောက်ခေါ်သွားမှာမျိုး ဖြစ်သွားနိုင်ပါတယ်။\n\n လာမယ့် နှစ်တွေမှာ ကျနော်တို့ ယှဉ်ပြိုင်ရမယ့် ပွဲစဉ်တွေကလည်း မနည်းပါဘူး။ ပွဲတွေ ပိုများလာပါတယ်။ ဒါကြောင့် နေရာတိုင်းမှာ အရည်အချင်း အစစ်အမှန်တွေ လိုအပ်တာ ရှင်းပါတယ်။ တူညီတဲ့ အရည်အချင်းရှိတဲ့ နှစ်သင်းစာလောက် လိုအပ်တာ ဖြစ်နိုင်ပါတယ်။ ဒါမှ လိုအပ်လာရင် အလှည့်ကျ စနစ်တွေ ထုတ်သုံးလို့ ရမှာပါ။\n\n အဲ့အတွက် ကျနော်တို့ ကြိုးစား ပြင်ဆင်နေပါတယ်။ လူတချို့က ကျနော်တို့ကို အသုံးစရိတ်တွေ ပေါပေါလောလော ထုတ်ဖို့ ပြောကြတဲ့အခါ အံ့ဩမိတယ်။ အဲ့လိုမျိုးကို ကျနော်တို့ အသင်း ဘယ်တုန်းကမှ မလုပ်ပါဘူး။ ဒါကို အားလုံး ရှင်းရှင်းလင်းလင်း သိထားသင့်ပါတယ်။\n\n တခုခု ကျနော်တို့ လုပ်နိုင်တယ်ဆိုရင် ပြောချင်တာက မှန်ကန်တဲ့ ကစားသမားဖြစ်မယ်၊ ဘဏ္ဍာရေးအရလည်း အဆင်ပြေမယ်ဆိုရင် ကျနော်တို့ ခေါ်ယူသွားမှာပါ။ အဲ့လို မဟုတ်ဘူးဆိုရင်တော့ ခေါ်ယူမှာ မဟုတ်ပါဘူး ” လို့ ပြောဆိုသွားတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1015212023-678x381.jpg",
"imgurl2":"https://nyanaykhin.com/wp-content/uploads/2023/01/921112023.jpg",
"imgurl3":"no",
"video":"no"
 },
   {"ndate":"Jan 2, 2023",
"htext":"ကိုနတေး၊ ဗန်ဒိုက် ခံစစ်အတွဲကို ပြန်မြင်ရမယ့် ဒီည ဘရန့်ဖိုဒ့်ပွဲအတွက် လီဗာပူးရဲ့ ပွဲထွက် လူစာရင်း",
"btext1":" လီဗာပူးရဲ့ ပထမရာသီဝက်ကို ပျက်ဆီးစေခဲ့တဲ့ ဒဏ်ရာပြဿနာ အများစုကို ဖြေရှင်းပြီးသွားပြီ ဖြစ်ပေမယ့် နည်းပြကလော့ပ်မှာ ဖြေရှင်းစရာ ပြဿနာတချို့ ကျန်ရှိနေပါသေးတယ်။\n\n အသင်းဟာ ဒီကနေ့ည ၁၂ နာရီမှာ ဘရန့်ဖို့ဒ်နဲ့ အဝေးကွင်းပွဲ ကစားရမှာဖြစ်ပြီး ခရစ္စမတ်အလွန် ၃ပွဲဆက်နိုင်ပွဲ၊ ပရီးမီးယားလိဂ် ၅ပွဲဆက် နိုင်ပွဲရရှိဖို့ မျှော်လင့်နေမှာ ဖြစ်ပါတယ်။ ဒဏ်ရာ ပြဿနာကြီးတွေ လျော့နည်းလာပေမယ့် အသေးစား ကြံ့ခိုင်မှု ကိစ္စတွေကြောင့် ကလော့ပ်အနေနဲ့ သိပ်ပြီး အပြောင်းအလဲ လုပ်လို့မရသေးပါဘူး။\n\n လီဗာပူးဟာ မီလ်နာနဲ့ အာသာမယ်လိုတို့ မပါပဲ အနောက်လန်ဒန်ကို သွားကစားရမှာဖြစ်ပြီး ကာလရှည် ဒဏ်ရာရထားတဲ့ ဒီယက်ဇ်နဲ့ ဂျိုတာအပြင် ကစားသမားသစ် ဂတ်ပိုလည်း ပါဝင်ဦးမှာ မဟုတ်ပါဘူး။ ရော်ဘတ်ဆန်နဲ့ ဟာဗေးတို့ကတော့ ပွဲနေ့ လူစာရင်းမှာ ပါဝင်နိုင်ပါတယ်။\n\n ကလော့ပ်ဟာ ခံစစ်မှာတော့ ဗန်ဒိုက်နဲ့ တွဲဘက်ဖို့ရာ ကိုနတေးကို ပြန်ခေါ်လို့ရတဲ့ ရွေးချယ်စရာ ရှိထားပါတယ်။ ဗဟိုနောက်ခံလူဟာ လက်စတာကို အနိုင်ရခဲ့တဲ့ပွဲမှာ လူစာရင်းထဲ ပါဝင်ခဲ့ပေမယ့် တစ်ပွဲလုံး အရံခုံမှာပဲ ထိုင်နေခဲ့ရတာပါ။",
"btext2":" ဒီပွဲမှာတော့ ဆီမီကက်စ်ကို ပွဲထွက်ပြီး ရိုဘိုကို ဝုဗ်နဲ့ အက်ဖ်အေဖလားပွဲမှာ ပြန်သုံးတာ ဒါမှမဟုတ် ၁ ပတ်လုံး အနားပေးထားတာ ဖြစ်လာနိုင်ပါတယ်။ ညာအစွန်ကတော့ ထရန့်ပဲ ဆက်ပြီး ပွဲထွက်ပါဦးမယ်။\n\n ကွင်းလယ်ကတော့ ကြီးမားတဲ့ ဆုံးဖြတ်ချက်တွေချရမှာပါ။ ဖာဘင်ညိုဟာ ဇနီးဖြစ်သူ ပထမကလေး မွေးတော့မှာမလို့ လက်စတာနဲ့ပွဲကို လွဲချော်ခဲ့ပြီး တနင်္လာနေ့ပွဲမှာ ပြန်ပါလာဖို့ အဆင်သင့် ဖြစ်နေလောက်ပါတယ်။ သီယာဂိုက လက်စတာနဲ့ပွဲမှာ ခြေစွမ်းပြခဲ့ပေမယ့် သူ့ကို တစ်ပတ်အတွင်း ၃ပွဲ ကစားခိုင်းရင် စွန့်စားမှု ဖြစ်လာပါမယ်။\n\n ဒါဟာ နည်းပြတွေ မှန်မှန်ကန်ကန် ရွေးချယ်ဆုံးဖြတ်ရမယ့် အရာပဲဖြစ်ပါတယ်။ သီယာဂို ဒဏ်ရာရသွားရင် အတော်လေးကို ထိခိုက်သွားမှာဖြစ်ပေမယ့် အသင်းမှာ သူ့ရဲ့ အရေးပါမှုက အတော်အတန် ကြီးမားပါတယ်။ ကာတစ်ဂျုံး လေ့ကျင့်ရေး အပြည့် ပြန်ဆင်းပြီဖြစ်ပေမယ့် အရန်လူစာရင်းထဲ ထည့်မလား မသေချာသေးပါဘူး။",
"btext3": " နောက်ထပ် ပါဝင်နိုင်သူက ကွင်းလယ်လူ ကိတ်တာပါ။ ဒီတစ်ရာသီလုံး တစ်ပွဲမှ ပွဲမထွက်ခဲ့ရတဲ့ ကွင်းလယ်လူဟာ ဒဏ်ရာကနေ ပြန်သက်သာလာခဲ့ပြီဖြစ်တာကြောင့် ဘရန့်ဖို့ဒ်နဲ့ ပွဲဟာ သူ့အတွက် အခွင့်အရေး ဖြစ်နိုင်ပါတယ်။ ဟန်ဒါဆန်နဲ့ ဟာဗေး တို့ကလည်း ပွဲထွက်နေရာအတွက် ယှဉ်ပြိုင်ကြဦးမယ့်သူတွေ ဖြစ်ပါတယ်။\n\n တိုက်စစ်က ရွေးချယ်စရာတွေကတော့ သိပ်မများပါဘူး။ ဘယ်တောင်ပံတိုက်စစ်မှာ ကာဗာရိုထက် ချိန်ဘာလိန်ကို ဆက်လက် နေရာပေးဖို့ ရှိပြီး အခြားသော တွဲဘက်တွေအဖြစ် ဒါဝင် နူးညက်စ်နဲ့ ဆာလာတို့ ပွဲထွက်ရဖို့ မျှော်လင့်ရပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/919212023-678x381.jpg",
"imgurl2":"https://nyanaykhin.com/wp-content/uploads/2023/01/923122023.jpg",
"imgurl3":"no",
"video":"no"
 },     
       {"ndate":"Jan 2, 2023",
"htext":"လီဗာပူးအသင်းမှာ ရှိနေတဲ့ ခံစစ်ပိုင်း အားနည်းချက်တွေကို ဝန်ခံရင်း ဘရန့်ဖိုဒ့်ပွဲ မတိုင်ခင် ပြင်ဆင်လိုတဲ့ ဗန်ဒိုက်",
"btext1":"လီဗာပူး ကစားသမားတွေဟာ တနင်္လာနေ့ ဘရန့်ဖို့ဒ်နဲ့ပွဲမှာ ၅ပွဲဆက် အနိုင်ရဖို့ မကြိုးစားခင် မကြာသေးမီက ခံစစ် အားနည်းချက်တွေနဲ့ ပတ်သက်ပြီး ဆွေးနွေး အဖြေရှာဖို့ လိုအပ်ပါလိမ့်မယ်။\n\n အသင်းဟာဟာ ကံကောင်းစွာနဲ့ လက်စတာကို ၂-၁ နဲ့ အနိုင်ရခဲ့ပြီး ချန်ပီယံလိဂ်ဝင်ခွင့် စိန်ခေါ်မှုကို ဆက်လက် ထိန်းသိမ်းနိုင်ခဲ့ပါတယ်။ ခံစစ်မှူး ဗန်ဒိုက်ကတော့ အသင်းရဲ့ ခံစစ်ကစားပုံက အရမ်းညံ့ဖျင်းကြောင်း ဝန်ခံခဲ့ပြီး ဘရန့်ဖို့ဒ်နဲ့ပွဲ မတိုင်ခင် လေ့ကျင့်ရေးမှာ ပြုပြင်ဖို့ လိုအပ်လိမ့်မယ်လို့ ဝန်ခံခဲ့ပါတယ်။\n\n “ လက်စတာကို ရင်ဆိုင်ကစားတဲ့ပွဲမှာ ကျွန်တော်တို့ သိပ်အရေးပါတဲ့ အနိုင် ၃မှတ်ကို ရရှိခဲ့ပေမယ့် တိုးတက်အောင် ပြင်ဆင်ဖို့ လိုအပ်တဲ့ အရာတွေ ရှိနေပါတယ်။ ကျွန်တော်တို့ ပိုကောင်းအောင် လုပ်လို့ရတယ် ဆိုတာ သိပါတယ်။\n\n လန်ဒန်က (ဘရန့်ဖို့ဒ်နဲ့ပွဲက) ခက်ခဲမှာပါ။ ဘရန့်ဖို့ဒ်က ဝက်စ်ဟမ်းကို အနိုင်ရပြီးတော့ ယုံကြည်မှုအပြည့် ရှိနေတာပါ ” လို့ ဗန်ဒိုက်က ပြောပါတယ်။ ",
"btext2":" နူးညက်စ်ဟာ လက်စတာနဲ့ပွဲမှာ စွယ်စုံရ စွမ်းဆောင်ရည်နဲ့ နှစ်သက်စရာ ဖြစ်စေခဲ့ပြီး ပရိသတ်တွေရဲ့ အော်ဟစ်ဂုဏ်ပြုမှုကို ရရှိခဲ့ပေမယ့် ဂိုးရှေ့မှာ ဆက်လက် ရုန်းကန်နေရပါတယ်။ အချိန်တန်ရင် နူးညက်စ်ရဲ့ အခြေအနေက ပြောင်းလဲသွားလိမ့်မယ်လို့ အာနိုးက ယုံကြည်နေပါတယ်။\n\n “ သူက အခွင့်အရေးကောင်းတွေကို လွဲချော်ခဲ့တယ်၊ တစ်ယောက်ချင်း အခွင့်အရေးကိုတောင် လွဲအောင်ကန်တယ် ဆိုပြီး လူတွေပြောကြလိမ့်မယ်။ ဒါပေမယ့် သူက အဲ့ဒီ့နေရာတွေမှာ သူ အသားကျလာနေပါပြီ။ သူ့ရဲ့ ဂိုးတွေကို စမြင်ရတာနဲ့ လန်ဒန်ဘတ်စ်ကားတွေလိုမျိုး တသီတတန်းကြီး ရလာမှာ သေချာပါတယ် ”လို့ ထရန့်က ပြောကြားခဲ့တာ ဖြစ်ပါတယ်။\n\n ကြံ့ခိုင်မှုပိုင်း အနည်းငယ် ပြဿနာရှိထားတဲ့ ရော်ဘတ်ဆန်ဟာ ဘရန့်ဖို့ဒ်နဲ့ပွဲအမီ ခြေထောက်ဒဏ်ရာကနေ ပြန်ကောင်းလာနိုင်မလားဆိုတာ ကလော့ပ်အနေနဲ့ စောင့်ကြည့်နေရတာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2023/01/2012112023-678x381.jpg",
"imgurl2":"https://nyanaykhin.com/wp-content/uploads/2023/01/1038112023.jpg",
"imgurl3":"no",
"video":"no"
 },
      {"ndate":"Jan 1, 2023",
"htext":"ဂတ်ပိုဟာ လူပိုတစ်ယောက်ပါ ဆိုတဲ့ ဝေဖန်မှုနဲ့ ပြိုင်ဘက် အသိုင်းအဝိုင်းတွေက ဖိအား စပေးလာပါပြီ",
"btext1":" လီဗာပူးဟာ ကွင်းလယ်ပြဿနာတွေကို ဖြေရှင်းဖို့ အာရုံစိုက်ရမယ့်အစား ဂတ်ပိုကို ခေါ်ယူပြီး တိုက်စစ် ရွေးချယ်စရာတွေ မတန်တဆ များပြားသွားအောင် လုပ်ခဲ့တာဟာ မှားယွင်းမှုလို့ ပေါလ်မာဆန်က ယုံကြည်နေပါတယ်။\n\n ဂျိုတာနဲ့ ဒီယက်ဇ်တို့ ကာလရှည် နားနေရပြီး ဖာမင်နို ကြံ့ခိုင်မှု မပြည့်ဝဘဲ မကြာခဏ နားနေရတာပါ။ ဒါကြောင့်ပဲ ဂတ်ပို၊ ဆာလာ၊ နူးညက်စ်ဆိုတဲ့ တိုက်စစ်အတွဲဖြင့် အသင်းရဲ့ တိုက်စစ်ကို မြှင့်တင်ဖို့ ကလော့ပ်က ရည်ရွယ်ထားတယ်။ ဒါ့အပြင် ဂတ်ပိုကို ခေါ်ယူနိုင်တာကြောင့် နွေမှာ ကွင်းလယ်အတွက် လွတ်လပ်စွာ အားထုတ်ခွင့် ရဖို့ ရှိပါတယ်။\n\n ဒါပေမယ့် အာဆင်နယ် ကွင်းလယ်လူဟောင်း ပေါလ်မာဆန်ကတော့ လီဗာပူးရဲ့ ရွေးချယ်မှုက မှားယွင်းတယ်လို့ ထင်မြင်နေပြီး ဂတ်ပိုကို ခေါ်ယူတာထက် ကွင်းလယ်လူ တစ်ဦးဦးပဲ ခေါ်သင့်တာလို့ ထင်မြင်ချက် ပေးပါတယ်။",
"btext2":" ပေါလ်မာဆန်က “ လီဗာပူးက ကိုဒီ ဂတ်ပိုကို ခေါ်လိုက်ပေမယ့် တကယ်တော့ ကွင်းလယ်လူတချို့ ခေါ်ခဲ့သင့်တာပါ။ ဂတ်ပိုက လီဗာပူးမှာ ပွဲကစားခွင့်တောင် ရပါ့မလားကွာ။ လူတိုင်း ကြံ့ခိုင်မှု ပြည့်ဝနေရင် သူက တိုက်စစ်ထဲမှာ ၅ ယောက်မြောက် ရွေးချယ်စရာ ဖြစ်လိမ့်မယ်။\n\n လီဗာပူးရဲ့ တိုက်စစ်က ရွေးချယ်စရာတွေ အရမ်းများလွန်းနေပြီး ကွင်းလယ်ကတော့ ရှားပါးနေတယ်။ သူတို့မှာ တိုက်စစ်ကစားသမား အများကြီး ရှိပေမယ့် ကွင်းလယ်ပိုင်း မလုံလောက်ဘူးလို့ ကျွန်တော်ထင်တယ်။ တိုက်စစ်မှာ အားလုံး ကြံ့ခိုင်နေရင် ဆာလာ၊ နူးညက်စ်၊ ဒီယက်ဇ်၊ ဂျိုတာ၊ ဖာမင်နိုနဲ့ အခု ဂတ်ပိုပါ ရှိနေတယ်။\n\n တိုက်စစ်က သုံးယောက်ပဲ ကစားလို့ရမှာပါ။ ယူနိုက်တက်ကလည်း ဂက်ပိုကို ရဖို့ ကြိုးစားခဲ့တာဖြစ်ပြီး လီဗာပူးက သူတို့ မရအောင် ဖြတ်ခေါ်လိုက်တာပါ။ ဒါပေမယ့် လီဗာပူးမှာ တကယ် လိုအပ်နေတာက ဂတ်ပို မဟုတ်ဘဲ ဗဟိုကွင်းလယ်လူလို့ ထင်ပါတယ်။",
"btext3": " သူတို့ရဲ့ကွင်းလယ်မှာ လုံလောက်တဲ့ အရည်အသွေး မရှိဘူး။ လုံလောက်တဲ့ အင်အားမရှိဘူး။ ပုံမှန်အတိုင်း ကွင်းလယ်မှာ မလွှမ်းမိုးနိုင်ဘူး။ ကွင်းလယ်ကို စိုးမိုးထားနိုင်မှ နောက်ခံလူတွေက လှည့်ပတ်ကစားရတာ လွတ်လပ်မှုရှိတာပါ။ အခုတော့ သူတို့ အဲ့လိုမလုပ်နိုင်ဘူး ” လို့ သုံးသပ်ခဲ့ပါတယ်။\n\n ဇန်နဝါရီ အပြောင်းအရွှေ့က အခုမှ တရားဝင် ဖွင့်လှစ်ခါစ ဖြစ်ပြီး လီဗာပူး ကွင်းလယ်လူ ထပ်ခေါ်ဦးမလား စောင့်ကြည့်ဖို့ ၃၁ ရက် အချိန်ရဦးမှာပါ။ ဒါပေမယ့်လို့ အခုလို အစောပိုင်း ကာလမှာတင် ဂတ်ပိုဟာ လူပိုတစ်ယောက်ပါ ဆိုတဲ့ သုံးသပ်ချက်မျိုးနဲ့ ပြိုင်ဘက် အသိုင်းအဝိုင်းတွေက ဖိအားတွေ စပေးလာနေပြီပဲ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2023/01/1839112023-678x381.jpg",
"imgurl2":"https://nyanaykhin.com/wp-content/uploads/2023/01/921112023.jpg",
"imgurl3":"no",
"video":"no"
 },

     {"ndate":"Jan 1, 2023",
"htext":"လက်စတာ နိုင်ပွဲမှ ဗန်ဒိုက်နဲ့ ထရန့်တို့ရဲ့ ရိုးသားမှုကို ချီးကျူးသွားတဲ့ ဂယ်ရီနဗီး",
"btext1":"လက်စတာကို အိမ်ကွင်းမှာ ၂-၁ နဲ့ အနိုင်ရရှိခဲ့ပြီးနောက် ပွဲပြီးအင်တာဗျူးမှာ ဗန်ဒိုက်နဲ့ ထရန့်တို့ရဲ့ ရိုးသားမှုအတွက် ဂယ်ရီနဗီးက ချီးကျူးပြောဆိုခဲ့ပါတယ်။\n\n လီဗာပူးအသင်းဟာ အကောင်းဆုံးခြေစွမ်းမှာ မရှိခဲ့ပေမယ့် နိုင်ပွဲရအောင် ကြိုးစားနိုင်ခဲ့ပြီး ထိပ်ဆုံးလေးသင်း နေရာနဲ့ ရမှတ် ကွာဟမှုကို လျှော့ချနိုင်ခဲ့တာပါ။\n\n ထရန့်ဟာ အခုနောက်ပိုင်း သူ့ရဲ့ ခံစစ်ကစားပုံတွေထဲမှာ အကောင်းဆုံးပွဲတစ်ပွဲကို ရရှိခဲ့တာဖြစ်ပါတယ်။\n\n “ ထရန့်နဲ့ ပတ်သက်ပြီး ပြောစရာတစ်ခု ရှိလာလိမ့်မယ်ဆိုတာ လွန်ခဲ့တဲ့ ၂နှစ်၊၃နှစ်လောက်က ကျွန်တော်ပြောခဲ့ပါတယ်။ သူက ခံစစ်ကို ကောင်းကောင်း မလုပ်နိုင်ရင် ဝေဖန်ခံရမယ် ဆိုတာကို ကျနော် အဲ့တည်းက ပြောခဲ့တယ်။ ",
"btext2":" ထရစ်ပီယာက တကယ်တော်တဲ့ နောက်ခံလူဆိုပေမယ့် ကမ္ဘာ့ဖလားမှာ ထရန့်က ကျော်ပြီး ထရစ်ပီယာကို ရွေးချယ်သွားတာက လီဗာပူး ညာအစွန်လူကို ဆွပေးသလို ဖြစ်စေလိမ့်မယ်။ ဒီလို ရွေးချယ်ခဲ့တာဟာ ဆောက်ဂိတ်က ပိုပြီး လက်တွေ့ကျတဲ့သူမို့ ဆိုပြီး လူတွေ ပြောပါလိမ့်မယ်။\n\n ဒါပေမယ့် ဘောလုံးပိုင်ဆိုင်မှု အများကြီး မရခဲ့တဲ့ အသင်းတစ်သင်းမှာ၊ ဒီရာသီလို ပုံစံကောင်းမှာ ရှိမနေတဲ့ လီဗာပူးအသင်းမှာဆိုရင် ခံစစ်အမှားတွေက ပိုပြီး သိသာမှာဖြစ်သလို ထောက်ပြခံရမှာ ဖြစ်ပါတယ်။ လီဗာပူးအတွက် ကစားပေးလို့ အင်္ဂလန်အတွက် ကစားပေးလို့ ဆိုပြီး မဟုတ်ပါဘူး။\n\n ထရန့်ကို ခံစစ်ပိုင်းမှာ ပိုကောင်းလာဖို့ မျှော်လင့်ထားကြပြီး လက်စတာကို ရင်ဆိုင်တဲ့ပွဲမှာ ဒါကို မြင်တွေ့ခဲ့ရတယ်။ ထရစ်ပီယာကို လေးစားပေမယ့် ကမ္ဘာ့ဖလားမှာ ထရန့်လို ပြိုင်ဘက်ကင်း အရည်အသွေးရှိသူက အရံခုံထိုင်ပြီး သူ့လောက် အရည်အချင်း မရှိတဲ့သူတွေ ကစားနေတာကို ထိုင်ကြည့်နေရတာမျိုးက မဖြစ်သင့်ပါဘူး။",
"btext3": " အင်္ဂလန်မှာ နောက်ခံလူကောင်းတွေ ရှိပေမယ့် တကယ့်ကို ပါရမီရှင်တွေကို ကွင်းထဲထည့်သုံးဖို့ လိုပါတယ် ” လို့ နဗီးက ပြောဆိုခဲ့တာ ဖြစ်ပါတယ်။\n\n နဗီးဟာ ထရန့်ရဲ့ ကစားပုံကို အသားပေး ပြောဆိုခဲ့ပြီးနောက် အင်တာဗျူးတွေမှာ ဗန်ဒိုက်နဲ့ ညာအစွန်လူတို့ရဲ့ ရိုးသားမှုကိုလည်း ချီးကျူးခဲ့ပါသေးတယ်။ သူတို့နှစ်ယောက်လုံးက လက်စတာကို အနိုင်ရပေမယ့် လီဗာပူးအသင်းဟာ အကောင်းဆုံး ခြေစွမ်းမှာ မရှိခဲ့ကြောင်း ပွင့်ပွင့်လင်းလင်း ဝန်ခံခဲ့ကြတာဖြစ်ပါတယ်။\n\n “ ကျွန်တော် သူ့ကို အနီးကပ် စောင့်ကြည့်ခဲ့တယ်။ ခံစစ်မှာ နေရာယူပုံ အမှားကို တွေ့လိုက်တယ်။ ဗန်ဒိုက်နဲ့ ထရန့်တို့ရဲ့ အင်တာဗျူးက ရိုးသားခဲ့ပါတယ်။ တခါတလေ တချို့ ကစားသမားတွေက လူရှေ့ထွက်လာပေမယ့် သူတို့ရဲ့ စိတ်ပျက်မှုကို မပြောရဲကြဘူး။ ကိုယ့်အသင်း ခြေစွမ်းမကောင်းတာကို ဒီလိုမျိုး ထုတ်ပြောရဲတာ ရှားပါတယ် ” လို့ နဗီးက အသိအမှတ်ပြုခဲ့တာ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2023/01/1726112023-678x381.jpg",
"imgurl2":"https://nyanaykhin.com/wp-content/uploads/2022/12/95331122022.jpg",
"imgurl3":"no",
"video":"no"
 },

    {"ndate":"Jan 1, 2023 ",
"htext":"ဒါဝင် နူးညက်စ်ရဲ့ ကောင်းလွန်းနေတဲ့ အချက်အလက်နဲ့ ချာတူးနေတဲ့ အားနည်းချက်",
"btext1":" ဒါဝင် နူးညက်စ်ကတော့ ကမ္ဘာ့ဖလား အပြီးမှာလည်း ရင်ခုန် ဒေါသထွက်စရာ စွမ်းဆောင်ရည်တွေနဲ့အတူ ပရိသတ်တွေကို စိတ်လှုပ်ရှားမှုတွေ ပေးနေခဲ့ပါတယ်။\n\n အက်စတွန်ဗီလာကို ၃-၁ ဖြင့် အနိုင်ရတဲ့ ပွဲမှာကော လက်စတာကို ၂-၁ ဖြင့် အနိုင်ရတဲ့ပွဲမှာပါ ဒါဝင် နူးညက်စ်ရဲ့ ကြိုးစားမှုကို မြင်ခဲ့ရတယ်။ ဒါပေမယ့်လို့ သွင်းဂိုး ရှင်များ စာရင်းမှာ သူ့နာမည် မပါခဲ့ဘဲ လွဲကောင်းနေဆဲ အဆုံးသတ်ချက်တွေနဲ့အတူ နေရာအချို့မှာ ရုန်းကန်နေရဆဲ ဖြစ်ပါတယ်။\n\n နာမည်ကျော် Opta ဝဘ်ဆိုဒ်ရဲ့ ထုတ်ပြန်ချက်မှာ ဥရောပ ထိပ်တန်းလိဂ် ၁၀ ခုအတွင်း ဒီရာသီ မိနစ် ၅၀၀ အထက် ကစားထားတဲ့ ကစားသမားတွေထဲမှာ မိနစ် ၉၀ စာအတွက် နူးညက်စ်ရဲ့ ဂိုးပေါက် ကန်သွင်းမှုက ၆.၀ တောင်ရှိတယ်လို့ ဆိုပါတယ်။ ဒါ့ဟာ အမြင့်ဆုံး နံပါတ် တစ် နေရာက ရှိနေတဲ့ မှတ်တမ်းဖြစ်ပါတယ်။",
"btext2":" ဒါပေမယ့်လို့ သူ့ရဲ့ ဂိုးပေါက် ခြိမ်းခြောက်နိုင်မှုကနေ သွင်းဂိုးအဖြစ် မျှော်လင့်နိုင်တာက မိနစ် ၉၀ မှာမှ ၀.၇၅ ပဲရှိပြီး နံပါတ် ၉၉ ပဲ ချိတ်တဲ့ထိ နိမ့်ကျနေပါတယ်။\n\n ဒါဝင် နူးညက်စ်ဟာ အခြားသော နေရတွေထက် အဆုံးသတ်ပိုင်းမှာ တိုးတက်လာဖို့ အတော်လေး လိုအပ်နေတာ ဖြစ်ပါတယ်။ ဒီကိစ္စကို စီမံပေးဖို့ နည်းပြကလော့ပ်ကလည်း ကြိုးစားနေပြီး တိုက်စစ်ပိုင်း နေရာစုံမှာ ပြောင်းလဲ ကစားစေခြင်းနဲ့အတူ လီဗာပူးရဲ့ ပွဲတွေကို ပိုပြီး ပါးနပ်စွာ ပါဝင်နိုင်စေဖို့ အားထုတ်နေပါတယ်။",
"btext3": " အသင်းဖော် ထရန့်ကတော့ “ လူတွေက နူးညက်စ်ကို သူ့ရဲ့ သွင်းဂိုးတွေနဲ့ အကဲဖြတ်လိုက်ကြတယ်။ ဒါက တိုက်စစ်သမားရဲ့ အဓိက တာဝန်တွေထဲက တစ်ခု၊ ဘဝရဲ့ အစိတ်အပိုင်းတွေထဲ တစ်ခုပါ။ ဒါပေမယ့် သူက ကွင်းထဲမှာ ခေါင်းမော့ပြီး ဆက် ကြိုးစားနေဆဲပါပဲ။ ဘာလို့လဲဆိုတော့ သူ့ရဲ့ နေရာက ပြိုင်ဘက်တွေကို နာကျင်စေနိုင်လို့ပါ။\n\n သူက တကယ့်ကို ခြိမ်းခြောက်နိုင်သူပါ။ ခံစစ်သမားတွေကို ကျော်ဖြတ် ပြေးလွှားနိုင်တယ်။ ဘောလုံးကို တိုက်စစ်မှာ ထိန်းထားပေးနိုင်တယ်။ နည်းပြ ခိုင်းတဲ့အတိုင်း အကနု်လုံးကို လုပ်နိုင်တယ်။ ဖိအားပေးမှု၊ စိတ်ဓါတ်ပိုင်း၊ ဆန္ဒ ထက်သန်မှု ဒါတွေအပေးမှာ မေးခွန်းထုတ်စရာကို မလိုတာပါ ” လို့ မှတ်ချက်ပေးခဲ့တာပဲ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/1038112023-678x381.jpg",
"imgurl2":"https://nyanaykhin.com/wp-content/uploads/2022/12/95531122022.jpg",
"imgurl3":"no",
"video":"no"
 },

   {"ndate":"Jan 1, 2023",
"htext":"ဇန်နဝါရီစျေးကွက် စတင်ခြင်း၊ ကွင်းလယ်လူ ခေါ်ဖို့ တောင်းဆိုကြခြင်းနဲ့ လီဗာပူး နံနက်ခင်း သတင်းများ",
"btext1":" ဒီကနေ့ ၁.၁.၂၀၂၃ ရက်နေ့မှာ ဆောင်းရာသီ အပြောင်းအရွှေ့ စတင် ဖွင့်လှစ်ပြီဖြစ်ကာ ကိုဒီ ဂတ်ပိုဟာ တရားဝင် လီဗာပူးကစားသမား ဖြစ်လာခဲ့ပါပြီ။\n\n နွေအပြောင်းအရွှေ့တုန်းက သူ့ကို မန်ချက်စတာ ယူနိုက်တက်နဲ့ လိစ်ဒ်ယူနိုက်တက်တို့ ထံက ကမ်းလှမ်းမှုတွေ ရှိခဲ့ပေမယ့် အသင်းပြောင်းခွင့် မဖြစ်မြောက်ခဲ့ကြောင်း ဂတ်ပိုက ဝန်ခံခဲ့ပါတယ်။\n\n ချယ်ဆီးဟာ အန်ဇို ဖာနန်ဒက်စ်အတွက် ပြောင်းရွှေ့ကြေး ယူရို သန်း ၁၃၀ ထိ ပေးမှာဖြစ်လို့ မကြာခင်မှာ ဘင်ဖီကာထံက သဘောတူညီမှုကို ရယူသွားနိုင်မှာ ဖြစ်ပါတယ်။\n\n ရော်ဘတ်ဆန်ဟာ ကစားကွင်းပြင်ပမှာ သူလုပ်ဆောင်တဲ့ လူမှုရေးနဲ့ လှူဒါန်းမှုဆိုင်ရာ ကိစ္စတွေအတွက် MBE ဘွဲ့ ချီးမြှင့်ခံရမှာ ဖြစ်ပါတယ်။ ",
"btext2":" ဖာဘင်ညိုရဲ့ ဇနီးဖြစ်သူဟာ သူတို့ ဇနီးမောင်နှံရဲ့ ပထမဆုံး သားဦးလေးကို အောင်မြင်စွာ မီးဖွားနိုင်ခဲ့ပါတယ်။ မိခင်ကော ကလေးပါ ကျန်းကျန်းမာမာ ရှိနေတယ်လို့ သိရပါတယ်။\n\n လီဗာပူးအသင်းက ကွင်းလယ်လူ ၂ ဦး အနည်းဆုံး လိုနေတာဖြစ်ပြီး ဇန်နဝါရီမှာ ၁ ဦး ခေါ်ယူဖို့နဲ့ နွေမှ ကျန် ၁ ဦးကို ခေါ်ယူလိုက်ဖို့ အသင်းကို တိုက်တွန်းနေကြပါပြီ။\n\n ဂတ်ပို တစ်ဦးတည်းဖြင့် အပြောင်းအရွှေ့ ပိတ်သိမ်းပြီလို့ လီဗာပူး သတင်းထောက်တွေက ပြောဆိုလာပေမယ့် ရိုမန်နိုကတော့ လီဗာပူးဟာ ကွင်းလယ်လူသစ် ရဖို့ကို အာရုံစိုက်နေဆဲလို့ ဖော်ပြပါတယ်။",
"btext3": " မနေ့က ယှဉ်ပြိုင်တဲ့ပွဲမှာ မန်စီးတီး၊ နယူးကာဆယ်တို့ ရမှတ်တွေ ဆုံးရှုံးခဲ့တာကြောင့် အသင်းဟာ ထိပ်ဆုံး ၄ သင်း စိန်ခေါ်မှုမှာ ပိုမို နီးကပ်တဲ့ အနေထားကို ရောက်လာခဲ့ပါပြီ။\n\n ကမ္ဘာ့ဖလား ပြိုင်ပွဲဝင် လီဗာပူးအသင်းသား အားလုံးဟာ ကြံ့ခိုင်မှု ကောင်းမွန်တဲ့ အခြေအနေတွေဖြင့် အသင်းထံ ပြန်လည် စုဝေးမိခဲ့ကြပါပြီ။\n\n လီဗာပူးအသင်းဟာ ဒီရာသီ ပရီးမီးယားလိဂ် အမှတ်ပေးဇယားမှာ အဆင့် ၃ နေရာထိ တက်လှမ်းနိုင်မယ်လို့ ဘွန်ကီတွေက ကြေးဖွင့်ခဲ့ပြီ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2023/01/924112023-678x381.jpg",
"imgurl2":"https://nyanaykhin.com/wp-content/uploads/2022/12/195231122022.jpg",
"imgurl3":"no",
"video":"no"
 },

  {"ndate":"Dec 31, 2022",
"htext":"ဘယ်လင်ဟမ်ကို ခေါ်ယူနိုင်ရေး အေဂျင့် ဟန်ဒို လုပ်ပေးနေသလား မေးခွန်းတွေကို ဟန်ဒို တုန့်ပြန်",
"btext1":" ဂျော်ဒန် ဟန်ဒါဆန်က ဂျူ့ဒ်ဘယ်လင်ဟမ်ကို လီဗာပူးထံ ရောက်ရှိလာဖို့ သူက အေးဂျင့်တစ်ယောက်လို ကြားဝင်ကူညီပေးနေကြောင်း ကိစ္စကို လျော့ချခဲ့ပါတယ်။\n\n လီဗာပူးဟာ အသင်းခေါင်းဆောင်ဟာ ကမ္ဘာ့ဖလားအချိန်အတွင်း အားလပ်ချိန်တွေမှာ ဘယ်လင်ဟမ်နဲ့ အတွဲညီညီ ရှိနေခဲ့တာကို မြင်တွေ့ခဲ့ရနောက် သတင်းခေါင်းစီးတွေမှာ ပြောစရာ ဖြစ်စေခဲ့တာပါ။\n\n ဆီနီဂေါကို အနိုင်ရခဲ့တဲ့ ၁၆သင်းအဆင့်မှာ အင်္ဂလန်အတွက် အဖွင့်ဂိုးကို သွင်းယူခဲ့ပြီးနောက် ဟန်ဒါဆန်ဟာ ဘယ်လင်ဟမ်နဲ့ ခေါင်းချင်းဆိုင် အောင်ပွဲခံမှုကြောင့် သူတို့ကြား ရင်းနှီးကျွမ်းဝင်မှုကို ပိုပြီး ထင်ရှားစေခဲ့တာ ဖြစ်ပါတယ်။\n\n ဗန်ဒိုက်ဟာ ဂတ်ပိုရဲ့ အပြောင်းအရွှေ့မှာ ကြားထဲကနေ ပါဝင်ကူညီခဲ့ပြီး အပြောင်းအရွှေ့ အဆင်ပြေရေး ဖုန်းပြော စည်းရုံးခဲ့ကြောင်း တိုက်စစ်သမား ကိုယ်တိုင် ဖွင့်ဟခဲ့တာ ဖြစ်ပါတယ်။ လီဗာပူးကို ဘယ်လင်ဟမ် ရောက်ရှိလာဖို့ ဟန်ဒါဆန်အနေနဲ့ ဗန်ဒိုက်လိုမျိုး တာဝန်ယူ ပါဝင်နေသလားလို့ မေးမြန်းခံခဲ့ရတယ်",
"btext2":" ဟန်ဒါဆန်က “ ဟင့်အင်း။ ကျွန်တော်တော့ အဲ့လိုမထင်ပါဘူး။ ကျွန်တော်တို့က ကမ္ဘာ့ဖလားမှာ ကစားဖို့ကိုပဲ အာရုံစိုက်ခဲ့တာပါ။ ကျွန်တော်က ဂျူ့ဒ်နဲ့ ရင်းနှီးနေလို့ လူတွေ ပြောချင်တာ ပြောကြမှာပဲ ” လို့ ဖြေပေးခဲ့ပါတယ်။\n\n တိုက်စစ်မှူးသစ် ဂတ်ပိုနဲ့ ပတ်သက်လို့တော့ ဟန်ဒါဆန်က ” ဗန်ဒိုက်အတွက် သူနဲ့ ရင်းနှီးတဲ့ အသင်းဖော် ရောက်လာတာ ကောင်းမှာပါ။ အပြောင်းအရွှေ့က သိပ်ကို အကောင်းမြင်စရာ ဖြစ်ပါတယ်။ ဂတ်ပိုက ကျွန်တော်တို့တွေ ဘောလုံးရာသီကို ကောင်းကောင်းသိမ်းနိုင်ဖို့ ကူညီပေးနိုင်မယ် ထင်ပါတယ်။\n\n ဂတ်ပိုက အသင်းအတွက် အင်အားဖြစ်စေဖို့ မျှော်လင့်တယ်။ သူက လန်းဆန်း တက်ကြွတဲ့ ကစားသမားဖြစ်ပြီး PSV အတွက်ရော ကမ္ဘာ့ဖလားမှာပါ ကောင်းကောင်းလုပ်ခဲ့တယ်။ သူက စိတ်လှုပ်ရှားစရာ ကစားသမားဖြစ်သလို အသင်းမှာ မြန်မြန် အထိုင်ကျလိမ့်မယ်လို့ ယုံကြည်ပါတယ် ” ဆိုပြီး ဖြေကြားခဲ့တာဖြစ်ပါတယ်။ Credit;လီဗာပူးသတင်းစုံ ",
"btext3": "no",
"imgurl1":"https://nyanaykhin.com/wp-content/uploads/2022/12/195231122022-678x381.jpg",
"imgurl2":"https://nyanaykhin.com/wp-content/uploads/2022/12/1132312022.jpg",
"imgurl3":"no",
"video":"no"
 },
 
        {"ndate":"Dec 31, 2022",
"htext":"ဆောင်းရာသီ စျေးကွက်ကို တိုက်စစ်မှူး ဂတ်ပို တစ်ဦးတည်းဖြင့် ပိတ်သိမ်းပြီဖြစ်တဲ့ လီဗာပူး",
"btext1":"လီဗာပူးအသင်းဟာ ဇန်နဝါရီ အပြောင်းအရွှေ့မှာ ကွင်းလယ်လူသစ် ထပ်ခေါ်ယူဖွယ် မရှိတော့ဘဲ ဆောင်းရာသီ စျေးကွက်ကို ဂတ်ပိုဖြင့် ပိတ်သိမ်းပြီ ဖြစ်ကြောင်း သတင်းထောက် Paul Joyce က ဆိုပါတယ်။\n\n လက်တလော အခြေအနေအရ လီဗာပူးအသင်း ကစားသမားသစ် ထပ်ခေါ်တာမျိုး မြင်ရဖွယ် မရှိတော့ဘူးလို့ ၎င်းက ဖော်ပြခဲ့တယ်။ အင်္ဂလန်ပြင်ပ သတင်းဌာနတွေမှာ ဖော်ပြနေသလို အန်ဇိုကို ချိတ်ဆက်မှုနဲ့ ကိုင်ဆီဒိုအတွက် ကမ်းလှမ်းမှုတွေလည်း မရှိဘူးလို့ သိရပါတယ်။\n\n လီဗာပူးအသင်းဟာ ဘယ်လင်ဟမ်၊ အန်ဇို ဖာနန်ဒက်နဲ့ ကိုင်ဆီဒိုတို့ကို ခေါ်ယူရေး စိတ်ဝင်စားထားပြီး အာမရာဘတ်၊ လိုင်မာတို့ကိုလည်း ပစ်မှတ် စာရင်းထဲ ထည့်ထားခဲ့တာပါ။ ဒါပေမယ့်လို့ အာမရာဘတ်နဲ့ လိုင်မာလို တန်ကြေးနည်း ကစားသမားတွေကိုလည်း ဇန်နဝါရီအတွက် ချိ်တ်ဆက်တော့မှာ မဟုတ်ပါဘူး။ ",
"btext2":" ည်းပြကလော့ပ်က ၂၀၂၃ ခုနှစ်အတွက် သူ့ရဲ့ တစ်ခုတည်းသော ဆုတောင်းဟာ ဒေါ့မွန်ကနေ ဘယ်လင်ဟမ်ကို လက်မှတ်ထိုးနိုင်ရေးပဲ ဖြစ်တယ်လို့ Paul Joyce က ပြောလာခဲ့တယ်။ အသက် ၁၉ နှစ်အရွယ် ကွင်းလယ်လူကို ရီးရဲလ်မက်ဒရစ်၊ မန်စီးတီး၊ ယူနိုက်တက်၊ ချယ်ဆီးတို့နဲ့အတူ ယှဉ်ပြိုင် ခေါ်ယူရေးကို လီဗာပူးအသင်း အာရုံစိုက်မှာ ဖြစ်ပါတယ်။\n\n အသင်းဟာ ချိန်ဘာလိန်၊ ကိတ်တာတို့ ဒဏ်ရာကနေ ပြန်သက်သာလာခြင်းနဲ့ ကမ္ဘာ့ဖလားအပြီး ဖာဘင်ညိုကို ပြန်ရခြင်းတွေနဲ့ပဲ လက်ကျန် ဘောလုံးရာသီကို ရှေ့ဆက်မှာဖြစ်တယ်။\n\n ရာသီကုန်ထိ အသင်းရဲ့ ရည်မှန်းချက်ဟာ ချန်ပီယံလိဂ်ဝင်ရေးဖြစ်ပြီး ၂၀၂၃ နွေမှာတော့ ဘယ်လင်ဟမ်အတွက် ပုံအောပြီး အားထုတ်ဖို့ ပြင်ဆင်ထားပါတယ်။ ဒီအပြောင်းအရွှေ့ဟာ ပေါင် သန်း ၁၀၀ ဝန်းကျင်မှာ ရှိနေမယ်ဆိုတာကို အသင်းက နားလည်ထားပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/1132312022-678x381.jpg",
"imgurl2":"https://nyanaykhin.com/wp-content/uploads/2022/12/195429122022.jpg",
"imgurl3":"no",
"video":"no"
 },

       {"ndate":"Dec 31, 2022",
"htext":"လက်စတာပွဲမှာ ဒဏ်ရာရခဲ့ကြတဲ့ ရိုဘိုနဲ့ ဟာဗေးတို့ရဲ့ အခြေအနေကို နည်းပြကလော့ပ် ပြောပြလာ",
"btext1":" လက်စတာကို အနိုင်ရတဲ့ပွဲမှာ ရိုဘိုက ပွဲချိန် ၁ နာရီမှာတင် ကွင်းထဲက ထွက်ခဲ့ရပြီး ဟာဗေးကတော့ မိနစ် ၉၀ အပြည့် မကစားနိုင်ခဲ့ပါဘူး။\n\n သူတို့နေရာတွေမှာ ကိုစတက်နဲ့ ဘာ့ဆဲတစ်တို့ လူစားဝင် ကစားသမားတွေအဖြစ် ပါဝင်ခဲ့ကြတယ်။ လီဗာပူးအသင်းက ပွဲကို ပြတ်ပြတ်သားသား ရလဒ်မျိုး မယူနိုင်ခဲ့ပေမယ့် အနိုင်ရအောင် ကြိုးစားပြီး ၂၀၂၂ ခုနှစ်ကို ပိတ်သိမ်းနိုင်ခဲ့ပြီ ဖြစ်ပါတယ်။\n\n ပွဲအပြီးမှာ နည်းပြကလော့ပ်ကတော့ ရိုဘိုနဲ့ ဟာဗေးတို့ဟာ ပြင်းထန် ဒဏ်ရာတွေ မဟုတ်ကြောင်းကို ပြောခဲ့ပြီး ဘရန့်ဖိုဒ့်နဲ့ပွဲမှာ သူတို့ နှစ်ဦး ပါဝင်နိုင်ပါစေလို့ မျှော်လင့်ရမှာပါ။",
"btext2":"“ ပြောရရင်တော့ ရယ်ချင်စရာပါ။ လက်စတာပွဲ မစခင်တည်း သွေးပူ လေ့ကျင့်ရေးကတည်းက ဟာဗေးက ရိုဘို ဒဏ်ရာရအောင် လုပ်ခဲ့မိတာပါ။ သူက ဒူးနဲ့ တိုက်မိခဲ့တာဖြစ်ပါတယ်။ အခုက ကြွက်တက်သွားတာ ထင်ပါတယ်။ ရိုဘိုက ဆက်ကစားနိုင်ခဲ့ပေမယ့် သူ့ကြွက်သား နာကျင်လာချိန်မှာတော့ သူဆက်ကစားလို့ မရတော့တာ ဖြစ်ပါတယ်။\n\n ဟာဗေးကတော့ ကန်ခံမိတာပါ။ အဲ့တာက နာပါတယ်။ ဒါပေမယ့် အခြေအနေ ဘယ်လိုလဲဆိုတာ အားလုံးလဲ မြင်ကြပါလိမ့်မယ်။ ဒါကတော့ ကျနော် မြင်တာကို ပြောပြတာပါ ” လို့ ကလော့ပ်က ပြောပြခဲ့တာ ဖြစ်ပါတယ်။\n\n လီဗာပူးအသင်းဟာ လာမယ့် နှစ်သစ်မှာတော့ ဘရန့်ဖိုဒ့်ကို အဝေးကွင်းမှာ သွားရောက် ယှဉ်ပြိုင်ရမှာပါ။ အဆိုပါပွဲမှာ မီလ်နာ၊ ဖာမင်နို၊ ကာတစ်ဂျုံး၊ ဒီယက်စ်နဲ့ ဂျိုတာတို့ လွဲချော်သွားဖို့ ရှိနေပါတယ်။\n\n ဒီပွဲမှာ ဖာဘင်ညို မပါနိုင်တာကတော့ သူ့ရဲ့ ဇနီးသည်ဟာ ပထမဆုံး ရင်သွေးလေး မွေးဖွားဖို့ ရှိနေတာကြောင့် လွဲချော်ခဲ့တာဖြစ်ပြီး တနင်္လာနေ့ပွဲမှာ ပါဝင်နိုင်မလား မသေချာသေးဘူးလို့ သိရပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/104631122022-678x381.jpg",
"imgurl2":"https://nyanaykhin.com/wp-content/uploads/2022/12/184214122022.jpg",
"imgurl3":"no",
"video":"no"
 },

      {"ndate":"Dec 31, 2022",
"htext":"ဆွာရက်စ်လို ဇွဲကြီးခြင်း၊ တောရက်စ်လို လှုပ်ရှားမှုနဲ့ အဆုံးသတ်မှ ကာရိုးဖြစ်နေတဲ့ နူးညက်စ်",
"btext1":" ” တကယ်ကို မယုံနိုင်စရာ ငါ့ကောင်တို့ရေ။ ခပ်ရင့်ရင့် ခပ်ကြမ်းကြမ်း ကစားသမားဗျာ။ ပွဲ အဆူတကာ့ အဆူဆုံးတွေ လုပ်မယ့် ေ-ာက်ရမ်းကြမ်းတဲ့ကောင်။\n\n သူသွားရာလမ်းမှာ ဝုန်းဒိုင်းကြဲ ကျန်ခဲ့တော့တာများကွာ တကယ့် ေ-ာက်ရမ်းကြမ်းတဲ့ ဟာရီကိန်း မုန်တိုင်းလို၊ အားလုံးကို ကျိုးပျက်သွားစေတော့တာပဲ။\n\n သူ့ ရွေ့လျားမှုကလည်း လုံးဝ အတုအပ မရှိဘူး။ ဒီကောင်ကြီး ေ-ာက်ရမ်းကို မြန်တာကွာ၊ တအားမြန်ပဲ။ တကယ့် စတား အရည်အချင်းတွေပဲ။ ”\n\n ဒီစာပိုဒ်ကို မှတ်မိကြတဲ့သူတွေ ရှိကောင်းရှိနိုင်ပါတယ်။ နူးညက်စ်နဲ့ ပတ်သက်ပြီး တင်စားမှု တစ်ခုကို ကျနော်တို့ ဖော်ပြခဲ့တာပါ။ တချို့ကတော့ ဒါဝင် နူးညက်စ်ဟာ ဂျင်းပါလို့ ခါးခါးသီးသီး ငြင်းဆန်ဆဲ ဖြစ်ပေမယ့် လက်စတာပွဲအပြီးမှာ ဒါဝင်ကို လန့်လာကြတဲ့သူတွေ ရှိနေပါပြီ။",
"btext2":" ဂယ်ရီနဗီးကလည်း ဒါဝင် နူးညက်စ်က အရမ်းမြန်တယ်၊ လိဂ်မှာ အကောင်းဆုံး တိုက်စစ်သမားတွေထဲက တစ်ဦးပါဆိုပြီး မှတ်ချက်တွေ ပေးလာတယ်။ အရေးကြီးဆုံးကတော့ ဒါဝင်ရဲ့ ဇွဲကြီးမှုနဲ့ တိုးအား၊ ရုန်းအားတွေဟာ ကွင်းတွင်းမှာ အတော်လေး အကူအညီ ဖြစ်လာနေတာပါပဲ။\n\n နည်းစနစ်ပိုင်း သုံးသပ်မှုမှာ နာမည်ကြီးတဲ့ TTT လို့ ဘလော်ဂါတွေကတောင် ဒါဝင်ဟာ ဆွာရက်စ်လို ဇွဲကြီးမှုနဲ့ တောရက်စ်လို လှုပ်ရှားမှုကောင်း​တွေ ပိုင်ဆိုင်ထားသူပါလို့ ချီးကျူးလာရတယ်။ ဒါပေမယ့် ပြဿနာက သူ့ရဲ့ အဆုံးသတ်ပိုင်းမှာ ရှိနေတာပါ။ လောလောဆယ်တော့ ကလော့ပ်ကြီး အိတ်ဖောင်းနေဦးမယ့် အကွက်ပါပဲ။",
"btext3": " ဒါဝင် နူးညက်စ်ထံမှာ ဘယ်တော့မှ မကုန်ဆုံးမယ့် သက်လုံတွေ ရှိနေတယ်။ သူဟာ ပေါက်ကွဲပေးဖို့ အမြဲတမ်း ရာနှုန်းပြည့် အသင့်ရှိနေတယ်။ သူ့ဟာ မပါနပ်ဘူး၊ နုနယ်တယ်။ တချိန်တည်းမှာ သူက ကြမ်းတမ်း ခက်ထန်တယ်၊ တိုက်ခိုက်လိုစိ်တ် ရှိတယ်။\n\n ဒီရာသီ နိမ့်လိုက် မြင့်လိုက် လီဗာပူးနဲ့အတူ ဒါဝင်ကလည်း ပွဲစဉ်တွေမှာ ပါဝင် ယှဉ်ပြိုင်ရင်း ပိုကောင်းတဲ့ တိုက်စစ်သမားအဖြစ် လမ်းကြောင်းမှန်ပေါ် ရောက်လာတော့မယ့် ခံစားနေမိတာပါပဲ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/95331122022-678x381.jpg",
"imgurl2":"https://nyanaykhin.com/wp-content/uploads/2022/12/95531122022.jpg",
"imgurl3":"no",
"video":"no"
 },

     {"ndate":"Dec 30, 2022",
"htext":"ဗန်ဒိုက်ကြောင့် ဂတ်ပိုကို ရတာမဟုတ်ဘူး လီဗာပူးကြောင့် ဂတ်ပို ပြောင်းလာတာလို့ ရှင်းပြတဲ့ ယာဂင်",
"btext1":" ဇန်နဝါရီ ၂ရက်နေ့၊ ဘရန့်ဖို့ဒ်နဲ့ လီဗာပူးပွဲ ကစားတဲ့အခါ ကိုဒီဂက်ပို ပါဝင်နိုင်ဖို့အတွက် စာရွက်စာတမ်း ကိစ္စတွေ အချိန်မီ ပြီးဖွယ်မရှိဘူးလို့ သိရပါတယ်။\n\n လီဗာပူးဟာ ဗုဒ္ဓဟူးနေ့မှာ ဂက်ပိုကို လက်မှတ်ထိုးခဲ့ပြီလို့ ကြေညာခဲ့တာဖြစ်ပေမယ့် ပွဲကစားပေးနိုင်ခွင့်အတွက် အပြီးသတ် ကိစ္စ အချို့ကို ပြုလုပ်ဖို့ရာ ပိတ်ရက်တွေ ခံနေပါတယ်။ ဂက်ပိုဟာ တနင်္လာနေ့ ဘရန့်ဖို့ဒ်နဲ့ပွဲကို ပါဝင်ရဖို့ အလုပ်ပါမစ် အချိန်မီ ရဖွယ်မရှိဘဲ နှစ်သစ်ကူးပြီး ၁ ပတ်အကြာ ဝုဗ်ပွဲလောက်မှ သေချာပါလိမ့်မယ်။\n\n “ ကျွန်တော် အခုကြားထားသလောက် ဘရန့်ဖို့ဒ်နဲ့ပွဲအတွက် အခွင့်အရေး ရှိကောင်းရှိနိုင်ပါတယ်။ ဒါပေမယ့် ကျွန်တော်ကတော့ သိပ်မထင်ထားဘူး။ ဘာလို့လဲဆိုတော့ ဇန်နဝါရီ ၁ ရက်က ဘဏ်ပိတ်ရက်ဖြစ်တယ်။",
"btext2":" စာရွက်စာတမ်း ကိစ္စတွေအတွက် ၂ရက်နေ့ နေ့လည် မတိုင်ခင် အပြီးသတ်လုပ်ရမှာပါ။ အချိန်မီ ပြီးစီးဖို့ ကျွန်တော် သိပ်မမျှော်လင့်ထားဘူး။ ကျွန်တော်တို့ အလျင်စလို လုပ်မှာ မဟုတ်ပါဘူး။ ဒါကြောင့် ဝုဗ်နဲ့ပွဲမှာပါဖို့တော့ ဖြစ်နိုင်ပါတယ် ” လို့ ကလော့ပ်က ပြောပြခဲ့ပါတယ်။\n\n ဂက်ပိုရဲ့ အပြောင်းအရွှေ့ သတင်းတွေမှာ တနိုင်ငံတည်းသာ ဗန်ဒိုက်ဟာ လီဗာပူးထံ သူရောက်ရှိလာအောင် ဆွဲဆောင်ခဲ့တာဖြစ်တယ်လို့ ဖော်ပြကြပါတယ်။ ဒါပေမယ့် ကလော့ပ်ကတော့ ဒီကိစ္စဟာ ဗန်ဒိုက်ကြောင့်ထက် လီဗာပူးထံ ပြောင်းလိုတဲ့ ဂတ်ပိုရဲ့ ဆန္ဒကြောင့် ဖြစ်မြောက်ခဲ့တာလို့ ပြောဆိုခဲ့ပါတယ်။\n\n “ စာချုပ်အတွက် လက်မှတ် မထိုးခင်မှာ ဂတ်ပိုက ဗန်ဒိုက်နဲ့ စကားပြောခဲ့တာတော့ မှန်ပါတယ်။ ဗန်ဒိုက်က တိကျသေချာတဲ့ အချိန်တစ်ခုကနေ စတင် ပါဝင်ခဲ့ပေမယ့် ဂတ်ပိုကို စကားပြောပေးဖို့ ဆိုပြီး ဗန်ဒိုက်ကို ကျွန်တော်တို့ မခိုင်းခဲ့ပါဘူး။",
"btext3": "  ဂတ်ပိုနဲ့ စကားပြောခွင့်ရတဲ့ အချိန်မှာ ကျွန်တော် သူ့ကို စကားပြောခဲ့ပါတယ်။ လီဗာပူးအသင်းရဲ့ နည်းပြ အနေနဲ့ ကစားသမားကို ကိုယ့်အသင်းဘက်ပါလာအောင် ဆွဲဆောင်ရမယ်လို့ တွေးမိတယ်။ ဒီအပြောင်းအရွှေ့က အောင်မြင်မှုတစ်ခု ဖြစ်ခဲ့တယ်။\n\n ဂက်ပိုကို ဆွဲဆောင်ဖို့ ဗန်ဒိုက်ကို စကားပြောကူခိုင်းဖို့ မလိုအပ်ခဲ့ပါဘူး။ ဒါပေမယ့် အဲ့ဒီ့နောက်ပိုင်း ဗန်ဒိုက်က ဒီလိုကိစ္စတွေမှာ ပါဝင်ရတာ သဘောကျတာ သိသာပါတယ်။ သူလဲ သူပြောသင့်တာတွေ ပြောခဲ့ပါတယ်။ အားလုံး အဆင်ပြေပါတယ် ” လို့ ကလော့ပ်က ရှင်းပြခဲ့တာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/185330122022-678x381.jpg",
"imgurl2":"https://nyanaykhin.com/wp-content/uploads/2022/12/174529122022.jpg",
"imgurl3":"no",
"video":"no"
 },

    {"ndate":"Dec 30, 2022",
"htext":"ဂတ်ပို ဥပမာနဲ့အတူ လူငယ် ကြယ်ပွင့်တွေ လီဗာပူးထံ ပြောင်းလာဖို့ သတင်းလွှင့်ခဲ့တဲ့ နည်းပြကလော့ပ်",
"btext1":" ဇန်နဝါရီ အပြောင်းအရွှေ့မှာ လီဗာပူးက စုစုပေါင်း ပေါင် ၄၄ သန်း ကုန်ကျမယ့် နယ်သာလန် တိုက်စစ်မှူး ကိုဒီ ဂတ်ပိုကို ခေါ်ယူအားဖြည့်နိုင်ခဲ့ပါတယ်။\n\n ကလော့ပ်ကတော့ တိုက်စစ်မှူးသစ်အပေါ် ခပ်မြင့်မြင့် အကဲဖြတ်ထားဟန်ရှိပြီး လီဗာပူး မရောက်ရင် စပိန်ဘက်ကို ရောက်သွားတော့မယ့် ဂတ်ပိုဟာ လာလီဂါမှာ တစ်ရာသီ ဂိုး ၄၀ လောက် သွင်းနိုင်လိမ့်မယ်လို့ ယုံကြည်ထားတယ်။\n\n နယ်သာလန်ကနေ အခြားသော လိဂ်ကို ရောက်ပြီး ခြေစွမ်းကောင်းလာမှ ခေါ်ယူခြင်းထက် အဲ့မတိုင်ခင် စျေးတန်တန်ဖြင့် ခေါ်ယူလိုက်နိုင်တာကို နည်းပြကြီးက အတော်လေး သဘောကျနေပါတယ်။",
"btext2":" ဒါ့အပြင် ကလော့ပ်ကပဲ ဂတ်ပိုလို လူငယ်ကြယ်ပွင့်အတွက် လီဗာပူးကို ပြောင်းလာတာဟာ ကစားသမားဘဝ ခြေတစ်လှမ်း လှမ်းနိုင်ခဲ့ခြင်းပါလို့ ပြောဆိုရင်း တိုးတက်လိုတဲ့ ကြယ်ပွင့်တွေအတွက် အန်ဖီးက ရွေးချယ်လို့ကောင်းတဲ့ နေရာပါလို့ သတင်းလွှင့်ခဲ့ပါတယ်။\n\n “ ဂတ်ပိုက အလားအလာကောင်းတွ အများကြီးရှိတဲ့ လူငယ်ကစားသမားပါ။ စပိန်မှာ သူဂိုး ၄၀ လောက် သွင်းတဲ့အထိ ကျွန်တော်တို့ စောင့်နေရင် သူ့ကိုဝယ်ဖို့ တတ်နိုင်တော့မှာ မဟုတ်ဘူး။ အပြောင်းအရွှေ့ဆိုတာ အချိန်ကိုက်ဖြစ်ဖို့က အရေးကြီးပါတယ်။",
"btext3": " ဒီလိုကစားသမားတွေကို အချိန်ကိုက် ခေါ်ယူနိုင်ဖို့ လိုပါတယ်။ ကျွန်တော်တို့ရဲ့ လုပ်ငန်းစဉ်ကို ယုံကြည်ပါတယ်။ ကစားသမားတွေ ဒီကိုလာတဲ့အခါ ရှေ့ကို ခြေတစ်လှမ်း လှမ်းလိုက်တာပါ ” လို့ ကလော့ပ်က ပြောဆိုခဲ့တာ ဖြစ်ပါတယ်။\n\n လီဗာပူးအသင်းဟာ ကွင်းလယ်အတွက် အန်ဇို၊ ဘယ်လင်ဟမ်တို့ကို အလိုရှိနေတာဖြစ်ပြီး ၂၀၂၃ နွေမှာတော့ ကြီးမားတဲ့ အသုံးစရိတ်ဖြင့် သူတို့ကို ခေါ်ယူနိုင်ရေး စည်းရုံးသွားမှာ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/181330122022-678x381.jpg",
"imgurl2":"https://nyanaykhin.com/wp-content/uploads/2022/12/182029122022.jpg",
"imgurl3":"no",
"video":"no"
 },

   {"ndate":"Dec 30, 2022",
"htext":"လီဝန်ဒေါစကီး လက်သစ် ဖြစ်လာမယ့် လီဗာပူး တိုက်စစ်မှူးကို ထုတ်ဖော်လိုက်တဲ့ နည်းပြ ကလော့ပ်",
"btext1":" လီဗာပူးနည်းပြ ယာဂင်ကလော့ပ်က ဒီကနေ့ခေတ် ဘောလုံးလောကမှာ မက်ဆီ၊ ရော်နယ်ဒို ပြီးရင် ကြောက်စရာ အကောင်းဆုံး တိုက်စစ်မှူးဖြစ်တဲ့ သူ့တပည့်ဟောင်း လီဝန်ဒေါစကီးလို ဖြစ်လာမယ့် တိုက်စစ်မှူးမျိုး အသင်းမှာ ရှိနေတယ်လို့ ထုတ်ပြောလိုက်ပါတယ်။\n\n အဆိုပါ တိုက်စစ်သမားက အခြားသူ မဟုတ်ပါဘူး။ ဒါဝင် နူးညက်စ်ပဲ ဖြစ်ပါတယ်။ လီဝန်ကို အကောင်းဆုံး ပျိုးထောင်ပေးနိုင်ခဲ့တဲ့ ကလော့ပ်က ဒါဝင်ဟာလည်း အနာဂတ်မှာ တောက်ပတဲ့ တိုက်စစ်မှူး ဖြစ်လာမယ်လို့ ယုံကြည်ထားပါတယ်။\n\n လက်စတာပွဲကြို မီဒီယာ တွေ့ဆုံမှုမှာ နည်းပြကလော့ပ်က ‘ ရိုးရိုးသားသား ပြောရရင် သူတို့ကြားမှာ တူညီတာတွေ အများကြီး ရှိပါတယ်။ လီဝန်တုန်းကလည်း တူညီတဲ့ ဇာတ်လမ်းလေးတွေ ရှိခဲ့တယ်လို့ ပြောပြရပါလိမ့်မယ်။\n\n ကျနော်တို့ ဂိုးပေါက် ကန်သွင်းမှု လေ့ကျင့်ရေးမှာ လီဝန်က အဆုံးသတ် မကောင်းတာတွေ ရှိခဲ့ပါတယ်။ လီဝန်ကို ‘မင်း ၁၀ ကြိမ်အထက် ဂိုးသွင်းနိုင်ရင် ငါ ယူရို ၁၀ ပေးမယ်၊ အကယ်လို့ မင်း မသွင်းနိုင်ရင် ငါ့ကို ယူရို ၁၀ ပေးဆိုပြီး ‘ လောင်းကြေးထပ်ခဲ့ကြတယ်။ အဲ့တုန်းက ကျနော် အိတ်ကပ်ဟာ အကြွေစေ့တွေနဲ့ ဖောင်းလို့ပေါ့ဗျာ။",
"btext2":" အဲ့တုန်းကလည်း သတင်းထောက်တွေက လီဝန်ကို ထုတ်သုံးတိုင်း ဘာလို့ လူးကပ် ဘာရီရိုစ့်ကို မသုံးလဲ မေးကြတော့တာပေါ့။ ဘာရီရိုစ့်က အသင်းရဲ့ နံပါတ် ၉ တိုက်စစ်သမားဖြစ်သလို သူက တစ်ရာသီ ၁၆ ဂိုး သွင်းခဲ့သူလေ။\n\n အဲ့မှာပဲ ခြားနားတဲ့ နေရာတွေ ခြားနားတဲ့ ကိစ္စတွေကို လုပ်ဆောင်ရင်း လီဝန်က အသားကျလာခဲ့တာပေါ့။ လီဝန်ကို နံပါတ် ၉ နေရာ မသုံးလို့ဆိုပြီး ပိုလန် သတင်းထောက်တွေက ကျနော်ကို သိပ်မကြည်ကြဘူး။\n\n လီဝန်က ၄-၂-၃-၁ မှာ နံပါတ် ၁၀ နေရာက ကစားခဲ့တယ်။ အဲ့မှာပဲ သူက ပွဲတွေနဲ့ ပတ်သက်လို့ အသားကျလာခဲ့တယ် ထင်တာပါပဲ ’ လို့ ပြောပြခဲ့ပါတယ်။",
"btext3": "ဒါဝင် နူးညက်စ်ဟာလည်း ယုံကြည်မှု တစ်ခုအတွက် ခက်ခဲတဲ့ အချိန်ကာလကို ရင်ဆိုင်နေရတာ ဆိုပေမယ့် ကစားကွက်သစ် နေရာသစ်တွေမှာ လိုက်ကစားရင်း အသားကျလာလိမ့်မယ်လို့ ကလော့ပ်က ယုံကြည်ထားပါတယ်။\n\n ‘ တည်ငြိမ်နေဖို့ပဲ လိုပါတယ်။ သူ့မှာ အလားအလာတွေ ရှိပါတယ်၊ တည်တည်ငြိမ်ငြိမ် ရှိဖို့ပဲ လိုတာပါ။ ကျနော် အတွက် ကိစ္စ မရှိပေမယ့် မီဒီယာတွေ၊ ပရိသတ်တွေနဲ့ လူမှုကွန်ယက်တွေက ဖိအားတွေ ပေးနေကြတာပါ။ ဒါကပဲ ကျနော်တို့ ရှင်သန်နေထိုင်ဖို့ရာ ခက်ခဲတဲ့ လက်ရှိ ကမ္ဘာကြီးပဲ မဟုတ်ပေဘူးလား။\n\n ဒါတွေကို မေ့ဖျောက်ထားနိုင်လေ ပိုကောင်းလာလေလေပါပဲ။ ဒါဝင်မှာ အလားအလာ ရှိတာကို ကျနော်တို့ အားလုံး သဘောတူကြပါလိမ့်မယ်။ ဒါပေမယ့် လီဝန်နဲ့ ရင်ဆိုင်ခဲ့ရတဲ့ အခြေအနေကို ဒါဝင်နဲ့လည်း ရင်ဆိုင်နေရတာပါ။\n\n သူတို့ အခြေအနေတွေက နှိုင်းယှဉ်လို့ ရပါတယ်။ အသင်းက ဒါဝင်ကို အပြည့်အဝ ယုံကြည်ထားတယ်။ ဒါက သိပ်ကောင်းတဲ့ ကိစ္စပါပဲ ’ လို့ ကလော့ပ်က ပြောဆိုခဲ့တာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/114830122022-678x381.jpg",
"imgurl2":"https://nyanaykhin.com/wp-content/uploads/2022/12/114730122022.jpg",
"imgurl3":"no",
"video":"no"
 },

  {"ndate":"Dec 30, 2022",
"htext":"လီဗာပူး vs လက်စတာ တို့ရဲ့ နှစ်သစ်ကူးည ပွဲစဉ်အတွက် ခရစ် ဆက်တန်ရဲ့ ပွဲကြို ခန့်မှန်းချက်",
"btext1":" လီဗာပူးအသင်းဟာ လက်စတာကို အိမ်ကွင်းမှာ ဧည့်ခံခြင်းဖြင့် ၂၀၂၂ ကို ပိတ်သိမ်းမှာဖြစ်ပါတယ်။ ကျနော်တို့အတွက်တော့ နှစ်သစ်ကူးည ၁၂ နာရီမှာ ၂၀၂၃ ကို ကြိုဆိုခြင်းနဲ့အတူ လီဗာပူးပွဲနဲ့ နှစ်သစ်ကူးရမှာပါ။\n\n ဒုတိယရာသီဝက်မှာ ရလဒ်ကောင်းတွေကို ဆက်တိုက် ဖော်ဆောင်နိုင်ဖို့ လိုအပ်တာနဲ့အညီ လီဗာပူး vs လက်စတာပွဲစဉ်က ဘယ်လိုတွေ ဖြစ်လာမလဲ ဆက်တန်ရဲ့ ပွဲကြို သုံးသပ်ချက်ကို ဖော်ပြသွားမှာ ဖြစ်ပါတယ်။\n\n ဆက်တန်က ” ဂတ်ပိုဟာ လီဗာပူးအသင်း အတွက် အကောင်းဆုံး ခေါ်ယူမှု တစ်ခုဖြစ်လာပါလိမ့်မယ်။ လီဗာပူး တိုက်စစ်မှာ သူ ဘယ်လို အံဝင်ပြီး ဘယ်လိုတွေ အစွမ်းပြလာမလဲ ကျနော် အတော်လေး မြင်ချင်နေပါပြီ။",
"btext2":"အရင်အပတ် အက်စတွန်ဗီလာကို ရင်ဆိုင်တဲ့ပွဲမှာ လီဗာပူးအသင်း ခြေချော်သွားလိမ့်မယ်လို့ ကျနော် ယူဆခဲ့တာက မှားခဲ့ပါတယ်။ ဗီလာတို့ အခွင့်အရေး ကောင်းတွေကို ဖန်တီးနိုင်ခဲ့ပေမယ့် လီဗာပူးကပဲ အဲ့ပွဲကို သက်သက်သာသာလေး အနိုင်ယူသွားခဲ့တာပါ။\n\n ၂၀၂၃ မှာ ယာဂင်ကလော့ပ်ရဲ့ အသင်းက ထိပ်ဆုံး ၄ သင်းထဲ ဝင်ဖို့ အားတွန်းလာတော့မှာပါ။ ဒါကြောင့် နှစ်တစ်နှစ်ရဲ့ နောက်ဆုံးပွဲစဉ်အဖြစ် မနက်ဖြန်ည လက်စတာကို ရင်ဆိုင်တဲ့ပွဲကို အနိုင်ရဖို့ လီဗာပူးတို့ ကြိုးစားသွားပါလိမ့်မယ်။\n\n မတ်ဒီဆန် ဒူးဒဏ်ရာ ရသွားတာက လက်စတာအတွက် အထိနာတယ်။ အန်ဖီးမှာ သူတို့ ၁ ဂိုးတော့ ရလောက်ပေမယ့် လီဗာပူးကပဲ ဂိုးတွေ ပိုသွင်းယူသွားပါလိမ့်မယ် ” လို့ သုံးသပ်ခဲ့တာ ဖြစ်ပါတယ်။\n\n ဒီပွဲအတွက် ဆက်တန်ရဲ့ ခန့်မှန်းရလဒ်ကတော့ လီဗာပူး ၃-၁ လက်စတာ လို့ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/110030122022-678x381.jpg",
"imgurl2":"https://nyanaykhin.com/wp-content/uploads/2022/12/100125122022.jpg",
"imgurl3":"no",
"video":"no"
 },

 {"ndate":"Dec 30, 2022",
"htext":"ဂျာစီသစ် ဒီဇိုင်း၊ လက်စတာပွဲကြို သတင်းများ၊ ကိုင်ဆီဒို ငြင်းဆန်မှု၊ ပါမစ် မရသေးတဲ့ ဂတ်ပိုနဲ့ လီဗာပူး သတင်းများ",
"btext1":" ရော်ဘတ်ဆန်ဟာ တစ်နိုင်ငံတည်းသားဖြစ်တဲ့ ဗန်ဒုတ် လီဗာပူးမှာ တောက်ပလာဖို့ အစွမ်းကုန် ကူညီသွားမှာဖြစ်ကြောင်းကို ထုတ်ပြောခဲ့ပါတယ်။ လက်ရှိ လီဗာပူးမှာ စကော့တလန်သားတွေအဖြစ် ရော်ဘတ်ဆန်၊ ရမ်ဆေးနဲ့ ဗန်ဒုတ်တို့ ရှိနေပါတယ်။\n\n အသင်းမှာ ဒဏ်ရာပြဿနာ ထွေထွေထူးထူး မရှိကြောင်းနဲ့ လက်စတာပွဲမှာ အီဘူးကလွဲရင် ကျန်တဲ့ အသင်းသား အားလုံးကို ရွေးချယ်နိုင်တယ်လို့ နည်းပြ ကလော့ပ်က ပြောပါတယ်။\n\n ချယ်ဆီးအသင်းထံက အန်ဇို ဖာနန်ဒက်စ်အတွက် ပေါ်ပေါ်ထင်ထင် ကမ်းလှမ်းမှုကို ဘင်ဖီကာဘက်က ပိတ်ပင်တဲ့နောက် ဇန်နဝါရီ အပြောင်းအရွှေ့မှာ လီဗာပူးအသင်းကလည်း အာဂျင်တီးနား ကွင်းလယ်လူကို ခေါ်ယူနိုင်ဖို့ အခွင့်အလမ်း နည်းပါးခဲ့ပါပြီ။",
"btext2":"လီဗာပူးအသင်းဟာ ကွင်းလယ်လူ ကိုင်ဆီဒိုကို စိတ်ဝင်စားနေပေမယ့် လက်တလော သတင်းတွေ ထွက်နေသလို ကမ်းလှမ်းမှု စတင်နေကြောင်း သတင်းတွေက မမှန်ပါဘူး။\n\n လီဗာပူးအသင်းရဲ့ နွေအဓိက ပစ်မှတ်ဟာ ဒေါ့မွန်အသင်းမှ ဘယ်လင်ဟမ် ဖြစ်နေဆဲဖြစ်ပြီး homegrown ကစားသမားအဖြစ်ကာ အနာဂတ် အသင်းခေါင်းဆောင် အဖြစ်ပါ ရည်ရွယ်လို့ရမယ့် သူ့အတွက် မြင့်မားတဲ့ ပြောင်းရွှေ့ကြေး သုံးရမှာကို အသင်းက နားလည်ထားပါတယ်။\n\n အပြောင်းအရွှေ့ စျေးကွက်မှာ အသံမထွက်ဘဲ အပြီးသတ် ခေါ်ယူနိုင်ခြင်းဟာ အသင်းအတွက် အရမ်း အကျိုးဖြစ်တယ်လို့ နည်းပြကလော့ပ်က ပြောပါတယ်။\n\n နောက်ရာသီအတွက် လီဗာပူးအသင်း အိမ်ကွင်းဂျာစီ ဒီဇိုင်း ပေါက်ကြားလာပြီး ဂျာစီ အနီကို လည်ဝိုင်း အဖြူ၊ လက်မောင်း အနားကွပ် အဖြူ ဒီဇိုင်းဖြစ်ပါတယ်။ ၁၉၆၅ ခုနှစ်တွေက အောင်မြင်ခဲ့တဲ့ အသင်းရဲ့ ဂျာစီ ပုံစံကို အတုယူထားတာလို့ သိရပါတယ်။ ",
"btext3": " ဂတ်ပိုဟာ အင်္ဂလန်မှာ အလုပ်ပါမစ်ရဖို့ စောင့်ဆိုင်းရမှာဖြစ်သလို ဇန်နဝါရီလ ၃ ရက်နေ့ထိ နယ်သာလန်မှာလည်း စျေးကွက်ဖွင့်ဖို့ မရှိသေးတာကြောင့် လီဗာပူးအတွက် ဇန်နဝါရီလ ၇ ရက်နေ့ ဝုဗ်နဲ့ပွဲမှ အဆင်သင့်ဖြစ်ဖွယ် ရှိပါတယ်။\n\n တိုက်စစ်မှူး ဖာမင်နိုကို အသင်းမှာ ဆက်ထိန်းထားဖို့ ဆန္ဒရှိကြောင်း ကလော့ပ်က ဝန်ခံခဲ့ပေမယ့် စာချုပ်သစ်ကိစ္စအတွက် ဘရာဇီးသားဘက်က အခြေအနေကိုလည်း စောင့်ကြည့်ရဦးမှာ ဖြစ်ပါတယ်။\n\n တိုက်စစ်မှူးဟောင်း ဒါ့ကောက်က သူ့ရဲ့ ကျောနံပါတ်ကို ဆက်ခံတဲ့ တိုက်စစ်မှူး ဂတ်ပိုကို နံပါတ် ၁၈ က သူ့ရဲ့ လီဗာပူးကစားသမားဘဝကို တောက်ပစေခဲ့တယ်လို့ ထောက်ခံခဲ့ပြီး အောင်မြင်ပါစေလို့ ဆုတောင်းပေးခဲ့ပါတယ်။\n\n အန်ဖီးမှာ လာရောက်ယှဉ်ပြိုင်မယ့် လက်စတာအသင်း လူစာရင်းမှာ မတ်ဒီဆန်နဲ့ ပါရတ်တို့ မပါလာနိုင်ဘူးလို့ သိရပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/100330122022-678x381.jpg",
"imgurl2":"https://nyanaykhin.com/wp-content/uploads/2022/12/195429122022.jpg",
"imgurl3":"https://nyanaykhin.com/wp-content/uploads/2022/12/1965-lfc.jpg",
"video":""
 },

       {"ndate":"Dec 29, 2022",
"htext":"လန်ဒန်ဘက်က ပေးလာတဲ့ ကမ်းလှမ်းမှုကို ငြင်းဖို့ အန်ဇိုကို အချက် ၂ ချက်ဖြင့် စည်းရုံးတဲ့ ဘင်ဖီကာ",
"btext1":" လီဗာပူးဘက်က ကမ်းလှမ်းမှု မစတင်သေးပေမယ့် ဘင်ဖီကာ ကွင်းလယ်လူ အန်ဇိုကို ဇန်နဝါရီ အပြောင်းအရွှေ့မှာ စာချုပ်ပါကြေးပေးဖို့ ချယ်ဆီးဘက်က အဆင်သင့် ပြင်ဆင်ထားပြီ ဖြစ်ပါတယ်။\n\n အန်ဇိုကို ခေါ်ယူရေးကို လီဗာပူးအသင်းက စိတ်ဝင်စားနေသလို ၂၀၂၃ နွေမှာဆိုရင် ရီးရဲလ်မက်ဒရစ်လည်း ပါဝင်လာနိုင်တာကြောင့် လက်ရှိ စျေးကွက်မှာတင် ပေါင် ၁၀၅ သန်းထိ သုံးပြီး အမြန်ခေါ်ယူဖို့ ချယ်ဆီးဘက်က စီစဉ်နေခြင်း ဖြစ်ပါတယ်။\n\n အသင်းရဲ့ ကွင်းလယ်ဟာ အားနည်းချက်တွေ ရှိနေတယ်လို့ နည်းပြကလော့ပ်က ယူဆတာကြောင့် ဇန်နဝါရီမှာ ကွင်းလယ်လူ တစ်ဦးကို ထပ်ခေါ်ဖို့ ပြင်ဆင်ထားပါတယ်။ ဒါပေမယ့်လို့ ဘင်ဖီကာဘက်က အန်ဇိုကို ဇန်နဝါရီမှာ လက်မလွတ်လိုသလို အသင်းဘက်ကလည်း အခြေအနေ စောင့်ကြည့်နေဆဲပါ။",
"btext2":"ဒီအခြေအနေမှာ ချယ်ဆီးဘက်က အားထုတ်နေခြင်းဖြစ်ပြီး ဘင်ဖီကာ ဥက္ကဋ္ဌကတော့ ကစားသမားနဲ့ အရေးပေါ် အစည်းအဝေး ပြုလုပ်ခဲ့ကာ လန်ဒန်ကလပ်ရဲ့ ချဉ်းကပ်မှုကို ပယ်ချဖို့ အန်ဇိုကို အကြောင်းရင်း ၂ ချက်ဖြင့် တိုက်တွန်းခဲ့ပါတယ်။\n\n ပထမအချက်ကတော့ ဒီရာသီ ချယ်ဆီးအသင်း စွမ်းဆောင်ရည် ရုန်းကန်နေပြီး လိဂ်မှာ အဆင့်ရပ်တည်ချက် မကောင်းခြင်းဖြစ်ပါတယ်။ လာမယ့်ရာသီမှာ ချန်ပီယံလိဂ်ဝင်ခွင့် မသေချာသလို ကစားသမားဘဝ တိုးတက်မှုကောင်းတွေ အရှိန်တန့်နိုင်တယ်လို့ ဘင်ဖီကာ ဥက္ကဋ္ဌက အန်ဇိုကို သတိပေးခဲ့ပါတယ်။ ",
"btext3": " နောက်တစ်ချက်ကတော့ ချယ်ဆီးဟာ ပိုင်ရှင်သစ် လက်ထက်မှာ အခြေအနေတွေ မတည်ငြိမ်သေးဘဲ နည်းပြပိုင်းမှာလည်း မကြာသေးခင်ကပဲ သောမက်စ် တူချယ်ကို ထုတ်ပယ်ပြီး ဂရေဟမ် ပေါ်တာကို ထုတ်ပယ်ထားပါတယ်။ အပြောင်းအလဲကြီးတွေ ရှိနေတဲ့ အသင်းတစ်သင်းထံ ပြောင်းခြင်းဟာ စွန့်စားမှုအဖြစ် အန်ဇိုကို ထောက်ပြထားခဲ့တယ်။\n\n ဘင်ဖီကာနဲ့ လီဗာပူးကြားမှာ ဆက်ဆံရေးကောင်းတွေ ရှိထားပေမယ့် ပေါ်တူဂီကလပ်ဟာ အန်ဇိုအတွက် လီဗာပူးထံက ကမ်းလှမ်းမှုရရင်လည်း တူညီတဲ့ ပယ်ချမှုမျိုး ပြုလုပ်ဖွယ်ရှိတယ်လို့လည်း သတင်းထွက်လာနေခဲ့ပါပြီ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/195429122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022.jpg",
"imgurl3":"no",
"video":"no"
 },
      {"ndate":"Dec 29, 2022",
"htext":"‘ကိုဒီကို ကြိုက်တာတွေ အများကြီး ရှိတယ်’ ဆိုပြီး တိုက်စစ်မှူးရဲ့ ကောင်းကွက်တွေကို ပြောပြတဲ့ ယာဂင်",
"btext1":"နည်းပြ ယာဂန်ကလော့ပ်ဟာ အက်ဆာကို ကိုဒီဂတ်ပို ရောက်ရောက်ချင်း မန်နေဂျာ ရုံးခန်းကနေ ကြိုဆိုခဲ့ပါတယ်။\n\n လီဗာပူးနည်းပြကြီးက ဒီအပြောင်းအရွှေ့ ဖြစ်မြောက်တာအတွက် သဘောကျနေခဲ့တယ်။ အသက် ငယ်သေးပေမယ့် ရင့်ကျက်ပြီး အတွေ့အကြုံ ရှိသူအဖြစ် ဂတ်ပိုကို ထောက်ခံခဲ့သလို အသင်းမှာ တောက်ပတဲ့ အနာဂတ် ရရှိလိမ့်မယ်လို့ မိတ်ဆက်ပေးခဲ့ပါတယ်။\n\n နည်းပြကလော့ပ်က “ ကျွန်တော်တို့ ဂတ်ပိုကို ခေါ်ယူနိုင်ခဲ့တာက သတင်းကောင်းပါပဲ။ ဒီအပြောင်းအရွှေ့ ဖြစ်မြောက်ဖို့ ပါဝင်ခဲ့တဲ့ သူတိုင်း၊ အထူးသဖြင့် ဂျူလီယန်ဝတ် လုပ်ခဲ့တာ သိပ်ကောင်းခဲ့ပါတယ်။ တကယ်ကို အထင်ကြီးစရာပါ။ အဆုံးသတ်မှာ အသင်းနဲ့အတူ တောက်ပတဲ့ အနာဂတ် ရရှိလာမယ်လို့ ယုံကြည်ရတဲ့ ကစားသမားလေးကို ခေါ်ယူနိုင်ခဲ့တယ်။ ",
"btext2":"ကိုဒီကို ကြိုက်တာတွေ အများကြီး ရှိပါတယ်။ သူက ၂၃နှစ်ပဲ ရှိသေးပေမယ့် အတွေ့အကြုံတွေ အများကြီး ရပြီးပြီ။ ပီအက်စ်ဗွီရဲ့ ကပ္ပတိန်ဖြစ်ခဲ့တယ်။ မနှစ်က ဟော်လန်မှာ တစ်နှစ်တာ အကောင်းဆုံးကစားသမား ဖြစ်ခဲ့တယ်။\n\n လူတွေ မြင်ခဲ့သလိုပဲ နိုင်ငံအသင်းနဲ့အတူ ကမ္ဘာ့ဖလားမှာလည်း သူ ခြေစွမ်းပြခဲ့ပါတယ်။ ဒါတွေကြောင့် သူက တကယ်ကို တော်တဲ့ ကစားသမား ဆိုတာ သိသာပါတယ်။ ဒါ့အပြင် သူ့အသက်အရွယ်အရ သူဟာ လက်ရှိထက် ပိုပြီးတော့တောင် ကောင်းလာမယ့် အလားအလာရှိနေပါတယ်။ ",
"btext3": " သူက စွယ်စုံရတဲ့ ကစားသမားပါပဲ။ ထက်မြက်တဲ့သူတစ်ယောက်ဆိုတလည်း ကျွန်တော်တို့ သိပါတယ်။ ဒါကြောင့် သူနဲ့အတူ တွဲလုပ်ဖို့ ကျွန်တော်တို့ တကယ် စိတ်လှုပ်ရှားနေပါပြီ ” လို့ ကလော့ပ်က ပြောကြားခဲ့တာပါ။\n\n ၅ နှစ်ခွဲ စာချုပ်ချုပ်ဆိုခဲ့တဲ့ ဂတ်ပိုဟာ တနင်္လာနေ့ ဘရန့်ဖို့ဒ်နဲ့ပွဲမှာ အရန်လူစာရင်းကနေ ပါဝင်ရနိုင်ဖွယ်ရှိပြီး လီဗာပူးကတော့ နောက်ထပ် ခေါ်ယူမှုတွေလုပ်ဖို့ ဈေးကွက်ထဲ ရှိနေဆဲ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/182029122022-678x381.jpg",
"imgurl2":"https://nyanaykhin.com/wp-content/uploads/2022/12/94429122022.jpg",
"imgurl3":"no",
"video":"no"
 },
     {"ndate":"Dec 29, 2022",
"htext":"လီဗာပူးအပေါ် သူ့အမြင်၊ အန်ဖီး ကစားသမားဘဝ သူ့ရဲ့ မျှော်လင့်ချက်နဲ့ ဗန်ဒိုက်ရဲ့ အရေးပါမှုတွေကို ပြောပြခဲ့တဲ့ ဂတ်ပို",
"btext1":" ကိုဒီ ဂတ်ပိုဟာ ကနဦး ပေါင် ၃၇ သန်း + အပိုဆုကြေး ၇ သန်းနဲ့အတူ ပီအက်စ်ဗွီကနေ လီဗာပူးထံ ပြောင်းရွှေ့လာခဲ့ပြီဖြစ်ကာ ကလပ်က ၅ နှစ်ခွဲ စာချုပ် ချုပ်ဆိုခဲ့ပါတယ်။\n\n လီဗာပူးအသင်း ကစားသမားသစ်အဖြစ် မိတ်ဆက်မှုမှာ ဂတ်ပို ကိုယ်တိုင်ကပဲ အသင်းအပေါ် သူ့ရဲ့ သဘောထား၊ ဆုဖလား အောင်မြင်ရေး ရည်မှန်းချက်တွေ အကြောင်းနဲ့တကွ ဒီအပြောင်းအရွှေ့မှာ ဗန်ဒိုက်ရဲ့ အရေးပါပုံကို ဖွင့်ဟပြောပြလာခဲ့ပါတယ်။\n\n “ ပြီးခဲ့တဲ့ရက်တွေအတွင်း ကျွန်တော်တို့ ဖုန်းထဲကနေ စကားတွေ အများကြီး ပြောခဲ့ပါတယ်။ လီဗာပူးက ကျွန်တော့်အတွက် ပိုကောင်းတဲ့ ကစားသမားအဖြစ် တိုးတက်လာဖို့ မှန်ကန်တဲ့ အပြောင်းအရွှေ့ပဲလို့ ဗန်ဒိုက်က ကျွန်တော့်ကို ပြောခဲ့ပါတယ်။ သူက ကောင်းတာတွေကိုပဲ ပြောပြခဲ့တာပါ။",
"btext2":"လီဗာပူးက ကြီးမားတဲ့ ကလပ်အသင်း ဖြစ်ပေမယ့် တကယ့်မိသားစုလိုပါပဲ။ ကျွန်တော်က မိသားစုဝင်တစ်ယောက် ဖြစ်လာပါပြီ။ အန်ဖီးမှာ ကစားရဖို့ ကျွန်တော် တကယ် မျှော်လင့်နေပြီ။ ဒီကွင်း၊ ဒီပတ်ဝန်းကျင်နဲ့ ပတ်သက်ပြီး ကောင်းတဲ့ အကြောင်းတွေ အများကြီး ကြားခဲ့ရတယ်။ ပွဲထွက်ရဖို့ ကျွန်တော် မစောင့်နိုင်တော့ပါဘူး။\n\n ကျွန်တော့် ရည်မှန်းချက်က အသင်းတစ်သင်း အနေနဲ့ ကျွန်တော်တို့ တတ်နိုင်သလောက် ဆုဖလားတွေရဖို့၊ စွမ်းဆောင်ရည်ကောင်းကောင်း ပြသဖို့၊ ကျွန်တော်တို့ ဘာလုပ်နိုင်တယ်ဆိုတာ ကမ္ဘာကြီးကို ပြသဖို့ ဖြစ်ပါတယ်။ ",
"btext3": " ပုဂ္ဂိုလ်ရေးအရ ကျွန်တော် ဆက်တိုးတက်အောင် လုပ်ပြီး ဘောလုံးရာသီတိုင်းမှာ ပိုကောင်းတဲ့ ကစားသမား ဖြစ်လာချင်ပါတယ် ” လို့ ဂတ်ပိုက ဆိုပါတယ်။\n\n အားကစားဒါရိုက်တာ ဂျူလီယန်ဝတ်ဟာ ခရစ္စမတ်အကြိုနဲ့ ခရစ္စမတ်နေ့မှာ အပြောင်းအရွှေ့ ပြီးမြောက်စေဖို့ ပီအက်စ်ဗွီ အားကစားဒါရိုက်တာ မာဆယ်ဘရန်းနဲ့ ဆွေးနွေးညှိနှိုင်းမှု လုပ်ခဲ့တာပါ။ ဒီအပြောင်းအရွှေ့ကို ကလော့ပ်နဲ့ ပပ်လင်ဒါးတို့ကလည်း ထောက်ခံမှု ပေးခဲ့တယ်လို့ သိရတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/174329122022-678x381.jpg",
"imgurl2":"https://nyanaykhin.com/wp-content/uploads/2022/12/174529122022-1.jpg",
"imgurl3":"no",
"video":"no"
 },
    {"ndate":"Dec 29, 2022",
"htext":"တိုက်စစ်မှူးသစ် ဂတ်ပိုက ချန်ပီယံလိဂ်မှာ လီဗာပူးအတွက် ပါဝင် ကစားပေးနိုင်မလား",
"btext1":"ဂတ်ပိုကို လီဗာပူးအသင်းက တရားဝင် မိတ်ဆက်လိုက်ပြီဖြစ်ကာ မေးခွန်းတစ်ခု မေးလာကြတာက နယ်သာလန်သားဟာ ချန်ပီယံလိဂ်မှာ ၁၆ သင်းအဆင့်ထံ ရောက်နေတဲ့ လီဗာပူးအတွက် ကစားပေးလို့ ရသလားဆိုတာပဲ ဖြစ်ပါတယ်။\n\n ဒီမေးခွန်းကို အရိုးရှင်းဆုံး ပြန်ဖြေရရင်တော့ ဂတ်ပို ပါဝင်ကစားနိုင်မှာ ဖြစ်ပါတယ်။\n\n ယူအီးအက်ဖ်အေက ရှုံးထွက်အဆင့်ထံ တက်ရောက်သွားတဲ့ ကလပ်တွေကို အပြောင်းအရွှေ့ကနေ လူသစ် ၃ ဦးထိ နာမည်စာရင်း တင်ခွင့်အား ခွင့်ပြုထားပါတယ်။ ကစားသမားတွေက ချန်ပီယံလိဂ်မှာ အခြားသော အသင်းအတွက် ကိုယ်စားပြုထားရင်တောင်မှပဲ အသင်းပြောင်း ကစားခွင့်ရှိတာ ဖြစ်ပါတယ်။\n\n ဂတ်ပိုဟာ ချန်ပီယံလိဂ် ခြေစစ်ပွဲမှာ ပီအက်စ်ဗီအတွက် ပါဝင်ကစားပေးခဲ့သလို ဒီရာသီမှာ ယူရိုပါလိဂ် ပြိုင်ပွဲအတွင်း ပါဝင်ကစားထားပါပြီ။ ဒါပေမယ့် လီဗာပူးအတွက် ကစားပေးဖို့ ဘာပြဿနာမှ မရှိပါဘူး။ ",
"btext2":" ရှုံးထွက်အဆင့်အတွက် လူစာရင်း တင်သွင်းရာမှာ လီဗာပူးအသင်းဟာ ဂတ်ပို အပြင် ချိန်ဘာလိန်နဲ့ ကိတ်တာတို့ကိုလည်း ထည့်သွင်းသွားဖွယ် ရှိပါတယ်။ ပထမရာသီဝက်တုန်းက သူတို့ နှစ်ဦးဟာ ဒဏ်ရာကြောင့် မပါခဲ့တာဖြစ်ပြီး စီနီယာ လူစာရင်းက ၂၇ ဦးထိ ရှိသွားမှာဖြစ်လို့ အချို့ကို ဖြုတ်ချရဖွယ် ရှိနေပါတယ်။\n\n ဒုတိယရာသီဝက်မှာ စီနီယာ လူစာရင်းထဲ ထည့်ထားတဲ့ ဘာ့ဆဲတစ်ကို ပြတ်ထုတ်ရမှာပါ။ ဒါ့အပြင် အာသာနဲ့ ဒီယက်စ်တို့ထဲက တစ်ဦးကို ချန်ပီယံလိဂ် လူစာရင်းကနေ ထုတ်ပယ်ရဖွယ် ရှိနေပါတယ်။ ဒီကာလတွေအတွင်း အတ်ဒရီယန်နဲ့ နက်ဖီးလစ်တို့ ထွက်သွားနိုင်သလို အသင်းကလည်း လူသစ် ထပ်ခေါ်နိုင်သေးလို့ ဘယ်လိုဖြစ်လာမလဲ စောင့်ကြည့်ရဦးမှာပါ။\n\n ဇန်နဝါရီ အပြောင်းအရွှေ့ ပိတ်အပြီး ဖေဖော်ဝါရီလ ၂ ရက်နေ့ နောက်ဆုံးရထားကာ ရှုံးထွက်အဆင့်တွေအတွက် ချန်ပီယံလိဂ် လူစာရင်း တင်ရမှာဖြစ်ပါတယ်။",
"btext3": " no",
"imgurl1":"https://nyanaykhin.com/wp-content/uploads/2022/12/115729122022-678x381.jpg",
"imgurl2":"https://nyanaykhin.com/wp-content/uploads/2022/12/102827122022.jpg",
"imgurl3":"no",
"video":"no"
 },
   {"ndate":"Dec 29, 2022",
"htext":"ဂတ်ပိုရဲ့ လီဗာပူးကစားသမား ပွဲဦးထွက်ဟာ အချိန် အနည်းငယ်ကြာအောင် နှောင့်နှေးဦးမည်",
"btext1":" ဂတ်ပိုဟာ လီဗာပူးကစားသမားသစ်အဖြစ် တရားဝင် မိတ်ဆက်ခြင်း ခံခဲ့ရပြီ ဖြစ်ပေမယ့် အသင်းအတွက် ပွဲထွက်ပေးဖို့ကတော့ ခပ်မြန်မြန် ဖြစ်လာဖွယ် မရှိဘူးလို့ သိရပါတယ်။\n\n ဂတ်ပိုဟာ ဇန်နဝါရီလ ၁ ရက်နေ့ကစပြီး လီဗာပူးအတွက် ပွဲထွက်ပေးနိုင်မှာပါ။ ဒါကြောင့် အသင်းအတွက် သူပါဝင်ကစားပေးနိုင်မယ့် ပထမဆုံးပွဲဟာ ဇန်နဝါရီလ ၂ ရက်နေ့ ဘရန့်ဖိုဒ့်နဲ့ ပွဲစဉ်ဖြစ်ပါတယ်။ ဒါပေမယ့်လည်း တိုက်စစ်သမားဟာ သူ့ရဲ့ အင်္ဂလန်ကစားသမား ပွဲဦးထွက်ကို ရဖို့ အချိန် စောင့်ရနိုင်ပါတယ်။\n\n တယ်လီဂရပ် သတင်းဌာနမှ လီဗာပူး သတင်းထောက်ဖြစ်သူ Chris Bascombe ရဲ့ ဖော်ပြမှုအရ ဂတ်ပိုဟာ ကမ္ဘာ့ဖလားကနေ ပြန်လာပြီးနောက်ပိုင်း လေ့ကျင့်ချိန် နည်းနည်းပဲ ရှိထားတယ်လို့ သိရတယ်။ သူဟာ ကမ္ဘာ့ဖလားအပြီး နားရက်ရထားကာ အခုလို လီဗာပူးကို ပြောင်းဖို့ ချက်ခြင်း လုပ်ဆောင်ခဲ့ရတာ ဖြစ်ပါတယ်။",
"btext2":" ကလော့ပ်က သူ့ရဲ့ high-pressing system မှာ အရှိန်ကောင်းကောင်းဖြင့် ဂတ်ပို ပါဝင်နိုင်ဖို့ ‘သီတင်းပတ် အနည်းငယ်’ အချိန်ပေးမှာ ဖြစ်ကြောင်း Chris Bascombe က ပြောလာပါတယ်။ ပွဲထွက် လူစာရင်းထဲ မပါဝင်သေးချိန်ကို လေ့ကျင့်ရေးဆိုင်ရာ တိုးတက်မှု အချိန်ကာလအဖြစ် သတ်မှတ်သွားမှာ ဖြစ်ပါတယ်။\n\n ဂတ်ပို မကစားရသေးတဲ့ အချိန်တွေအတွင်း လီဗာပူးတိုက်စစ်ကို ဒဏ်ရာက ပြန်သက်သာလာပြီး လေ့ကျင့်ရေး ဝင်တော့မယ့် ဖာမင်နိုက ဆာလာ၊ နူးညက်စ်တို့ဖြင့် တွဲဘက်ပြီး ကစားပေးမှာဖြစ်ပါတယ်။ ဘယ်ခြမ်းအတွက် အခြား ရွေးချယ်စရာအဖြစ် ကာဗာရိုလည်း ရှိနေပါသေးတယ်။\n\n နည်းပြကလော့ပ်က ဂတ်ပိုကို အချိန်ဘယ်လောက်ကြာ လေ့ကျင့်ရေးမှာပဲ သင်ယူစေမယ် မသိပေမယ့် ဇန်နဝါရီလ အကုန်ပိုင်းလောက်မှာတော့ သူဟာ ပထမဆုံး လီဗာပူး ကစားသမား ပွဲထွက်ခွင့်ကို စတင် ရရှိလောက်မယ်လို့ ခန့်မှန်းရပါတယ်။ Credit;လီဗာပူးသတင်းစုံ",
"btext3": " no ",
"imgurl1":"https://nyanaykhin.com/wp-content/uploads/2022/12/102129122022-678x381.jpg",
"imgurl2":"https://nyanaykhin.com/wp-content/uploads/2022/12/94429122022.jpg",
"imgurl3":"no",
"video":"no"
 },
             {"ndate":"Dec 29, 2022",
"htext":"ဂတ်ပိုကို မိတ်ဆက်လိုက်ခြင်း၊ ဒီကနေ့ လေ့ကျင့်ရေး ပြန်ဝင်မယ့် ဘော်ဘီနဲ့ လီဗာပူး သတင်းတိုများ",
"btext1":" တိုက်စစ်မှူး ဂတ်ပိုဟာ လီဗာပူးအသင်းမှာ ကျောနံပါတ် ၁၈ ကို ဝတ်ဆင်သွားပါမယ်။ အဆိုပါ နံပါတ်ဟာ အသင်းဟာ ဒတ်ချ်ဟီးရိုးဟောင်းကြီး ဒါ့ကောက် ဝတ်ဆက်ခဲ့ဖူးတဲ့ နံပါတ် ဖြစ်ပါတယ်။\n\n ဂတ်ပိုကို မန်နေဂျာရုံးခန်းထဲကနေ စောင့်ကြိုမှု မတိုင်ခင်မှာ ကလော့ပ်နဲ့ အားကစားဒါရိုက်တာ ဂျူလီယန်ဝတ်တို့ ဆွေးနွေးမှုတွေ ပြုလုပ်နေခဲ့ကြပါတယ်။\n\n နယ်သာလန်ကလပ် ပီအက်စ်ဗီဘက်က ဂတ်ပိုကို တရားဝင် နှုတ်ဆက်လိုက်ပြီး သူတို့ရဲ့ ကောင်လေးကို ဂရုစိုက်ပေးဖို့ လီဗာပူးအသင်းကို တောင်းဆိုခဲ့ပါတယ်။",
"btext2":" ကြာသပတေးနေ့မှာ ဖာမင်နို လေ့ကျင့်ရေး ပြန်ဝင်မှာဖြစ်ပြီး မကြာခင်မှာ ကွင်းထဲ ပြန်ဝင်နိုင်မှာပါ။ အကယ်လို့ ဘော်ဘီ ကစားနိုင်ရင် ဂတ်ပိုကို အလောတကြီး ထုတ်သုံးမှာ မဟုတ်ဘဲ အကူးအပြောင်း ကာလမှာ နယ်မြေသစ်အကြောင်း လေ့လာဖို့ အချိန်ပေးဖို့ စီစဉ်ထားပါတယ်။\n\n လီဗာပူးအသင်းမှာ ပွဲထွက်ခွင့်ရတာက ဘာ့ဆဲတစ်အတွက် ကံကောင်းတဲ့ အခွင့်အရေးပါလို့ သူ့ရဲ့ ဖခင်က ထုတ်ပြောလာခဲ့ပါတယ်။ အကယ်လို့ လီဗာပူးအသင်းက ပွဲတွေကို ပိုစောစော အပြတ်ဖြတ်နိုင်ရင် စပိန်သားလေးကို လူစားဝင် ကစားသမာအဖြစ် ပိုသုံးဖွယ် ရှိပါတယ်။\n\n ဂတ်ပိုဟာ တစ်နိုင်ငံတည်းသား ဗန်ဒိုက်ထံက အကူအညီတွေ ရနေသလို သူကိုယ်တိုင်ကလည်း အင်္ဂလိပ်စကားကို ကောင်းကောင်းပြောနိုင်တာကြောင့် အသင်းမှာ အထိုင်ကျ မြန်ဆန်ဖွယ် ရှိပါတယ်။",
"btext3": "  အန်ဖီးကွင်းအကြောင်း ဇာတ်လမ်းကောင်းများစွာကို ကြားသိထားရဖူးတာကြောင့် ပရိသတ်တွေရှေ့ ပွဲထွက်ကစားစေဖို့ မစောင့်နိုင်ကြောင်းအပြင် ရနိုင်သလောက် ဆုတံဆိပ်တွေ အများကြီး အနိုင်ရရေး အားထုတ်မယ်လို့ ဂတ်ပိုက ဆိုပါတယ်။\n\n ချယ်ဆီးဘက်က ကမ်းလှမ်းမှု ဝင်ထားပြီး လီဗာပူးအသင်းကလည်း ခေါ်ယူလိုကြောင်း သတင်းထွက်နေတဲ့ အန်ဇို ဖာနန်ဒက်စ်ရဲ့ အပြောင်းအရွှေ့ ကိစ္စတွေကို ဘင်ဖီကာဘက်က ပိတ်ပင်လိုက်ပြီး ဇန်နဝါရီမှာ ထွက်ခွင့်ပေးမှာ မဟုတ်ပါဘူး။\n\n ကွင်းလယ်လူ ဘယ်လင်ဟမ်ဟာ ဒေါ့မွန်အသင်းနဲ့ သူ့ရဲ့ အနာဂတ်ကိစ္စ ဆွေးနွေးဖို့ စီစဉ်ထားပါတယ်။ ဇန်နဝါရီမှာတင် ဘယ်လင်ဟမ် အသင်းပြောင်းနိုင်မလားက အဆိုပါ ဆွေးနွေးမှုကနေ သိရပါမယ်။\n\n လီဗာပူးဟာ ကွင်းလယ်လူသစ် ခေါ်ယူဖို့ စိတ်ဝင်စားနေပေမယ့် အန်ဇို ဖာနန်ဒက်စ်တော့ မဟုတ်နိုင်သေးဘူးလို့ အသင်း သတင်းထောက်တွေက ဆိုပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/94329122022-678x381.jpg",
"imgurl2":"https://nyanaykhin.com/wp-content/uploads/2022/12/94429122022.jpg",
"imgurl3":"no",
"video":"no"
 },
            {"ndate":"Dec 28, 2022",
"htext":"ပေါ်တူဂီဘက်က လီဗာပူး ရေပန်းစားတယ် ပြောနေပြီး အင်္ဂလန်ဘက်က ချယ်ဆီး ကမ်းလှမ်းပြီဆို",
"btext1":"လီဗာပူးအသင်းဟာ ဇန်နဝါရီမှာ ကွင်းလယ်လူသစ် ရှာဖွေနေကြောင်း ရိုမန်နိုလို အပြောင်းအရွှေ့ သတင်းထောက်က အခိုင်အမာ ထုတ်ဖော်ထားပါတယ်။\n\n ရိုမန်နိုရဲ့ ပြောဆိုမှုတွေမှာတော့ လီဗာပူးက ၂၀၂၃ နွေမှ ဘယ်လင်ဟမ်ကို ခေါ်ယူနိုင်ဖို့ထက် ဇန်နဝါရီမှာတင် မြင့်မားတဲ့ ပြောင်းရွှေ့ကြေးပေးပြီး ခေါ်ယူခွင့်ရှိမလား အဖြေရှာနေတယ် ဆိုတဲ့ သဘောမျိုးတွေ ပါဝင်နေပါတယ်။\n\n ဒီရက်ပိုင်းမှာပဲ ဘင်ဖီကာ ကွင်းလယ်လူ အန်ဇို ဖာနန်ဒက်စ်ကို ခေါ်ယူနိုင်ရေးမှာ လီဗာပူးက အရေးသာနေတယ်၊ နေရာကောင်းမှာ ရှိနေတယ်၊ နီးစပ်နေတယ် စသဖြင့် အကောင်းမြင်စရာ သတင်းတွေကို ပေါ်တူဂီ သတင်းစာတွေနဲ့ သတင်းထောက်တွေက တောက်လျှောက် ဖော်ပြနေပါတယ်။ ",
"btext2":"ကမ္ဘာ့ဖလား ချန်ပီယံ အာဂျင်တီးနား ကွင်းလယ်လူကို ခေါ်ယူလိုရင် စာချုပ်ပါကြေး ယူရို သန်း ၁၂၀ ပေးရမှာဖြစ်ပါတယ်။ ဘင်ဖီကာဘက်က ဇန်နဝါရီမှာ အန်ဇိုကို မရောင်းလိုပေမယ့် စာချုပ်ပါကြေး ကမ်းလှမ်းခံရမယ်ဆိုရင် အပြောင်းအရွှေ့ ကိစ္စကို ဟန့်တားမှာ မဟုတ်ပါဘူး။\n\n ဒီကနေ့ ညပိုင်းမှာ ထွက်လာတဲ့ သတင်းတွေအရ ဘင်ဖီကာ ကွင်းလယ်လူ အန်ဇိုအတွက် စာချုပ်ပါကြေးပေးဖို့ ချယ်ဆီးဘက်က အဆင်သင့် ရှိနေပြီလို့ သိရတယ်။ ဘင်ဖီကာ ဥက္ကဋ္ဌ ရာအူး ကော်စတာ၊ စူပါအေးဂျင့် ဂျော့မန်ဒက်စ်တို့နဲ့အတူ ချယ်ဆီးဘက်က ဖာနန်ဒက်စအတွက် ဆွေနွေးမှု လုပ်ခဲ့ပုံ ရပါတယ်။ ",
"btext3": " ဘင်ဖီကာကတော့ အန်ဇိုကို ရာသီကုန်ထိ ဆက်ထိန်းထားနိုင်ဖို့ စည်းရုံးနေပြီး ချယ်ဆီးရဲ့ ကမ်းလှမ်းမှုကို လက်ခံလိုရိပ် မပြသေးပါဘူး။ ချယ်ဆီးကတော့ လီဗာပူး၊ ယူနိုက်တက်တို့နဲ့ အပြိုင် ကမ်းလှမ်းလိုခြင်း မရှိတာမို့ ဇန်နဝါရီမှာတင် ကိစ္စကို အပြီးသတ်လိုနေပါတယ်။\n\n လီဗာပူးဘက်က အခြေအနေမှာတော့ ဆောင်းရာသီ စျေးကွက်မှာ ဘယ်ကစားသမားကို ခေါ်ယူနိုင်မလဲနဲ့ သင့်လျော်မလဲ အကဲဖြတ်နေဟန် ရှိပြီး ဦးစားပေး ချိတ်ဆက်မယ့် ကွင်းလယ်လူ နာမည်က ပေါ်ထွက်လာခြင်း မရှိသေးတာ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/194128122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022.jpg",
"imgurl3":"no",
"video":"no"
 },
           {"ndate":"Dec 28, 2022",
"htext":"နောက်ဆုံး အကြိမ်အဖြစ် ကလော့ပ်နဲ့ ပက်လင်ဒါးအတွက် အစွမ်းကုန် အားထုတ်ပေးနေတဲ့ ဂျူလီယန် ဝတ်",
"btext1":" လီဗာပူးအသင်းဟာ ၁ နာရီ ၁၀ မိနစ်ပဲ ကြာမြင့်တဲ့ ဆွေးနွေးမှုက တစ်ဆင့် ပီအက်စ်ဗီကနေ ဂတ်ပိုကို ခေါ်ယူလိုက်ခြင်းဟာ ပရီးမီးယားလိဂ် ရပ်ဝန်း တစ်ခုလုံးကို အံ့အားသင့်စေခဲ့ပါတယ်။\n\n ဂတ်ပိုကို ခေါ်ယူဖို့ ယူနိုက်တက် အပါအဝင် ကလပ် များစွာက အလိုရှိနေချိန် လီဗာပူးအသင်းက ဘာသတင်းမှ မထွက်ခဲ့ဘဲ ကိစ္စတွေကို တိုးတိုးတိတ်တိတ် လုပ်ဆောင်နေခဲ့တာပါ။ အပြောင်းအရွှေ့ ကိစ္စရဲ့ နောက်ကွယ်မှာတော့ လီဗာပူးအသင်းဟာ ဂတ်ပိုကို ကာလရှည် စောင့်ကြည့်ခဲ့တာလို့ သိရပါတယ်။\n\n နယ်သာလန်ဘက်က သတင်းရင်းမြစ်တွေ ဖော်ထုတ်ရာမှာ လီဗာပူး လက်ထောက်နည်းပြ ပက်လင်ဒါးက ဂတ်ပိုဟာ အသင်းမှာ လိုအပ်နေတဲ့ ကစားသမားမျိုး အဖြစ် တင်ပြခဲ့ပါတယ်။ ဒါကြောင့်ပဲ အားကစားဒါရိုက်တာ ဂျူလီယန် ဝတ် ဦးဆောင်တဲ့ အဖွဲ့ဟာ နယ်သာလန်သားကို ကာလရှည် စောင့်ကြည့်နေခဲ့ပါတယ်။",
"btext2":" တစ်ဘက်မှာ ပီအက်စ်ဗီအသင်းဟာ ၎င်းတို့ရဲ့ လုပ်ခပိုင်း မြင့်တက်လာမှုကြောင့် ပေါင် ၃၅ သန်းလောက် ငွေကြေး လိုအပ်နေခဲ့ပါတယ်။ ဒါကြောင့်ပဲ ဂတ်ပိုလို သူတို့ ကလပ်ရဲ့ အကောင်းဆုံး ကစားသမားကို ရောင်းထုတ်ရဖို့ ဖြစ်လာခဲ့ပေမယ့် လိဒ်စ်ယူနိုက်တက်နဲ့ မန်ချက်စတာ ယူနိုက်တက်တို့က စျေးဆစ်နေခဲ့ကြတာပါ။\n\n ပီအက်စ်ဗီဟာ တန်ရာတန်ကြေးတစ်ခုကို တောင်းဆိုခဲ့ပေမယ့် သူတို့ အလိုရှိတဲ့ ပမာဏမျိုး မရတာကြောင့် အပြောင်းအရွှေ့မှာ တင်းခံနေခဲ့တယ်။ ဂျူလီယန် ဝတ်တို့က နှစ်ဦးနှစ်ဘက် အဆင်ပြေစေမယ့် ညိနှိုင်းမှုမျိုး စကားပြောခဲ့တာကြောင့် ဆွေးနွေးချိန် ၁ နာရီလောက်အတွင်း သဘောတူညီမှု ရခဲ့တာ ဖြစ်ပါတယ်။",
"btext3": " ဂျူလီယန်ဝတ်တို့ဟာ အဖွဲ့နှစ်ခုက အောင်မြင်အောင် မချိတ်ဆက်နိုင်တဲ့ ဂတ်ပိုကို မြန်မြန်ဆန်ဆန်ပဲ ညိနှိုင်းနိုင်ခဲ့တယ်။ အကယ်လို့ လုပ်ခပိုင်းအတွက် ငွေကြေး မလိုအပ်ခဲ့ရင် ပီအက်စ်ဗီဟာ ဂတ်ပိုကို ဆက်ထိန်းထားလိုခဲ့သလို သူ့ရဲ့ တန်ကြေးကလည်း လက်ရှိထက် ပိုများခဲ့မှာ ဖြစ်ပါတယ်။\n\n လီဗာပူးအသင်းမှာ ၁၀ နှစ်ကြာ ရှိခဲ့တဲ့ ဂျူလီယန်ဝတ်ဟာ သူမထွက်ခင်မှာ ကလပ်ရဲ့ အပြောင်းအရွှေ့တွေကို အကောင်းဆုံး ကြိုးစားပေးနေပြီး ဇန်နဝါရီမှာ နောက်ထပ် ခေါ်ယူမှု အနည်းငယ်ကို ဆက်လက် ဦးဆောင်ပေးဖွယ် ရှိနေတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/180528122022-678x381.jpg",
"imgurl2":"https://nyanaykhin.com/wp-content/uploads/2022/12/170327122022.jpg",
"imgurl3":"no",
"video":"no"
 },
          {"ndate":"Dec 28, 2022",
"htext":"SPORT ဘယ်လင်ဂမ် ကို အရ ခေါ်နိုင်ဖို့ ပါးပါးနပ်နပ် လှုပ်ရှားဖို့ လိုနေတဲ့ လီဗာပူး",
"btext1":"အက်စတွန် ဗီလာ နဲ့ မကစားမီ ပြုလုပ်ခဲ့တဲ့ သတင်းစာရှင်းလင်းပွဲမှာ ဘယ်လင်ဂမ် နဲ့ ပတ်သက်ပြီး ကလော့ပ် ကိုယ်တိုင်က မှတ်ချက်စကားတွေ အများကြီး ပြောသွားတာ ကြည့်ရင် ၊ ဂျာမန်သားကြီးက ဘယ်လောက်ထိ လိုချင်နေလဲ ဆိုတာ အထူးပြောနေစရာ မလိုပါဘူး။\n\n တစ်ချိန်တည်းမှာ စပိန် အခြေစိုက် သတင်းတွေကလဲ ရီးရဲ မက်ဒရစ် က တရားဝင် ကမ်းလှမ်းမှုတွေ ပေးပို့တော့မယ့် ပုံစံမျိုးတွေ နဲ့ သတင်းတွေ ဆက်တိုက် ရေးလာကြပါတယ်။\n\n ဒါ့ကြောင့် အခင်းကျင်းတွေ ကို ခြုံကြည့်လိုက်ရင် ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ လီဗာပူး တို့ ထိပ်တိုက်တွေ့ဖို့ များနေပြီး ၊ မန်စီးတီး က နောက်ကွယ်ကနေ အကဲခတ်ကြည့်နေတဲ့ ပုံစံမျိုး ဖြစ်ပါတယ်။\n\n လုယူ ခေါ်ယူရမယ့် ပြိုင်ဘက်က ပရီးမီးယားလိဂ် ကလပ်ဆိုရင် လီဗာပူး အတွက် စိုးရိမ်စရာက သိပ်မရှိပါဘူး။\n\n ဒီယက်ဇ် ကို စပါးဆီကနေ လုခေါ်ခဲ့တာ ၊ ဂက်ပို ကို ယူနိုက်တက် စက်ကွင်းထဲကနေ ဆွဲထုတ်ထားတာတွေ ကြည့်ရင် လီဗာပူး ဟာ ပရီးမီးယားလိဂ် ကလပ်တွေ အထာတော့ နပ်တယ်လို့ ပြောလို့ ရနေပါတယ်။\n\n ဒါပေမယ့် ဒီတစ်ကြိမ် ပုခုံးချင်း ယှဉ်ရမယ့် ပြိုင်ဘက်က ရီးရဲ မက်ဒရစ်ပါ။ စပိန် ကလပ်တွေ နဲ့ အင်္ဂလန် ကလပ်တွေ လည်ပတ်ပုံချင်း မတူကြသလို ၊ ရီးရဲ မက်ဒရစ် ရဲ့ အရှိန်ဝါကိုလဲ လျှော့တွက်လို့ မရပါဘူး။\n\n ပူပူနွေးနွေး သင်ခန်းစာ တစ်ခုကို ပြောရရင် ချူဝါမီနီ ရဲ့ အပြောင်းရွှေ့က အကောင်းဆုံး သင်ခန်းစာ တစ်ခုပါ။\n\n ဒါကြောင့်မို့ ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ အပြိုင်ဖြစ်လာတဲ့ အနေအထားမှာ အတိတ်က ရခဲ့တဲ့ သင်ခန်းစားတွေကို ပြန်ပြီး သုံးသပ် အသုံးချဖို့ လိုပါတယ်။\n\n စပိန် သတင်းတွေ ကတော့ ရီးရဲ မက်ဒရစ် ဟာ အပြောင်းရွှေ့တရားဝင် ဖွင့်တာနဲ့ ယူရို သန်း 100 နဲ့ တရားဝင် ကမ်းလှမ်းဖို့ ပြင်နေတယ်လို့ ရေးကြပါတယ်။ တစ်ချိန်တည်းမှာ ဒေါ့မွန်က လိုချင်တယ် ဆိုရင် ဟာဇက် ၊ ဘရာဟင် ဒီယက်ဇ် တို့ကိုပါ ပြန်လည် ရောင်းချပေးဖို့ အထိ ဆန္ဒရှိတဲ့ အကြောင်း လမ်းဖွင့်သွားမယ်လို့ ဆိုပါတယ်။ ",
"btext2":" ဘယ်လင်ဂမ် အတွက်တော့ တစ်နှစ် လုပ်ခ ယူရို 12 သန်း နဲ့ 5 နှစ် စာချုပ် ကမ်းလှမ်းဖို့ အထိ ရည်ရွယ်ထားတယ်လို့တောင် ဖော်ပြကြပါတယ်။\n\n ဒီအကြောင်းအရာတွေဟာ ဘယ်လောက်အထိ တိကျမှုရှိလဲ ဆိုတာ ပြောလို့ မရပေမယ့် ရီးရဲ မက်ဒရစ် ဘက်က ဘယ်လောက်အထိ ပြင်ဆင်ထားတယ် ၊ ဘယ်လို လမ်းကြောင်းတွေ ဆွဲထားတယ် ဆိုတဲ့ Picture မျိုးကို မြင်နေရပါတယ်။\n\n ကလော့ပ် က ဘယ်လင်ဂမ် ကို သဘောကျရင် ဈေးတန်ဖိုး ကို ကြည့်နေလို့ မရဘူး လို့ ဆိုထားပြန်တာကြောင့် လီဗာပူး ဟာ ဒီတစ်ကြိမ်မှာတော့ အမှန်ကန် ချဉ်းကပ် ကြိုးစားမယ်လို့ ယူဆချင်ပါတယ်။ ကိုယ်တွေ နည်းပြဟာ ကစားသမား တစ်ယောက် နဲ့ ပတ်သက်လို့ အဲဒီလို စကားလုံးမျိုး တစ်ခါမှ မသုံးနှုန်းဖူးတာကြောင့် ၊ ဖြစ်လာနိုင်ချေ အခင်းကျင်းကလဲ အကဲခတ်လို့ ရနေပါတယ်။\n\n ဒီနေရာမှာ အသင်းရဲ့ ရှယ်ယာ ရောင်းချမှုက ၊ ဘယ်လင်ဂမ် ကို ခေါ်ယူဖို့ အတွက် တိုက်ရိုတ် သက်ရောက်မှု ရှိနေနိုင်တယ် ဆိုတာ သတိပြုရမှာ ဖြစ်ပါတယ်။ သတင်းထောက် တစ်ချို့ကလဲ FSG ဟာ ဂက်ပို ကို ခေါ်ယူပြီးနောက်ပိုင်း ၊ အသင်း ရှယ်ယာ ရောင်းချမှုတွေ အပေါ် အာရုံစိုက်ထားတယ်လို့ ဆိုပါတယ်။\n\n ပရိသတ်တွေ အားလုံး ယုံကြည်ရတဲ့ Paul Joyce ကတော့ ဘယ်လင်ဂမ် ကို ခေါ်ယူဖို့ အတွက် လီဗာပူး ကြိုးစားလာနိုင်တဲ့ နည်းလမ်းက နူနက် ရဲ့ အပြောင်းရွှေ့ လုပ်ဆောင်ခဲ့တဲ့ ပုံစံမျိုး ဖြစ်နိုင်ချေရှိတယ်လို့ ယူဆထားပါတယ်။\n\n လီဗာပူး ဟာ နူနက် ကို ခေါ်ယူစဉ်က ယူရို သန်း 100 ဝန်းကျင် အထိ ကုန်ကျခဲ့ပေမယ့် ၊ အဲဒီငွေတွေကို တစ်နှစ်ချင်း အရစ်ကျ ပေးလို့ရအောင် သဘောတူညီမှု ရယူနိုင်ခဲ့ပါတယ်။\n\n တကယ်လို့ အဲဒီလို ငွေပေးချေမှု ပုံစံ Payment Structure ကို အရစ်ကျ ပုံစံနဲ့ ချဉ်းကပ်နိုင်ခဲ့ရင် ၊ အသင်းရဲ့ အရောင်းဝယ် ကိစ္စက အလျှင်စလို မပေါ်လာလဲ ကိစ္စမရှိတော့ပါဘူး။\n\n ဒါကြောင့် ကလော့ပ် နဲ့ ဘီလီဟိုဂန် တို့ဟာ ဘယ်လို ပုံစံတွေ နဲ့ ဘယ်လင်ဂမ် ကို ချဉ်းကပ် စည်းရုံးကြမလဲ ၊ ဒေါ့မွန် နဲ့ရော ဘယ်လိုတွေ အပေးယူလုပ်ကြမလဲ ဆိုတာ စိတ်ဝင်စားဖို့ ကောင်းပါတယ်။ ",
"btext3": " ဒေါ့မွန် ဘက်ကတော့ ရောင်းချသူ ပီပီ ဈေးကောင်းပေးမယ့် အသင်းကိုပဲ ရောင်းမှာပါ။ Payment Structure က အဓိက မကျနိုင်ပါဘူး။ မနေ့က အထိတော့ ဒေါ့မွန်ဟာ ဘယ်လင်ဂမ် ကို လာမယ့် ဇန်နဝါရီ ကာလမှာ ရောင်းချဖို့ ဆန္ဒမရှိဘူး ဆိုတဲ့ သတင်းမျိုးတွေ ခိုင်ခိုင်မာမာ ရှိနေသည့်တိုင်အောင် ၊ ဒီမနက်မှာ တစ်မျိုး ပြောင်းလာပါတယ်။\n\n သူတို့ရဲ့ မာဘယ်လာ ခရီးစဉ် Training Camp မှာ ဘယ်လင်ဂမ် ရဲ့ အေးဂျင့် နဲ့ ဒေါ့မွန် တို့ အကြား တွေ့ဆုံ ဆွေးနွေးမှုတွေ လုပ်ဖို့ စီစဉ်ထားတယ်လို့ သိရပါတယ်။\n\n ဒါက ဇန်နဝါရီ ကာလ ကစားသမားကို အသင်းပြောင်းခွင့်ပေးဖို့ ၊ သူ့မှာ ဘယ်လို ကမ်းလှမ်းမှုတွေ ချဉ်းကပ်မှုတွေ ရထားတယ် ဆိုတာ အေးဂျင့်ဘက်က ကလပ် ကို အသိပေး ရှင်းပြမယ့် အစည်းဝေးမျိုး ဖြစ်နိုင်သလို ၊ ပြောင်းပြန် ပြန်စဉ်းစားရင် ဒေါ့မွန်က ရာသီအကုန်မှာ ရောင်းနိုင်မယ်လို့ ပြတ်ပြတ်သားသား ခေါ်ပြောတာလဲ ဖြစ်နိုင်ပါတယ်။\n\n ဘာပဲ ဖြစ်ဖြစ် အပြောင်းရွှေ့ သတင်းတွေ ဒီလောက် HOT နေတာကို ထောက်ရရင် ဇန်နဝါရီ မှာ ထွက်ခွင့်ပေးဖို့ တောင်းဆိုမယ့်ဘက်က ပိုပြီး တွန်းအားများမှာပါ။\n\n အနှစ်ချုပ်ရရင် ချူအာမီနီ တုန်းက ရီးရဲ မက်ဒရစ် ရဲ့ ငွေကြေး အင်အားကို မယှဉ်နိုင်ခဲ့လို့ ၊ စည်းရုံးရေး အင်အား ကို မယှဉ်နိုင်ခဲ့လို့ အလျှော့ပေးခဲ့ရတာ မှန်ပါတယ်။\n\n ဒါပေမယ့် ဂျူဒီ ဘယ်လင်ဂမ် က ပြင်သစ်သား မဟုတ်ပါဘူး။ အင်္ဂလန်သားပါ။ လီဗာပူး ကလပ်က ဘယ်လောက်နွေးထွေးမှု ပေးတဲ့အကြောင်း ၊ မြို့ခံတွေက ဘယ်လောက်ထိ ဖော်ရွေတယ် ဆိုတဲ့ အကြောင်း ၊ အာနိုး ၊ ဟင်ဒါဆင် တို့က သူ့ရဲ့ အရင်းနှီးဆုံး ဘော်ဒါတွေ ဖြစ်နေတဲ့ အကြောင်း သူကောင်းကောင်း သိပါတယ်။ klopp အနာဂတ် စီမံကိန်းတွေ ဘယ်လောက်အထိ ဆွဲထားကြောင်း သူကောင်းကောင်း နားလည်ပါတယ်။\n\n ကလော့ပ် + ဘီလီဟိုဂန် + ဂျူလီယံ အက်ဒ်ဝါ့ဒ် တို့ အကွက်ကျကျ နဲ့ ခြေလှမ်း လှမ်းနိုင်ပါစေလို့ပဲ ဆုတောင်းထားကြရအောင်ပါ။ Credit; football bible ",
"imgurl1":"https://asiadailytime.com/wp-content/uploads/2022/12/2_Jurgen-Klopp-Jude-Bellinghamj-735x400.jpg",
"imgurl2":"https://asiadailytime.com/wp-content/uploads/2022/12/0_MAIN-6am-Liverpool-transfer-round-up-Jude-Bellingham-with-Liverpool-badge-28659819-300x169.jpg",
"imgurl3":"https://asiadailytime.com/wp-content/uploads/2022/12/Netherlands-Forward-Cody-Gakpo-pens-a-deal-over-40-Million-Euros-with-Liverpool-348x215.jpeg",
"video":"no"
 },

         {"ndate":"Dec 28, 2022",
"htext":"ပရီးမီးယားလိဂ် သမိုင်းမှာ အကောင်းဆုံး ဘယ်အစွန်လူဖြစ်လာတဲ့ ရိုဘိုကို ချီးကျုးရင်း စနောက်ခဲ့တဲ့ ကလော့ပ်",
"btext1":" အန်ဒီ ရော်ဘတ်ဆန်က ဘယ်လောက်တော်တဲ့ နောက်ခံလူလဲ ထိုင်ပြီး ရှင်းပြရမယ်ဆိုရင် အချိန်တောင် လောက်မှာ မဟုတ်ဘူးလို့ ကလော့ပ်က ဆိုပါတယ်။\n\n အက်စ်တွန်ဗီလာကို အနိုင်ရခဲ့တဲ့ ပွဲအတွင်း စကော့တလန်သားဟာ ဂိုးဖန်တီးမှု ၅၄ ကြိမ်မြောက်ကို ပြုလုပ်ပေးခဲ့ပြီး ပရီးမီးယားလိဂ်မှာ နောက်ခံလူတစ်ယောက်ရဲ့ ဖန်တီးမှု အများဆုံး လိုက်တန်ဘိန်းစ်ရဲ့ မှတ်တမ်းကို ပွဲအများကြီး လျော့ကစားရင်း စံချိန်ချိုးခဲ့တာဖြစ်ပါတယ်။\n\n ၂၀၁၇ မှာ တန်းဆင်းသွားတဲ့ ဟားလ်စီးတီးကနေ ကလော့ပ် ခေါ်ယူခဲ့တဲ့ ရော်ဘတ်ဆန်ဟာ ဘောလုံးလောကရဲ့ ထိပ်တန်း ဘယ်နောက်ခံလူတစ်ယောက် ဖြစ်လာခဲ့တာပါ။ ဒါပေမယ့် ကလော့ပ်ကတော့ ရိုဘို အနေနဲ့ အခု ဖန်တီးမှု ၅၄ ကြိမ်ထက် ပိုပြီးတော့တောင် ရသင့်တယ်လို့ ဟာသလုပ်ခဲ့ပါတယ်။",
"btext2":"“ ရော်ဘတ်ဆန်က အရမ်း ကောင်းကြောင်းကို ထိုင်ပြောမယ်ဆိုရင် အချိန်တောင် လောက်မှာ မဟုတ်ဘူး။ သူက သိပ်တော်တဲ့သူပါ။ သူ့ရဲ့ အောင်မြင်မှု အချက်အလက်တွေကိုတော့ ကျွန်တော် သိပ်မသိဘူး။ ဒါပေမယ့် ကျွန်တော့် စိတ်ထဲ အရင်ဆုံး တွေးမိတာက ဟားလ်စီးတီးက ကျွန်တော်တို့ ဝယ်ယူခဲ့တဲ့ ကောင်လေးပဲ။\n\n သူ့မှာ ထူးခြားတဲ့ ပါရမီရှိတာကို ကျွန်တော်တို့ သိခဲ့ပါတယ်။ ဒါပေမယ့် သူ့ရဲ့ ကိုယ်ရည်ကိုယ်သွေးနဲ့ အကျင့်စရိုက်ကိုက သူ့ကို ကစားသမားကောင်း ဖြစ်လာစေတာပါ။ သူ့မှာ သိပ်ကောင်းမွန်တဲ့ အခြေခံတွေ ရှိခဲ့ပါတယ်။\n\n သူက တိုက်စစ်ပိုင်းမှာ တကယ်ကို အရည်အချင်းရှိတယ်။ ခံစစ်ပိုင်းကတော့ အရမ်းကြီး မကောင်းခဲ့ပါဘူး။ အသင်းကို ရောက်လာတဲ့ ပထမ နှစ်ဝက်အပြီး သူ ကျွန်တော့်ရုံးခန်းကို ရောက်လာသေးတာ မှတ်မိတယ်။ ဘာလို့လဲဆိုတော့ ပွဲတွေ အများကြီး မကစားခဲ့ရလို့ ဘာတွေ ပြောင်းလဲဖို့လိုလဲ ဆိုပြီး လာမေးတာပါ။\n\n သူ့အနေနဲ့ ခံစစ်ကို အားထည့်ဖို့ လိုတယ်လို့ ကျွန်တော် ရှင်းပြခဲ့ပါတယ်။ ‘မင်းကို ထပ်ပြောရမှာ စိတ်ပျက်တယ်။ ဘာလို့လဲဆိုတော့ ငါ ခဏခဏ ပြောဖူးပါတယ်။ ဒါက မင်းပြောင်းလဲရမယ့် အရာပဲ။ ကျန်တာအားလုံး အဆင်ပြေတယ်” လို့ ကျွန်တော် ပြောခဲ့ပါတယ်။ ",
"btext3": " အခုက သူက နောက်ခံလူကောင်းဖြစ်နေပြီ။ တိုက်စစ်အတွက် ပံ့ပိုးမှုတွေလည်း လုပ်နေတုန်းပဲ။ အလယ်မှာ လွတ်နေတဲ့ ကစားသမားတွေကို သူတွဲမကစားနိုင်တာကို ကျွန်တော့် အများကြီး မှတ်မိတယ်။ သူသာ အဲ့နေရာမှာ ရှိနေခဲ့ရင်၊ ပိုပြီး တိတိကျကျ လုပ်ခဲ့ရင် သူ့ရဲ့ အချက်အလက်တွေက ပိုပြီးတော့တောင် ရူးလောက်စရာ ဖြစ်သွားမှာပါ ” လို့ ကလော့ပ်က ပြောဆိုခဲ့တာ ဖြစ်ပါတယ်။\n\n ရိုဘိုဟာ ဒီရာသီ လီဗာပူးအသင်းရဲ့ ခြေစွမ်း အတည်ငြိမ်ဆုံး ကစားသမားဖြစ်ပြီး ဘယ်ခြမ်းတောက်လျှောက်မှာ ခြေစွမ်းပြနေသူဖြစ်တယ်။ သူ့ရဲ့ ကူညီပေးမှုနဲ့ တွဲခေါ်မှုတွေနဲ့အတူ ဘယ်ခြမ်းမှာ ဂတ်ပို အထိုင်ကျမြန်မယ်လို့ ယုံကြည်ရတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/174128122022-678x381.jpg",
"imgurl2":"https://nyanaykhin.com/wp-content/uploads/2022/12/24327122022.jpg",
"imgurl3":"no",
"video":"no"
 },

        {"ndate":"Dec 28, 2022",
"htext":"သန်မာမှု၊ မြန်နှုန်းနဲ့ ကစ်ချက်ကောင်းတာတွေတင် မဟုတ်တဲ့ ဂတ်ပိုရဲ့ နောက်ထပ် စပယ်ရှယ် အရည်အချင်း",
"btext1":" နည်းစနစ်ပိုင်း ကျွမ်းကျင်သူတွေက ဂတ်ပိုဟာ သန်မာတယ်၊ မြန်တယ်၊ နောက်ပြီး အဝေးကစ်တွေ ကန်ချက်ကောင်းတယ်ဆိုပြီး သုံးသပ်ထားကြပါတယ်။\n\n ဒါပေမယ့်လို့ နယ်သာလန်သားရဲ့ နောက်ထပ် ထူးချွန် အရည်အချင်းနဲ့ ပတ်သက်လို့ ထောက်ပြကြမှုတွေ နည်းပါးပါတယ်။ အဲ့အတွက် နည်းစနစ်ပိုင်းဆိုင်ရာ ကျွမ်းကျင်သူ Carl Anka ရဲ့ ထောက်ပြမှုကို ကိုးကားပြီး ကျနော်တို့ရဲ့ လီဗာပူး သတင်းစုံ ပရိသတ်တွေအတွက် ဖော်ပြသွားမှာ ဖြစ်ပါတယ်။\n\n ဂတ်ပိုဟာ ဖန်တီးနိုင်စွမ်း၊ အဆုံးသတ်နိုင်စွမ်းနဲ့ သူ့ရဲ့ အရှိန်ကောင်းမှုတွေအတွက် အတော်လေး နာမည်ကြီးပါတယ်။ ဒီရာသီမှာ သူရဲ့ xG ပိုင်း မျှော်လင့်နိုင်စရာက ၆.၁ ရှိသလို xA ဆိုရင် ၆.၆ တောင် ရှိပါတယ်။ တိုက်စစ်ကို လိုက်ပါချိန်တင် မဟုတ်ဘဲ ခံစစ်ကို ကူညီရာမှာလည်း အားထုတ် ကစားတတ်သူဖြစ်ပါတယ်။",
"btext2":"ပီအက်စ်ဗီမှာ False 9 ကစားပေမယ့်လို့ လီဗာပူးအသင်းအတွက်တော့ ကနဦး ကာလတွေမှာ ဘယ်တောင်ပံ တိုက်စစ်သမားအဖြစ် ကစားပေးဖွယ် ရှိပါတယ်။ အသင်းမှာ ဂတ်ပိုကို ကလော့ပ် ဘယ်လို အသုံးချမလဲကို မနေ့ကပဲ ပေ့မှာ တင်ထားပါတယ်။\n\n ဂတ်ပိုဟာ ဘောလုံးပိုင်ဆိုင်ချိန်မှာ အရှိန်ဖြင့် လှည့်ထွက်ခြင်း ကောင်းမွန်တယ်၊ ကျဉ်းကျပ်တဲ့ နေရာတွေမှာ ဘောလုံးပေးချက်တွေနဲ့အတူ တွဲဘက်ကစားဖို့ ထူးချွန်ပါတယ်။ ဒါတွေကတော့ လူသိများတဲ့ အရည်အချင်းတွေဖြစ်ပါတယ်။\n\n သူ့ရဲ့ အကောင်းဆုံး အရည်အချင်းထဲ ပါဝင်ပြီး လီဗာပူးအတွက် အသုံးကျမယ့် နောက်ထပ် အရည်အချင်းကတော့ ဖြတ်တင်ဘော စွမ်းဆောင်ရည်ပါပဲ။ ဂတ်ပိုဟာ အတော်လေး ကောင်းတဲ့ ထောင့်ကန်ဘော ကန်တင်သူဖြစ်ပြီး ဒီရာသီမှာ ထောင့်ကန်ဘောကနေကိုပဲ ဂိုးထောက်ပံ့မှု ၂-၃ ကြိမ်လောက် ရထားပါတယ်။ ",
"btext3": " တိုက်စစ်ဖွင့်ရာမှာ သူ့ရဲ့ ဖြတ်တင်ဘောတွေကလည်း တော်တော်လေးကို ထူးချွန်တယ်လို့ ပြောလို့ရနိုင်တဲ့ အနေအထားမှာ ရှိပါတယ်။ ဒါဟာ ရော်ဘတ်ဆန် တိုက်စစ် မလိုက်ပါချိန်မှာ ဒီယက်စ်ထံက မြင်ရခြင်း ရှားပါးတဲ့ ဖြတ်တင်ဘောကောင်းမျိုး ဂတ်ပိုထံကနေ မျှော်လင့်လို့ ရနိုင်ဦးမှာဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/111928122022-678x381.jpg",
"imgurl2":"https://nyanaykhin.com/wp-content/uploads/2022/12/170327122022.jpg",
"imgurl3":"no",
"video":"no"
 },

       {"ndate":"Dec 28, 2022",
"htext":"တိုက်စစ်မှူး ဂတ်ပို ဘယ်အချိန် ဘယ်ပွဲမှာ လီဗာပူးအသင်းအတွက် စတင် ပွဲထွက်ပေးနိုင်မလဲ",
"btext1":"လီဗာပူးကစားသမားသစ် ဂတ်ပိုဟာ ကြာသပတေးနေ့ ဒီဇင်ဘာလ ၂၈ ရက်မှာ အသင်းနဲ့ ဆေးစစ်မှု ပြုလုပ်သွားမှာ ဖြစ်ပါတယ်။\n\n မာဆေးဆိုဒ်ကို ရောက်လာချိန်မှာ ဂတ်ပိုဟာ လက်ရွေးစင် အသင်းဖော် ဗန်ဒိုက်ရဲ့ နေအိမ်မှာ တည်းခိုမှာ ဖြစ်ပါတယ်။ စာရွက်စာတမ်း ကိစ္စတွေ အားလုံး ပြီးမြောက်ခဲ့ရင် ၂၀၂၃ ခုနှစ် ဇန်နဝါရီလ ၁ ရက်နေ့မှာ ဂတ်ပိုဟာ တရားဝင် လီဗာပူး ကစားသမား ဖြစ်လာပါမယ်။\n\n ဂတ်ပိုဟာ ဇန်နဝါရီလ ၂ ရက်နေ့မှာ ယှဉ်ပြိုင်ရမယ့် ဘရန့်ဖိုဒ့်ပွဲကစပြီး လီဗာပူးအတွက် ပါဝင်ပေးနိုင်ပါမယ်။ တကယ်တမ်း ပွဲထွက်ပေးဖွယ် ရှိတာက ဘရန့်ဖိုဒ့်ပွဲအပြီး ကြားရက်တွေမှာ အသင်းနဲ့ လေ့ကျင့်ရေး အပြည့်ဆင်းကာ ဇန်နဝါရီလ ၇ ရက် ဝုဗ်အသင်းကို ဧည့်ခံရမယ့် အက်ဖ်အေဖလား တတိယအဆင့်ပွဲ ဖြစ်လာဖွယ် ရှိပါတယ်။ ",
"btext2":"လက်တလောမှာ ဂျိုတာနဲ့ ဒီယက်စ်တို့ ဒဏ်ရာရနေတာမို့ ဂတ်ပိုကို ဘယ်ခြမ်း တောင်ပံသမားအဖြစ် အသုံးပြုမယ်လို့ သိရပြီး တိုက်စစ်မှူးဟာ တိုက်စစ် ၃ ယောက်တန်းရဲ့ နေရာစုံမှာ ကစားနိုင်သူ ဖြစ်ပါတယ်။\n\n စာချုပ် ကိစ္စ အသေးစိတ် အချက်အလက် မထွက်လာသေးပေမယ့် လီဗာပူးက ပီအက်စ်ဗီကို ပေးမယ့် ထပ်တိုးကြေး ပေါင် ၁၃ သန်းထဲမှာ လာမယ့်ရာသီ ချန်ပီယံလိဂ်ဝင်ရင် ဆိုတဲ့ အချက်တစ်ခုလည်း ပါဝင်ခဲ့တယ်လို့ သိရပါတယ်။\n\n အသက် ၂၃ နှစ်အရွယ် ဂတ်ပိုကို ၂၀၂၈ နွေအထိ အသင်းမှာ ရှိနေမယ့် ကာလရှည် စာချုပ် ပေးအပ်မှာဖြစ်ကာ ကနဦး ပြောင်းရွှေ့ကြေး ပေါင် ၃၇ သန်းဖြင့် သဘောတူညီမှု ရခဲ့ခြင်းပဲ ဖြစ်ပါတယ်။ Credit;လီဗာပူးသတင်းစုံ  ",
"btext3": " no",
"imgurl1":"https://nyanaykhin.com/wp-content/uploads/2022/12/95728122022-678x381.jpg",
"imgurl2":"https://nyanaykhin.com/wp-content/uploads/2022/12/180027122022.jpg",
"imgurl3":"no",
"video":"no"
 },

      {"ndate":"Dec 28, 2022",
"htext":"ဘယ်လင်ဂမ် ကို အရ ခေါ်နိုင်ဖို့ ပါးပါးနပ်နပ် လှုပ်ရှားဖို့ လိုနေတဲ့ လီဗာပူး",
"btext1":" အက်စတွန် ဗီလာ နဲ့ မကစားမီ ပြုလုပ်ခဲ့တဲ့ သတင်းစာရှင်းလင်းပွဲမှာ ဘယ်လင်ဂမ် နဲ့ ပတ်သက်ပြီး ကလော့ပ် ကိုယ်တိုင်က မှတ်ချက်စကားတွေ အများကြီး ပြောသွားတာ ကြည့်ရင် ၊ ဂျာမန်သားကြီးက ဘယ်လောက်ထိ လိုချင်နေလဲ ဆိုတာ အထူးပြောနေစရာ မလိုပါဘူး။\n\n တစ်ချိန်တည်းမှာ စပိန် အခြေစိုက် သတင်းတွေကလဲ ရီးရဲ မက်ဒရစ် က တရားဝင် ကမ်းလှမ်းမှုတွေ ပေးပို့တော့မယ့် ပုံစံမျိုးတွေ နဲ့ သတင်းတွေ ဆက်တိုက် ရေးလာကြပါတယ်။\n\n ဒါ့ကြောင့် အခင်းကျင်းတွေ ကို ခြုံကြည့်လိုက်ရင် ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ လီဗာပူး တို့ ထိပ်တိုက်တွေ့ဖို့ များနေပြီး ၊ မန်စီးတီး က နောက်ကွယ်ကနေ အကဲခတ်ကြည့်နေတဲ့ ပုံစံမျိုး ဖြစ်ပါတယ်။\n\n လုယူ ခေါ်ယူရမယ့် ပြိုင်ဘက်က ပရီးမီးယားလိဂ် ကလပ်ဆိုရင် လီဗာပူး အတွက် စိုးရိမ်စရာက သိပ်မရှိပါဘူး။\n\n ဒီယက်ဇ် ကို စပါးဆီကနေ လုခေါ်ခဲ့တာ ၊ ဂက်ပို ကို ယူနိုက်တက် စက်ကွင်းထဲကနေ ဆွဲထုတ်ထားတာတွေ ကြည့်ရင် လီဗာပူး ဟာ ပရီးမီးယားလိဂ် ကလပ်တွေ အထာတော့ နပ်တယ်လို့ ပြောလို့ ရနေပါတယ်။\n\n ဒါပေမယ့် ဒီတစ်ကြိမ် ပုခုံးချင်း ယှဉ်ရမယ့် ပြိုင်ဘက်က ရီးရဲ မက်ဒရစ်ပါ။ စပိန် ကလပ်တွေ နဲ့ အင်္ဂလန် ကလပ်တွေ လည်ပတ်ပုံချင်း မတူကြသလို ၊ ရီးရဲ မက်ဒရစ် ရဲ့ အရှိန်ဝါကိုလဲ လျှော့တွက်လို့ မရပါဘူး။\n\n ပူပူနွေးနွေး သင်ခန်းစာ တစ်ခုကို ပြောရရင် ချူဝါမီနီ ရဲ့ အပြောင်းရွှေ့က အကောင်းဆုံး သင်ခန်းစာ တစ်ခုပါ။\n\n ဒါကြောင့်မို့ ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ အပြိုင်ဖြစ်လာတဲ့ အနေအထားမှာ အတိတ်က ရခဲ့တဲ့ သင်ခန်းစားတွေကို ပြန်ပြီး သုံးသပ် အသုံးချဖို့ လိုပါတယ်။\n\n စပိန် သတင်းတွေ ကတော့ ရီးရဲ မက်ဒရစ် ဟာ အပြောင်းရွှေ့တရားဝင် ဖွင့်တာနဲ့ ယူရို သန်း 100 နဲ့ တရားဝင် ကမ်းလှမ်းဖို့ ပြင်နေတယ်လို့ ရေးကြပါတယ်။ တစ်ချိန်တည်းမှာ ဒေါ့မွန်က လိုချင်တယ် ဆိုရင် ဟာဇက် ၊ ဘရာဟင် ဒီယက်ဇ် တို့ကိုပါ ပြန်လည် ရောင်းချပေးဖို့ အထိ ဆန္ဒရှိတဲ့ အကြောင်း လမ်းဖွင့်သွားမယ်လို့ ဆိုပါတယ်။",
"btext2":"အက်စတွန် ဗီလာ နဲ့ မကစားမီ ပြုလုပ်ခဲ့တဲ့ သတင်းစာရှင်းလင်းပွဲမှာ ဘယ်လင်ဂမ် နဲ့ ပတ်သက်ပြီး ကလော့ပ် ကိုယ်တိုင်က မှတ်ချက်စကားတွေ အများကြီး ပြောသွားတာ ကြည့်ရင် ၊ ဂျာမန်သားကြီးက ဘယ်လောက်ထိ လိုချင်နေလဲ ဆိုတာ အထူးပြောနေစရာ မလိုပါဘူး။\n\n တစ်ချိန်တည်းမှာ စပိန် အခြေစိုက် သတင်းတွေကလဲ ရီးရဲ မက်ဒရစ် က တရားဝင် ကမ်းလှမ်းမှုတွေ ပေးပို့တော့မယ့် ပုံစံမျိုးတွေ နဲ့ သတင်းတွေ ဆက်တိုက် ရေးလာကြပါတယ်။\n\n ဒါ့ကြောင့် အခင်းကျင်းတွေ ကို ခြုံကြည့်လိုက်ရင် ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ လီဗာပူး တို့ ထိပ်တိုက်တွေ့ဖို့ များနေပြီး ၊ မန်စီးတီး က နောက်ကွယ်ကနေ အကဲခတ်ကြည့်နေတဲ့ ပုံစံမျိုး ဖြစ်ပါတယ်။\n\n လုယူ ခေါ်ယူရမယ့် ပြိုင်ဘက်က ပရီးမီးယားလိဂ် ကလပ်ဆိုရင် လီဗာပူး အတွက် စိုးရိမ်စရာက သိပ်မရှိပါဘူး။\n\n ဒီယက်ဇ် ကို စပါးဆီကနေ လုခေါ်ခဲ့တာ ၊ ဂက်ပို ကို ယူနိုက်တက် စက်ကွင်းထဲကနေ ဆွဲထုတ်ထားတာတွေ ကြည့်ရင် လီဗာပူး ဟာ ပရီးမီးယားလိဂ် ကလပ်တွေ အထာတော့ နပ်တယ်လို့ ပြောလို့ ရနေပါတယ်။\n\n ဒါပေမယ့် ဒီတစ်ကြိမ် ပုခုံးချင်း ယှဉ်ရမယ့် ပြိုင်ဘက်က ရီးရဲ မက်ဒရစ်ပါ။ စပိန် ကလပ်တွေ နဲ့ အင်္ဂလန် ကလပ်တွေ လည်ပတ်ပုံချင်း မတူကြသလို ၊ ရီးရဲ မက်ဒရစ် ရဲ့ အရှိန်ဝါကိုလဲ လျှော့တွက်လို့ မရပါဘူး။\n\n ပူပူနွေးနွေး သင်ခန်းစာ တစ်ခုကို ပြောရရင် ချူဝါမီနီ ရဲ့ အပြောင်းရွှေ့က အကောင်းဆုံး သင်ခန်းစာ တစ်ခုပါ။\n\n ဒါကြောင့်မို့ ဘယ်လင်ဂမ် ကို ခေါ်ယူဖို့ ရီးရဲ မက်ဒရစ် နဲ့ အပြိုင်ဖြစ်လာတဲ့ အနေအထားမှာ အတိတ်က ရခဲ့တဲ့ သင်ခန်းစားတွေကို ပြန်ပြီး သုံးသပ် အသုံးချဖို့ လိုပါတယ်။\n\n စပိန် သတင်းတွေ ကတော့ ရီးရဲ မက်ဒရစ် ဟာ အပြောင်းရွှေ့တရားဝင် ဖွင့်တာနဲ့ ယူရို သန်း 100 နဲ့ တရားဝင် ကမ်းလှမ်းဖို့ ပြင်နေတယ်လို့ ရေးကြပါတယ်။ တစ်ချိန်တည်းမှာ ဒေါ့မွန်က လိုချင်တယ် ဆိုရင် ဟာဇက် ၊ ဘရာဟင် ဒီယက်ဇ် တို့ကိုပါ ပြန်လည် ရောင်းချပေးဖို့ အထိ ဆန္ဒရှိတဲ့ အကြောင်း လမ်းဖွင့်သွားမယ်လို့ ဆိုပါတယ်။\n\n ဘယ်လင်ဂမ် အတွက်တော့ တစ်နှစ် လုပ်ခ ယူရို 12 သန်း နဲ့ 5 နှစ် စာချုပ် ကမ်းလှမ်းဖို့ အထိ ရည်ရွယ်ထားတယ်လို့တောင် ဖော်ပြကြပါတယ်။\n\n ဒီအကြောင်းအရာတွေဟာ ဘယ်လောက်အထိ တိကျမှုရှိလဲ ဆိုတာ ပြောလို့ မရပေမယ့် ရီးရဲ မက်ဒရစ် ဘက်က ဘယ်လောက်အထိ ပြင်ဆင်ထားတယ် ၊ ဘယ်လို လမ်းကြောင်းတွေ ဆွဲထားတယ် ဆိုတဲ့ Picture မျိုးကို မြင်နေရပါတယ်။\n\n ကလော့ပ် က ဘယ်လင်ဂမ် ကို သဘောကျရင် ဈေးတန်ဖိုး ကို ကြည့်နေလို့ မရဘူး လို့ ဆိုထားပြန်တာကြောင့် လီဗာပူး ဟာ ဒီတစ်ကြိမ်မှာတော့ အမှန်ကန် ချဉ်းကပ် ကြိုးစားမယ်လို့ ယူဆချင်ပါတယ်။ ကိုယ်တွေ နည်းပြဟာ ကစားသမား တစ်ယောက် နဲ့ ပတ်သက်လို့ အဲဒီလို စကားလုံးမျိုး တစ်ခါမှ မသုံးနှုန်းဖူးတာကြောင့် ၊ ဖြစ်လာနိုင်ချေ အခင်းကျင်းကလဲ အကဲခတ်လို့ ရနေပါတယ်။\n\n ဒီနေရာမှာ အသင်းရဲ့ ရှယ်ယာ ရောင်းချမှုက ၊ ဘယ်လင်ဂမ် ကို ခေါ်ယူဖို့ အတွက် တိုက်ရိုတ် သက်ရောက်မှု ရှိနေနိုင်တယ် ဆိုတာ သတိပြုရမှာ ဖြစ်ပါတယ်။ သတင်းထောက် တစ်ချို့ကလဲ FSG ဟာ ဂက်ပို ကို ခေါ်ယူပြီးနောက်ပိုင်း ၊ အသင်း ရှယ်ယာ ရောင်းချမှုတွေ အပေါ် အာရုံစိုက်ထားတယ်လို့ ဆိုပါတယ်။\n\n ပရိသတ်တွေ အားလုံး ယုံကြည်ရတဲ့ Paul Joyce ကတော့ ဘယ်လင်ဂမ် ကို ခေါ်ယူဖို့ အတွက် လီဗာပူး ကြိုးစားလာနိုင်တဲ့ နည်းလမ်းက နူနက် ရဲ့ အပြောင်းရွှေ့ လုပ်ဆောင်ခဲ့တဲ့ ပုံစံမျိုး ဖြစ်နိုင်ချေရှိတယ်လို့ ယူဆထားပါတယ်။\n\n လီဗာပူး ဟာ နူနက် ကို ခေါ်ယူစဉ်က ယူရို သန်း 100 ဝန်းကျင် အထိ ကုန်ကျခဲ့ပေမယ့် ၊ အဲဒီငွေတွေကို တစ်နှစ်ချင်း အရစ်ကျ ပေးလို့ရအောင် သဘောတူညီမှု ရယူနိုင်ခဲ့ပါတယ်။\n\n တကယ်လို့ အဲဒီလို ငွေပေးချေမှု ပုံစံ Payment Structure ကို အရစ်ကျ ပုံစံနဲ့ ချဉ်းကပ်နိုင်ခဲ့ရင် ၊ အသင်းရဲ့ အရောင်းဝယ် ကိစ္စက အလျှင်စလို မပေါ်လာလဲ ကိစ္စမရှိတော့ပါဘူး။\n\n ဒါကြောင့် ကလော့ပ် နဲ့ ဘီလီဟိုဂန် တို့ဟာ ဘယ်လို ပုံစံတွေ နဲ့ ဘယ်လင်ဂမ် ကို ချဉ်းကပ် စည်းရုံးကြမလဲ ၊ ဒေါ့မွန် နဲ့ရော ဘယ်လိုတွေ အပေးယူလုပ်ကြမလဲ ဆိုတာ စိတ်ဝင်စားဖို့ ကောင်းပါတယ်။ ",
"btext3": " ဒေါ့မွန် ဘက်ကတော့ ရောင်းချသူ ပီပီ ဈေးကောင်းပေးမယ့် အသင်းကိုပဲ ရောင်းမှာပါ။ Payment Structure က အဓိက မကျနိုင်ပါဘူး။ မနေ့က အထိတော့ ဒေါ့မွန်ဟာ ဘယ်လင်ဂမ် ကို လာမယ့် ဇန်နဝါရီ ကာလမှာ ရောင်းချဖို့ ဆန္ဒမရှိဘူး ဆိုတဲ့ သတင်းမျိုးတွေ ခိုင်ခိုင်မာမာ ရှိနေသည့်တိုင်အောင် ၊ ဒီမနက်မှာ တစ်မျိုး ပြောင်းလာပါတယ်။\n\n သူတို့ရဲ့ မာဘယ်လာ ခရီးစဉ် Training Camp မှာ ဘယ်လင်ဂမ် ရဲ့ အေးဂျင့် နဲ့ ဒေါ့မွန် တို့ အကြား တွေ့ဆုံ ဆွေးနွေးမှုတွေ လုပ်ဖို့ စီစဉ်ထားတယ်လို့ သိရပါတယ်။\n\n ဒါက ဇန်နဝါရီ ကာလ ကစားသမားကို အသင်းပြောင်းခွင့်ပေးဖို့ ၊ သူ့မှာ ဘယ်လို ကမ်းလှမ်းမှုတွေ ချဉ်းကပ်မှုတွေ ရထားတယ် ဆိုတာ အေးဂျင့်ဘက်က ကလပ် ကို အသိပေး ရှင်းပြမယ့် အစည်းဝေးမျိုး ဖြစ်နိုင်သလို ၊ ပြောင်းပြန် ပြန်စဉ်းစားရင် ဒေါ့မွန်က ရာသီအကုန်မှာ ရောင်းနိုင်မယ်လို့ ပြတ်ပြတ်သားသား ခေါ်ပြောတာလဲ ဖြစ်နိုင်ပါတယ်။\n\n ဘာပဲ ဖြစ်ဖြစ် အပြောင်းရွှေ့ သတင်းတွေ ဒီလောက် HOT နေတာကို ထောက်ရရင် ဇန်နဝါရီ မှာ ထွက်ခွင့်ပေးဖို့ တောင်းဆိုမယ့်ဘက်က ပိုပြီး တွန်းအားများမှာပါ။\n\n အနှစ်ချုပ်ရရင် ချူအာမီနီ တုန်းက ရီးရဲ မက်ဒရစ် ရဲ့ ငွေကြေး အင်အားကို မယှဉ်နိုင်ခဲ့လို့ ၊ စည်းရုံးရေး အင်အား ကို မယှဉ်နိုင်ခဲ့လို့ အလျှော့ပေးခဲ့ရတာ မှန်ပါတယ်။\n\n ဒါပေမယ့် ဂျူဒီ ဘယ်လင်ဂမ် က ပြင်သစ်သား မဟုတ်ပါဘူး။ အင်္ဂလန်သားပါ။ လီဗာပူး ကလပ်က ဘယ်လောက်နွေးထွေးမှု ပေးတဲ့အကြောင်း ၊ မြို့ခံတွေက ဘယ်လောက်ထိ ဖော်ရွေတယ် ဆိုတဲ့ အကြောင်း ၊ အာနိုး ၊ ဟင်ဒါဆင် တို့က သူ့ရဲ့ အရင်းနှီးဆုံး ဘော်ဒါတွေ ဖြစ်နေတဲ့ အကြောင်း သူကောင်းကောင်း သိပါတယ်။ klopp အနာဂတ် စီမံကိန်းတွေ ဘယ်လောက်အထိ ဆွဲထားကြောင်း သူကောင်းကောင်း နားလည်ပါတယ်။\n\n ကလော့ပ် + ဘီလီဟိုဂန် + ဂျူလီယံ အက်ဒ်ဝါ့ဒ် တို့ အကွက်ကျကျ နဲ့ ခြေလှမ်း လှမ်းနိုင်ပါစေလို့ပဲ ဆုတောင်းထားကြရအောင်ပါ။ Credit; football bible",
"imgurl1":"https://asiadailytime.com/wp-content/uploads/2022/12/2_Jurgen-Klopp-Jude-Bellinghamj-735x400.jpg",
"imgurl2":"https://asiadailytime.com/wp-content/uploads/2022/12/0_MAIN-6am-Liverpool-transfer-round-up-Jude-Bellingham-with-Liverpool-badge-28659819-300x169.jpg",
"imgurl3":"https://asiadailytime.com/wp-content/uploads/2022/12/GettyImages-1427217848-scaled-1-300x200.png",
"video":""
 },
     {"ndate":"Dec 28, 2022",
"htext":"အန်ဇို အပါအဝင် ဇန်နဝါရီ အပြောင်းအရွှေ့အတွက် အကြီးကြီးတွေ ကြံစည်နေတဲ့ လီဗာပူး",
"btext1":" လီဗာပူးအသင်းဟာ ဇန်နဝါရီ အပြောင်းအရွှေ့ကို လူသစ် တစ်ဦး ခေါ်ယူမှုဖြင့် ပိတ်သိမ်းလိုက်ပြီ မဟုတ်ဘဲ နောက်ထပ်သော ကစားသမားသစ်တွေအတွက် ကြိုးစားသွားမှာဖြစ်ပါတယ်။\n\n ရာသီကုန်မှာ ချန်ပီယံလိဂ် ဝင်ခွင့်ဟာ ဘယ်လင်ဟမ်ကို ခေါ်ယူနိုင်ရေး အဓိကကျမှာ ဖြစ်ပြီး ရာသီဝက်မှာ တိုးတက်တဲ့ ခြေစွမ်းဖြင့် ထိပ်ဆုံး ၄ သင်းထဲ ဝင်ရောက်ရေးကို အာရုံစိုက်ရမှာပါ။ ဂတ်ပိုကို ခေါ်ယူစဉ် ပေးချေရတဲ့ ပြောင်းရွှေ့ကြေးထဲမှာ လာမယ့်ရာသီ ချန်ပီယံလိဂ်ဝင်ရင် ပေးမယ့် ဆုကြေးကိုပါ ထည့်သွင်းခဲ့ပါတယ်။\n\n အသင်းရဲ့ ကွင်းလယ်ဟာ အားနည်းချက်တွေ ရှိနေတယ်လို့ နည်းပြကလော့ပ်က ယူဆတာကြောင့် ဇန်နဝါရီမှာ ကွင်းလယ်လူ တစ်ဦးကို ထပ်ခေါ်ဖို့ ပြင်ဆင်ထားပါတယ်။",
"btext2":" လီဗာပူး ချိတ်ဆက်ဖွယ်ရှိသူတွေက ဘင်ဖီကာမှ အန်ဇို၊ ဘရိုက်တန်မှ အလစ္စတာ၊ ကန်ဆယ်လို၊ ဖီအိုရင်တီးနားမှ အာမရာဘတ်နဲ့ လိုက်ဇစ်မှ လိုင်မာတို့ ဖြစ်ပါတယ်။ လိုင်မာကတော့ ဘိုင်ယန်ထံ ပြောင်းဖို့ အားသန်သွားပါပြီ။ ဘရိုက်တန်မှ ထရိုဇတ်ကို ခေါ်ယူနိုင်ကြောင်း အေးဂျင့်ဘက်က ကမ်းလှမ်းပေမယ့် လီဗာပူး စိတ်မဝင်စားပါဘူး။\n\n ဒီရက်တွေအတွင်း လီဗာပူးဘက်က အန်ဇိုအတွက် အားထုတ်မှုတွေ ပြုလုပ်နေပြီး ဒီယှဉ်ပြိုင်မှုမှာ ပါဝင်လာတဲ့ နောက်ထပ် ပရီးမီးယားလိဂ် ကလပ်က ချယ်ဆီး ဖြစ်တယ်လို့ သိရပါတယ်။ လီဗာပူးဘက်ကတော့ အန်ဇို အပြောင်းအရွှေ့ ကိစ္စ ဖြစ်မြောက်ရေး ပိုမို ထိရောက်မယ့် ရင်းမြစ်တွေကို အသုံးပြုနေပါတယ်။",
"btext3": "အန်ဇိုအတွက် ယူရို သန်း ၁၂၀ ဝန်းကျင် သုံးရမှာဖြစ်ပြီး လီဗာပူးဘက်က သူ့အတွက် ဘင်ဖီကာကို ကမ်းလှမ်းချိန်မှာ ဂတ်ပိုအတွက် ကမ်းလှမ်းတုန်းကလို ရာသီကုန် ချန်ပီယံလိဂ်ဝင်ရင် ဆိုတဲ့ ဖြစ်နိုင်လောက်တဲ့ ကိစ္စမျိုးအတွက် ဆုကြေးကြီးကိုပါ ထည့်သွင်းဖွယ် ရှိပါတယ်။ ဘယ်လင်ဟမ်အတွက် ပြောင်းရွှေ့ကြေးက ပေါင် သန်း ၆၀ ဝန်းကျင်ပဲ ရှိမယ်လို့ သတင်းထွက်ပေမယ့် အသင်းသတင်းထောက် Paul Joyce ကတော့ ပေါင် သန်း ၁၃၀ ပါလို့ အခိုင်အမာ ပြောဆိုတယ်။ ဒီရာသီ အဆင့် ၄ ထဲ မဝင်ရင် နွေမှာ သူ့ကို ခေါ်ယူဖို့ မဖြစ်နိုင်တာက သေချာသလောက်ပဲလို့ သိရပါတယ်။Credit;လီဗာပူးသင်းစုံ",
"imgurl1":"https://nyanaykhin.com/wp-content/uploads/2022/12/91428122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022.jpg",
"imgurl3":"no",
"video":"no"
 },
    {"ndate":"Dec 27, 2022",
"htext":" ၂၀၁၈ ဝန်းကျင်လောက်မှာ စီနီယာအသင်းကို ကာတစ်ဂျုံး စရောက်လာ",
"btext1":" 🔴 ၂၀၁၈ ဝန်းကျင်လောက်မှာ စီနီယာအသင်းကို ကာတစ်ဂျုံး စရောက်လာတော့ သူ့အသက် ၁၈ နှစ်ပဲ ရှိပါသေးတယ်။ အကယ်ဒမီမှာ ဖူလ်ဟမ်ကနေ ခေါ်ထားတဲ့ အယ်လီးယော့ထက် ခြေစွမ်းပိုင်း ခေါင်းတလုံးသာနေတဲ့သူက လယ်လာနာနေရာ အစားထိုးမယ့်သူဆိုပြီး အရန်လူစာရင်းကနေ နေရာရခဲ့တယ်။\n\n အရပ်အမောင်းကောင်းတယ်၊ နည်းစနစ်ကောင်းတယ်၊ လီဗာပူးမှာ ရှားပါးနေတဲ့ ကွင်းလယ်မျိုးဆက်ဖြစ်တယ်။ သူကို အတော်လေး မျှော်လင့်ခဲ့ကြပါတယ်။ အဲ့တုန်းက လူငယ်ပွဲတွေ ကြည့်တဲ့သူဆို သိပါလိမ့်မယ်။ ကာတစ်ဂျုံးက ထရန့်လို ပွဲထွက်ခွင့် ပုံမှန်ရမယ့်သူလို့ ယူဆခဲ့ရတာပါ။\n\n ဒါပေမယ့် ကာတစ်ဂျုံးက ဘာဒဏ်ရာလဲလို့ သေချာ မပြောနိုင်တဲ့ ဒဏ်ရာတွေ မကြာခဏရတယ်။ မျက်လုံးထိခိုက်မိတာ၊ စိတ်ဖိစီးမှုကြောင့် ဒဏ်ရာရတာ အဲ့လိုတွေ မကြာခဏ ဒဏ်ရာရတာကနေ အခုဆို သူ့နောက်က အသုတ်ဖြစ်တဲ့ ဘာ့ဆဲတစ်တို့တောင် ကျော်တက်လာခဲ့ပါပြီ။ \n\n တကယ်ဆိုရင် မော်တန် လီဗာပူးမှာ ကစားခွင့်ရတဲ့ ပွဲအားလုံးဟာ ဂျုံး နာနေလို့ ကစားခွင့်ရသွားတာပါ။ ဒီရာသီမှာဆို ဂျုံး ကြံ့ခိုင်နေရင် ပွဲကစားခွင့်က သူ့အတွက်ချည်းပါပဲ။ ဒါလည်း ဘာဒဏ်ရာမှန်းကို မသိဘဲ ခဏခဏ နာနေပြန်ပါတယ်။",
"btext2":"ကာတစ်ဂျုံးက အသက် ၂၁ နှစ်ပဲ ရှိပါသေးတယ်။ စာချုပ်ရှည်လည်း ရထားလို့ သူကြံ့ခိုင်မှု ထိန်းနိုင်ရင် ပွဲကစားခွင့် ရဦးမှာပါ။ ဒါပေမယ့် အသင်းက ဘာ့ဆဲတစ်နဲ့ ဗန်ဒုတ်တို့ကိုတော့ ဂျုံးလို အဖြစ်ခံတော့မယ် မထင်ပါဘူး။ \n\n အသင်းက လူငယ် နှစ်ဦးကို ဖိအားတွေ ဝေးရာဖြစ်တဲ့ ချန်ပီယံရှစ်မှာ ရာသီဝက်လောက် အငှားချနိုင်ပါတယ်။ ဟာဗေးတုန်းကလည်း အဲ့လို အငှားထွက်ရင်း ပုံမှန် ပွဲထွက်ခွင့်အတွက် တိုက်ပွဲဝင်ရမှုကို လေ့လာခဲ့ရပါတယ်။ ပိုရင့်ကျက်တဲ့ ကစားသမားအဖြစ် လီဗာပူးကို ပြန်ရောက်လာပါတယ်။ \n\n လူငယ်တွေကို အသင်းမှာ ဆက်ထားလို့လည်း ရပေမယ့် ပွဲနေ့ အတွေ့အကြုံပိုင်းကျ အောက်တန်း ကလပ်တွေမှာ ပိုသင်ယူလို့ ကောင်းပါတယ်။ အပတ်တိုင်း ပွဲကစားရမယ် ဒါကြောင့် အပတ်တိုင်း ကြံ့ခိုင်မှု ပြည့်နေအောင် ဘယ်လို ထိန်းသိမ်းမလဲ သူတို့ သင်ယူရမှာပါ။\n\n လက်တလောမှာ ဘာ့ဆဲတစ်နဲ့ ကလက်ကို ချန်ပီယံရှစ်ကလပ်တွေ စိတ်ဝင်စားပြီး ဗန်ဒုတ်ကိုတော့ ဖောရက်စ်က စိတ်ဝင်စားနေတယ် သတင်းရှိထားပါတယ်။ လူငယ် ၃ ဦးလုံး အငှားထွက်နိုင်ချေ ရှိနေပါသေးတယ်။ Creditလီဗာပူးသတင်းစုံ ",
"btext3": " no",
"imgurl1":"https://scontent-sin6-2.xx.fbcdn.net/v/t39.30808-6/322695179_708812083949663_8409930876618068569_n.jpg?stp=dst-jpg_p960x960&_nc_cat=105&ccb=1-7&_nc_sid=730e14&_nc_ohc=2R12kRAQ624AX9lXYvf&_nc_ht=scontent-sin6-2.xx&oh=00_AfCAri8X4msR_58GVTuz6_28QaDM2_rzKx2iTqEUKtSBRg&oe=63AF5D42",
"imgurl2":"no",
"imgurl3":"no",
"video":"no"
 },

   {"ndate":"Dec 27, 2022",
"htext":"ဂတ်ပို ထပ်ပေါင်းထည့်ခြင်းနဲ့အတူ လီဗာပူးအတွက် နည်းပြကလော့ပ် စီမံပေးနိုင်မယ့် နည်းစနစ် ၃ မျိုး",
"btext1":" ဒီရာသီ နယ်သာလန်လိဂ်မှာ ၂၄ ပွဲအတွင်း ကိုယ်တိုင် ၁၃ ဂိုး သွင်းပြီး ဂိုးထောက်ပံ့မှု ၁၇ ကြိမ် လုပ်ထားနိုင်တဲ့ ကိုဒီ ဂတ်ပိုဟာ မကြာခင်မှာ လီဗာပူး ကစားသမားသစ် ဖြစ်လာပါတော့မယ်။\n\n အသက် ၂၃ နှစ်ပဲ ရှိသေးတဲ့ ညာခြေအားသန် ဘယ်ခြမ်း တောင်ပံသမားဟာ ဖန်တီးနိုင်စွမ်း မြင့်မားပြီး တောင်ပံကနေ အတွင်းထံ ဝင်ကစားရာမှာ အားသန်သူ ဖြစ်ပါတယ်။ သူဟာ ဒီရာသီ Groningen ကို ရင်ဆိုင်စဉ်မှာ မိနစ် ၉၀ နဲ့တင် ဖန်တီးမှု ၁၁ ကြိမ် လုပ်နိုင်ခြင်းကြောင့်လည်း ဘောလုံး ဉာဏ်ရည် ကောင်းသူအဖြစ် ထင်ရှားခဲ့ပါတယ်။\n\n အသင်းထံ ရောက်ရောက်ချင်းမှာ တောင်ပံလူအဖြစ် အသုံးပြုခြင်း ခံရမယ့် ဂတ်ပိုဟာ ရေရှည်မှာတော့ အထောင်တိုက်စစ်၊ နှစ်ဦးတွဲ နံပါတ် ၉ တိုက်စစ်သမား နေရာတွေကနေ ကစားနိုင်သလို နောက်ချန် တိုက်စစ်မှူးအဖြစ်ပါ ကစားနိုင်ပါတယ်။\n\n ဂတ်ပို ပါဝင်လာမှုနဲ့အတူ ကလော့ပ် ရွေးချယ်လို့ရမယ့် နည်းစနစ် အချို့ကို လီဗာပူး သတင်းစုံ ပရိသတ်တွေနဲ့အတူ အကျဉ်းသဘောလေး လေ့လာကြည့်ကြမှာ ဖြစ်ပါတယ်။",
"btext2":" နည်းစနစ် ၁ – မကြာခင် ကာလအတွင်း လီဗာပူးကို ဂတ်ပို ရောက်လာခဲ့ရင် သူ့ရဲ့ ပင်ကိုယ် နေရာဖြစ်တဲ့ ဘယ်တောင်ပံ တိုက်စစ်ကနေပဲ စတင် ပွဲထွက်ရပါမယ်။ ဂတ်ပိုဟာ ဘယ်တောင်ပံသမားအဖြစ် အဓိက ကစားသူဖြစ်ပြီး သူဘောလုံး ရလာချိန် နူးညက်စ်နဲ့ ဆာလာတို့ကို တိုက်စစ် အတွင်းပိုင်းတွေထံ ဝင်ခွင့်ရစေမှာ ဖြစ်ပါတယ်။\n\n နည်းစနစ် ၂ – မကြာသေးတဲ့ ကာလတွေအတွင်း နူးညက်စ်၊ ဖာမင်နို၊ ဆာလာ၊ ဒီယက်စ်တို့ဖြင့် ကလော့ပ်ဟာ ၄-၄-၂ ပုံကွဲတစ်မျိုးကို ခင်ကျင်းခဲ့ပါတယ်။ ရာသီစက ရလဒ်ဆိုးကနေ ရုန်းထွက်ဖို့ အဆိုပါစနစ်က အလုပ်ဖြစ်ခဲ့ပါတယ်။ ဒီယက်စ်နဲ့ ဂျိုတာတို့ ဒဏ်ရာက သက်သာလာတဲ့အခါ နူးညက်စ်နဲ့ ဂတ်ပို နံပါတ် ၉ အတွဲကို ထုတ်သုံးခြင်းဖြင့် တိုက်စစ် ၄ ဦး တင်ကစားနိုင်ပါတယ်။\n\n ဂျိုတာက ဖေဖော်ဝါရီမှာ ပြန်သက်သာလာပြီး ဒီယက်စ်က မတ်လမှာ ပြန်သက်သာလာမှာမို့ ဒီစနစ်ကို လက်တလောမှာ မြင်ရဦးမှာ မဟုတ်ပါဘူး။",
"btext3": " နည်းစနစ် ၃ – တိုက်စစ်ပိုင်း စွယ်စုံရတဲ့ ဂတ်ပိုကို False 9 နေရာက သုံးဖို့ ဖြစ်ပါတယ်။ နယ်သာလန်သား တိုက်စစ်သမားဟာ ပီအက်စ်ဗီမှာ False 9 နေရာက ကစားခဲ့သလို သူဟာ နည်းစနစ်ပိုင်း ကောင်းမွန်သူ ဖြစ်ပါတယ်။ ဖာမင်နိုရဲ့ နာမည်ကျော် False 9 နေရာကို ဆက်ခံသူဟာ ဂတ်ပိုဖြစ်လာနိုင်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/180427122022-678x381.jpg",
"imgurl2":"https://nyanaykhin.com/wp-content/uploads/2022/12/180027122022.jpg",
"imgurl3":"https://nyanaykhin.com/wp-content/uploads/2022/12/175927122022.jpg",
"video":""
 },

             {"ndate":"Dec 27, 2022",
"htext":"တိုက်စစ်မှူး ဂတ်ပိုကို ခေါ်ယူခြင်းဟာ လီဗာပူးရဲ့ ၂၀၂၃ ပလန်တွေအတွက် အစပဲ ရှိပါသေးတယ်",
"btext1":"လီဗာပူးအသင်းဟာ နယ်သာလန်သား တိုက်စစ်သမား ဂတ်ပိုအတွက် တရားဝင် ကမ်းလှမ်းမှုတွေပါ ပြုလုပ်ခဲ့ပြီဖြစ်သလို အပြောင်းအရွှေ့ ကိစ္စ အပြီးသတ် သဘောတူညီမှု ရခဲ့ပြီဖြစ်ပါတယ်။\n\n ဂတ်ပိုဟာ လီဗာပူးနဲ့ ကိစ္စတွေ စတင်ခဲ့ကတည်းက လက်ရွေးစင် အသင်းဖော် ဗန်ဒိုက်ကို အသိပေးထားခဲ့ပြီဖြစ်ကာ ဆေးစစ်ဖို့ အင်္ဂလန်ကို လာရောက်ရဦးမှာ ဖြစ်တာကြောင့် တရားဝင် ကြေညာခြင်း မလုပ်နိုင်သေးပေမယ့် အန်ဖီးကစားသမားသစ် ဖြစ်လာခဲ့ပါပြီ။\n\n ဂတ်ပိုကို ခေါ်ယူနိုင်ရေး အဓိက ကျခဲ့သူက နည်းပြကလော့ပ်ဖြစ်သူ ဂျိုတာနဲ့ ဒီယက်စ်တို့ ဒဏ်ရာရနေတာကြောင့် တောင်ပံနေရာ အသုံးပြုနိုင်မယ့် တိုက်စစ်သမားသစ်ကို အလိုရှိကြောင်း တောင်းဆိုရာက အပြောင်းအရွှေ့ ဖြစ်မြောက်ခဲ့တာဖြစ်ပါတယ်။\n\n ဂတ်ပိုဟာ ဘယ်တောင်ပံ၊ ညာတောင်ပံနဲ့ အထောင်တိုက်စစ် နေရာတွေမှာ ကစားနိုင်သူဖြစ်ပြီး နည်းပြကလော့ပ်ကတော့ ဘယ်တောင်ပံမှာ အဓိက သုံးမယ်လို့ အသံထွက်နေပါတယ်။ ဒါပေမယ့်လို့ နူးညက်စ်ကို ဘယ်တောင်ပံထားပြီး ဂတ်ပိုကို အထောင်တိုက်စစ်မှာ အသုံးပြုလို့လည်း ရနိုင်မှာ ဖြစ်ပါတယ်။  ",
"btext2":"သတင်းကောင်းက ဂတ်ပိုကို ခေါ်ယူခြင်းဟာ လီဗာပူးရဲ့ ၂၀၂၃ ပလန်အတွက် အစပဲ ရှိပါသေးတယ်။ ရင်းနှီးမြုပ်နှံသူ အသစ် မရခင်မှာ လီဗာပူးအသင်းဟာ ကိုယ်ပိုင် ဝင်ငွေဖြင့် ရပ်တည်နေဦးမှာဖြစ်ပေမယ့် နောက်ထပ် ခေါ်ယူမှုတွေအတွက် ဘဏ္ဍာရေး ရှာဖွေနေပြီလို့ သိရတယ်။\n\n ကွင်းလယ်အတွက် ဘယ်လင်ဟမ်ဟာ ဦးစားပေး အဆင့်မှာ ရှိနေပြီး ဒေါ့မွန်ဘက်က ဇန်နဝါရီမှာ အင်္ဂလန်သားကို လုံးဝ ရောင်းထုတ်မှာ မဟုတ်ပါဘူး။ လီဗာပူးအသင်းဟာ ဘယ်လင်ဟမ်အတွက် ပြောင်းရွှေ့ကြေး ရှာဖို့အတွက်ကော ချန်ပီယံလိဂ်ဝင်ခွင့် ရယူဖို့ပါ ရာသီဝက် အချိန်ရမှာဖြစ်ပါတယ်။\n\n လီဗာပူးက ဘယ်လင်ဟမ်ကို ခေါ်ယူနိုင်မယ် ရေပန်းစားပေမယ့် ချန်ပီယံလိဂ် မဝင်ရင်တော့ အပြောင်းအရွှေ့ ဖြစ်မြောက်ဖို့ ခက်ခဲပါတယ်။ နည်းပြကလော့ပ် ကိုယ်တိုင်ကလည်း ချန်ပီယံလိဂ် မဝင်ရင် အသင်း အခက်တွေ့နိုင်တာကြောင့် ရာသီကုန် ထိပ်ဆုံး ၄ သင်းဝင်ဖို့ကို ဦးစားပေးမယ် ထုတ်ပြောခဲ့ပြီ ဖြစ်ပါတယ်။\n\n ဇန်နဝါရီမှာ နက်ဖီးလစ်အတွက် ပေါင် ၁၀ သန်းတန် ကမ်းလှမ်းမှုရရင် ရောင်းထုတ်ပေးမှာဖြစ်ကာ ကွင်းလယ်လူသစ် ရဖို့လည်း ကြိုးစားဖွယ် ရှိပါတယ်။ ဖီအိုရင်တီးနားမှ အာမရာဘတ်ကို ခေါ်ယူလိုရင်တော့ ပေါင် ၃၅ သန်း ပေးရမယ်လို့ သိရပါတယ်။ Credit;လီဗာပူးသတင်းစုံ ",
"btext3": "no",
"imgurl1":"https://nyanaykhin.com/wp-content/uploads/2022/12/170327122022-678x381.jpg",
"imgurl2":"https://nyanaykhin.com/wp-content/uploads/2022/12/72627122022.jpg",
"imgurl3":"no",
"video":"no"
 },

            {"ndate":"Dec 27, 2022",
"htext":"အက်စတွန်ဗီလာပွဲမှာ ဒါဝင် ဘယ်လိုတွေကောင်းခဲ့လဲ နည်းပြဘက်က အမြင်ကို ကလော့ပ် ဖွင့်ချ",
"btext1":"အက်စတွန်ဗီလာကို ၃-၁ ဖြင့် အနိုင်ရတဲ့ပွဲမှာ ဒါဝင် နူးညက်စ်ရဲ့ ခြေစွမ်းနဲ့ ပတ်သက်လို့ ကလော့ပ်က ပွဲအပြီး မှတ်ချက်ပေးခဲ့ပါတယ်။\n\n ဒါဝင်ဟာ ဗီလာကို အနိုင်ရတဲ့ပွဲမှာ Amazon က ပေးတဲ့ Man of the Match ဆုရခဲ့သလို အဝေးကွင်းပရိသတ်တွေရဲ့ လက်ခုပ်တီး ချီးကျူးခြင်းကို ရခဲ့ပါတယ်။ ဒါပေမယ့်လို့ သူ့ရဲ့ အပိုင်အခွင့်အရေး လွဲချော်မှုတွေကြောင့် ဝေဖန်မှုတွေကိုလည်း ရင်ဆိုင်ခဲ့ရတယ်။\n\n ဂိုးကန်သွင်းမှု ၆ ကြိမ်ဟာ တစ်ကြိမ်မှ သွင်းဂိုး မဖြစ်ခဲ့ပေမယ့် သူ့ရဲ့ ဂိုးပေါက် ခြိမ်းခြောက်မှုကနေပဲ ဘာ့ဆဲတစ်က သွင်းဂိုး ရခဲ့တာပါ။ နူးညက်စ်ရဲ့ အမြန်နှုန်းဟာ ရပ်တန့်လို့ မရလောက်အောင် ကောင်းပြီး တိုက်စစ်သမားရဲ့ ပါဝါပြည့်မှုအပေါ် ကလော့ပ်က ချီးကျူးခဲ့ပါတယ်။ ",
"btext2":" ကလော့ပ်က “ ဒါဝင်က အတော်ကောင်းတဲ့ပွဲကို ကစားခဲ့ပါတယ်။ ဒါပေမယ့် ဘဝဆိုတာက မမျှတပါဘူး။ ဒါဝင်က ဂိုးတွေ သွင်းမှာပါ။ ဒီအတွက်တော့ ကျနော် သံသယ မရှိပါဘူး။\n\n သူ့ရဲ့ လှုပ်အားနှုန်း၊ နေရာလွတ် အသုံးချမှုတွေကပဲ သူ့ကို ထူးခြားတဲ့ တိုက်စစ်သမား ဖြစ်နေစေတာပါ။ သူက အသင်းကို သိပ်သိပ်သည်းသည်း ဖြစ်သွားစေပါတယ်။ ကျနော်တို့ ဘောလုံးထိန်းထားပြီး မှန်ကန်တဲ့ အခြေအနေမှာ ဘောလုံးပေးနိုင်ရင် သူက ရပ်တန့်လို့ရသူ မဟုတ်ပါဘူး။ သူ့ရဲ့ အမြန်နှုန်းကို ဘယ်ခံစစ်သမားကမှ မဟန့်တားနိုင်ပါဘူး။\n\n ဒါဝင်က ရလာတဲ့ ဘောလုံးတိုင်းကို ထိန်းချုပ်ပြီး ဖြတ်ကျော် ကစားပေးခဲ့တယ်။ သူက အတော်လေးကို ပါဝါ ကောင်းတဲ့ ကစားသမားဖြစ်တာက မယုံနိုင်စရာပါပဲ။ ဒါပေမယ့်လည်း သူ ဂိုးသွင်းရမှာပါ။",
"btext3": " ဘယ်လို ဇာတ်လမ်းတွေ ထွက်နေလဲဆိုတာကို ကျနော် သိပါတယ်။ ရပါတယ် အဆင်ပြေပါတယ်။ ကျနော်တို့ကတော့ တည်တည်ငြိမ်ငြိမ် ရှိပြီး ကိစ္စတိုင်း အဆင်ပြေပါတယ်။ ကျနော်တို့ ၃-၁ နဲ့ အနိုင်ရခဲ့ပြီး ရနိုင်တဲ့ အမှတ် အားလုံးကို ရခဲ့ပါတယ်။\n\n တိုက်စစ်သမားတွေ ဒီလို အခြေအနေ ရင်ဆိုင်ရတာကို ကျနော် အရင်ကလည်း ကိုယ်တွယ်ခဲ့ရဖူးပါတယ်။ ကျနော်မှာ တိုက်စစ်သမားတွေ ရှိနေပြီး အခုလို အစပိုင်းမှာ ဂိုးတွေ သွင်းယူနိုင်ဖို့ထက် ပိုအရေးကြီးတဲ့ ကိစ္စတွေ အများကြီး ရှိပါတယ်။ ကိုယ်က တည်တည်ငြိမ်ငြိမ် ရှိနေဖို့ လိုပါတယ် ” လို့ ပြောခဲ့တာ ဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/102527122022-678x381.jpg",
"imgurl2":"https://nyanaykhin.com/wp-content/uploads/2022/12/102827122022.jpg",
"imgurl3":"no",
"video":"no"
 },
           {"ndate":"Dec 27, 2022",
"htext":"ခံစစ်သမားထဲမှာ ‘Assist King’ ဆိုတဲ့ ဂုဏ်ပုဒ်ကို တရားဝင် ရရှိခြင်းအတွက် ရိုဘိုရဲ့ ရင်ဖွင့် စကား",
"btext1":"ဘယ်အစွန်လူ ရော်ဘတ်ဆန်ဟာ အက်စတွန်ဗီလာပွဲမှာ ဂိုးထောက်ပံ့မှု လုပ်နိုင်ခြင်းကြောင့် ပရီးမီးယားလိဂ် သမိုင်းမှာ အမြင့်ဆုံး လုပ်နိုင်သူဆိုတဲ့ စံချိန်သစ်ကို ရေးထိုးခဲ့ပါပြီ။\n\n သွင်းဂိုး ၅၄ ဂိုးအတွက် ဂိုးထောက်ပံ့မှု လုပ်နိုင်ခဲ့တဲ့ ရိုဘိုကတော့ သူရလိုက်တဲ့ မှတ်တမ်းသစ်ကို ဂုဏ်ယူနေပါတယ်။ ပြိုင်ဆိုင်မှု ပြင်းထန်တဲ့လိဂ်မှာ ခံစစ်သမားကောင်းတွေကို ရင်ဆိုင်ပြီး ဒီမှတ်တမ်းကို အနိုင်ရဖို့ ကမ္ဘာ့ဖလား ကာလတွေမှာ သူ စိတ်ကူထားခဲ့ကြောင်းလည်း ဝန်ခံပါသေးတယ်။ ",
"btext2":" ရော်ဘတ်ဆန်က ” ကျနော်တို့ အစကောင်းခဲ့ပါတယ်။ ဒါဝင်အတွက် ဖြတ်တင်ဘော လုပ်ပေးရာက ထောင့်ကန်ဘော ရခဲ့တယ်။ အဲ့ကနေ ထရန့်က ကျနော်ကို မယုံလောက်အောင် ကောင်းတဲ့ ဘောလုံး ပေးခဲ့ပြီး ကျနော်ကလည်း မိုကို မြင်ခဲ့ပါတယ်။\n\n အစွန်လူတွေရဲ့ တာဝန်က တိုးတက် ပြောင်းလဲနေပြီး တိုက်စစ်ကို လိုက်ဖို့ကော ခံစစ်ကို ကာကွယ်ဖို့ပါ တာဝန်ယူရပါတယ်။ ကျနော်က အဓိက တာဝန်ဖြစ်တဲ့ ခံစစ်ကို ကြိုးစားလိုတယ်။ ဒါပေမယ့် တိုက်စစ်ပိုင်း လိုက်ပါဖို့ကလည်း ကျနော်ရဲ့ အဓိက တာဝန်ပါပဲ။",
"btext3": " ကမ္ဘာ့ဖလား မတိုင်ခင်တည်းက ပရီးမီးယားလိဂ် စံချိန် တစ်ခုနဲ့ တူညီတဲ့ မှတ်တမ်း ရခဲ့တာကို သိပါတယ်။ ပွဲပြန်ကစားရတော့ အဲ့စံချိန်ကို ချိုးဖျက်ဖို့ ကြိုးစားခဲ့တယ်။\n\n ကျနော်က တစ်ဦးချင်း ကိစ္စတွေကို အာရုံစိုက်သူ မဟုတ်ပေမယ့် ပရီးမီးယားလိဂ်မှာ အရမ်းကောင်းတဲ့ ခံစစ်သမားတွေကို ရင်ဆိုင်ပြီး ဒီမှတ်တမ်းကောင်းကို ရခဲ့ပါတယ်။ ကိုယ်နာမည်ကို အခုလို ထိပ်ဆုံးမှာ မြင်ရတာ သိပ်ကောင်းပါတယ် ” လို့ တုန့်ပြန်သွားခဲ့ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/24327122022-678x381.jpg",
"imgurl2":"https://pbs.twimg.com/media/Fk7Jt3nWQAYBaoV?format=jpg&name=900x900",
"imgurl3":"no",
"video":"no"
 },
          {"ndate":"Dec 27, 2022",
"htext":"BREAKING: ပီအက်စ်ဗီ တိုက်စစ်မှူး ဂတ်ပိုကို ခေါ်ယူရေး နှုတ်အားဖြင့် သဘောတူညီမှု ရခဲ့တဲ့ လီဗာပူး",
"btext1":" လီဗာပူးအသင်းဟာ ဇန်နဝါရီ အပြောင်းအရွှေ့မှာ ပီအက်စ်ဗီ တိုက်စစ်မှူး ဂတ်ပိုကို ခေါ်ယူရေးအတွက် နှုတ်အားဖြင့် သဘောတူညီမှု ရခဲ့ပြီဖြစ်ကြောင်း The Athletic က ဖော်ပြပါတယ်။\n\n အသက် ၂၃ နှစ်အရွယ် ကွင်းလယ်လူအတွက် ယူရို ၄၀-၅၀ သန်းကြား ပမာဏဖြင့် သဘောတူညီမှု ရခဲ့တာဖြစ်ပြီး နယ်သာလန်ကလပ်က ခွင့်ပြုလိုက်တာနဲ့ အင်္ဂလန်ထံ ရောက်လာပြီး ဆေးစစ်မယ်လို့ သိရတယ်။ အပြီးသတ် ပြောင်းရွှေ့ကြေးအတွက် ဆက်ပြီး ဆွေးနွေးနေဆဲဖြစ်ပါတယ်။\n\n နယ်သာလန် ကလပ်ဘက်ကတော့ ကလပ်နှစ်သင်းကြားမှာ ဂတ်ပို အပြောင်းအရွှေ့ ကမ်းလှမ်းမှုက သဘောတူညီမှု ရခဲ့ကြောင်းနဲ့ တိုက်စစ်သမားဟာ အင်္ဂလန်ကို ချက်ခြင်း ထွက်ခွာကာ လိုအပ်တဲ့ ကိစ္စတွေကို လုပ်ဆောင်လိမ့်မယ်လို့ ဖော်ပြခဲ့တယ်။",
"btext2":"ယူနိုက်တက်နဲ့ ချယ်ဆီးတို့က ဂတ်ပိုကို ခေါ်ယူရေး ကြိုးစားနေခဲ့ပေမယ့် လီဗာပူးက ခပ်မြန်မြန်ပဲ ညိနှိုင်းနိုင်ခဲ့ပြီး သဘောတူညီမှု ရှာဖွေနိုင်ခဲ့တာပါ။ မနေ့ည ၈ နာရီ ၅၀ မိနစ် အချိန်မှာ စတင် ဆွေးနွေးခဲ့ပြီး ည ၁၀ နာရီ ဝန်းကျင်မှာပဲ အပြောင်းအရွှေ့ ကိစ္စ အဆင်ပြေသွားခဲ့တာ ဖြစ်ပါတယ်။\n\n တိုက်စစ်သမားတွေဖြစ်တဲ့ ဒီယက်စ်၊ ဂျိုတာတို့ ကာလရှည် နားနေရပြီး ဖာမင်နိုကလည်း ကြံ့ခိုင်မှု အဆင်မပြေခြင်းကြောင့် ပွဲစဉ်အချို့ နားရမယ့် အနေအထားမှာ ဂတ်ပိုကို ခေါ်ယူဖို့ လီဗာပူးက အမြန်ဆုံး အားထုတ်သွားခဲ့တာပါ။\n\n ဒီရာသီမှာ ပီအက်စ်ဗီနဲ့ နယ်သာလန်အတွက် သွင်းဂိုး+ ဂိုးထောက်ပံ့မှု ၃၅ ကြိမ် လုပ်ထားနိုင်တဲ့ ဂတ်ပိုဟာ ဘာသာစကား အခက်အခဲ မရှိသလို ဗန်ဒိုက်လို စီနီယာ အသင်းဖော် ရှိနေတာကြောင့် အင်္ဂလန်မှာ အထိုင်ကျမြန်မယ် ခန့်မှန်းရပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/72827122022-678x381.jpg",
"imgurl2":"https://nyanaykhin.com/wp-content/uploads/2022/12/72627122022.jpg",
"imgurl3":"no",
"video":"no"
 },
         {"ndate":"Dec 27, 2022",
"htext":"ဘာ့ဆဲတစ်၊ ဆာလာ၊ ရိုဘို၊ နူးညက်စ်တို့ရဲ့ ကိုယ်စီ မှတ်တမ်းတွေနဲ့ ဗီလာကို အနိုင်ယူခဲ့တဲ့ လီဗာပူး",
"btext1":" အက်စတွန်ဗီလာကို အဝေးကွင်းမှာ သွားရောက် ယှဉ်ပြိုင်ရာမှာ လီဗာပူးအသင်းက ၃-၁ ဖြင့် ဂိုးပြတ် အနိုင်ယူပြီး အဆင့် ၄ နေရာနဲ့ ရမှတ် ကွာဟချက် ပိုနည်းအောက် ကြိုးစားနိုင်ခဲ့ပြီဖြစ်ပါတယ်။\n\n နည်းပြကလော့ပ်က တိုက်စစ်မှာ ချိန်ဘာလိန်ကို ထည့်သွင်းပြီး သီယေဂို၊ ဖာဘင်ညို၊ ဟန်ဒါဆန် ကွင်းလယ်အတွဲကို ထုတ်သုံးခဲ့ကာ အတောင့်တင်းဆုံး လူစာရင်းဖြင့် ပွဲထွက်လာခဲ့တာ ဖြစ်ပါတယ်။\n\n ဒီပွဲမှာ ပုံမှန် ၄-၃-၃ အပြင် ဖိအားပေးမှုတွေကလည်း ကောင်းမွန်ခဲ့တာကြောင့် ပထမပိုင်း ၄၅ မိနစ်က ကြည့်ကောင်းခဲ့ပါတယ်။ ညာအစွန်က ထရန့်နဲ့ ဘယ်အစွန်က ရိုဘိုတို့ တိုက်စစ်ကို အားဖြည့်ပေးနိုင်ခြင်းကြောင့်လည်း ပွဲက မြိုင်ဆိုင်ခဲ့တာ ဖြစ်ပါတယ်။\n\n အဖွင့်ဂိုးကို ဆာလာက သွင်းယူခဲ့တာဖြစ်ပြီး ထရန့်ရဲ့ အကွက်မြင်မှု၊ ရိုဘိုရဲ့ ပါးနပ်မှုကြောင့် တော်တော်လေးကို လွယ်ကူစွာ ပိတ်သွင်းခွင့်ရခဲ့တာပါ။ အဲ့နောက်ပိုင်း ဗီလာဘက်က အခွင့်အရေး ၃ ကြိမ်လောက်ကို အယ်လီဆန် လှလှပပ ကာကွယ်ပေးခဲ့ပါတယ်။",
"btext2":" ဂိုးဖန်တီးပေးခဲ့တဲ့ ရိုဘိုဟာ ထောက်ပံ့မှု ၅၄ ကြိမ်နဲ့အတူ ပရီးမီးယားလိဂ် သမိုင်းမှာ ဂိုးထောက်ပံ့မှု အများဆုံး ခံစစ်သမားအဖြစ် မှတ်တမ်းဝင်ခဲ့ပါတယ်။ သွင်းဂိုးရှင် ဆာလာကတော့ ဂန္တဝင်ကြီး ကင်းကင်နီရဲ့ လီဗာပူးအတွက် သွင်းဂိုး ၁၇၂ ဂိုးနဲ့ တူညီသွားခဲ့ပြီး ကလပ်သမိုင်း သွင်းဂိုး အများဆုံး ကစားသမားစာရင်းမှာ နံပါတ် ၇ နေရာကို ရောက်ရှိလာပါတယ်။\n\n ဒုတိယဂိုးက မထင်မှတ်ဘဲ ထောင့်ကန်ဘောက ရလာတဲ့ အခွင့်အရေးကို ဗန်ဒိုက်က ပိတ်သွင်းခဲ့တာ ဖြစ်ပါတယ်။ ပထမပိုင်းမှာ နူးညက်စ်ရဲ့ ပြေးအားတွေက အတော်လေး အလုပ်ဖြစ်ခဲ့တာကို မြင်ခဲ့ရပါတယ်။ ဗီလာဘက်ကလည်း အခွင့်အရေးတွေ ရပေမယ့် လီဗာပူး ခံစစ် မာကျောမှုကို တိုးမပေါက်ခဲ့ပါဘူး။\n\n ဒုတိယပိုင်း အစမှာတင် ဗီလာဘက်က ဝတ်ကင် ဂိုးစရပေမယ့် လူကျွံနေခဲ့ပါတယ်။ ဗီလာဘက်က ဒုတိယပိုင်းမှာ ပွဲကို လွှမ်းမိုးသွားနိုင်ပြီး သက်ကြီး ကွင်းလယ်လူတွေ များနေတဲ့ လီဗာပူးဘက်က ကစားအား အတော်လေး ကျဆင်းသွားပါတယ်။ ထရန့်ရဲ့ ခံစစ် ကာကွယ်ပုံ လိုအပ်ချက်ကနေ ဝတ်ကင်က ခေါင်းတိုက်ပြီး ခြေပဂိုး ရယူပါတယ်။\n\n နူးညက်စ်ရဲ့ တော်တော်လေးကို လွဲလွဲနိုင်လွန်းတဲ့ ပိတ်ချက်တွေနဲ့ ချိန်ဘာလိန်ရဲ့ ကွင်းတွင်း လမ်းလျှောက်မှုတွေက ဒုတိယပိုင်းမှာ အသင်း နောက်ထပ် ဦးဆောင်ဂိုးတွေ ရဖို့ကို အကန့်အသတ် ဖြစ်စေခဲ့ပါတယ်။ သီယေဂိုနဲ့ ဟန်ဒါဆန်တို့ ကစားအား ကျဆင်းသွားချက်ကလည်း အတော်လေး သိသာခဲ့တယ်။\n\n ဟာဗေးနဲ့ ကိတ်တာ ဝင်လာမှပဲ ကစားပုံ ပြန်ဆယ်နိုင်ခဲ့ပေမယ့် နူးညက်စ်ကတော့ တိုက်စစ်မှာ အရှိန်ဖြင့် တိုးကစားနိုင်သလောက် အဆုံးသတ်ရာမှာ အတော်လေး ဂိုးကံခေနေခဲ့ပါတယ်။ မိနစ် ၇၀ ကျော်မှာ ဟန်ဒါဆန်နဲ့ ထရန့်နေရာ ဘာ့ဆဲတစ်နဲ့ ဂိုးမက်စ် ဝင်ကစားခဲ့တယ်။\n\n နူးညက်စ်ရဲ့ တိုးဝင်မှုကနေ ပြိုင်ဘက် ဂိုးသမား ဘောလုံး ပုပ်ထုတ်ခဲ့ရပြီး ပြန်ထွက်လာတဲ့ ဘောလုံးကို ဘာ့ဆဲတစ်က ပိတ်သွင်းကာ တတိယ ဦးဆောင်ဂိုး ရယူခြင်းကြောင့် အသင်း နိုင်ပွဲရဖို့ သေချာခဲ့ပါတယ်။",
"btext3": " ဘာ့ဆဲတစ်က လီဗာပူးရဲ့ ပရီးမီးယားလိဂ် သမိုင်းမှာ မိုက်ကယ် အိုဝင်နဲ့ ရာဟမ် စတာလင်တို့နောက် တတိယ အသက်အငယ်ဆုံး ဂိုးသွင်းရှင် အဖြစ် မှတ်တမ်းဝင်ခဲ့တယ်။ နူးညက်စ်ကတော့ ဒီရာသီမှာ အခွင့်အရေး အဖြုန်းတီးဆုံး (၁၂ ကြိမ်) ဆိုတဲ့ မှတ်တမ်းဆိုးကို ပိုင်ဆိုင်ခဲ့ပါသေးတယ်။\n\n နောက်ပိုင်းမှာ ကလော့ပ်က နူးညက်စ်အစား ဗန်ဒုတ်ကိုပါ လူစားဝင်စေခဲ့ကာ ဆယ်ကျော်သက်လေးကလည်း တစ်ကွက်ပြခဲ့ပါသေးတယ်။ သူကလည်း ပရီးမီးယားလိဂ်မှာ အသက်အငယ်ဆုံး ကစားခွင့်ရတဲ့ စကော့တလန်သား အဖြစ် မှတ်တမ်းဝင်လာပါတယ်။\n\n အက်စတွန်ဗီလာကို အနိုင်ရခြင်းကြောင့် လီဗာပူးဟာ အဆင့် ၄ နေရာက စပါးထက် ၁ ပွဲလျော့ ၅ မှတ်အကွာ အနေအထားကို ရောက်လာခဲ့ပြီ ဖြစ်ပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/21927122022-678x381.jpg",
"imgurl2":"https://nyanaykhin.com/wp-content/uploads/2022/12/22227122022.jpg",
"imgurl3":"https://nyanaykhin.com/wp-content/uploads/2022/12/22227122022.jpg",
"video":""
 },
        {"ndate":"Dec 26, 2022",
"htext":"ဘယ်ကစားသမား ခေါ်မှာလဲထက် အခုလက်ရှိမှာ ဘာက အဓိက အရေးကြီးဆုံး ကိစ္စလဲ သတိပေး လိုက်တဲ့ ကလော့ပ်",
"btext1":" ဒီရာသီအကုန်မှာ အဆင့် ၄ အတွင်း ဝင်မဝင်ဆိုတာက ဘယ်လင်ဟမ်လို ကစားသမားကို အသင်းထံ ပြောင်းလာရေး စည်းရုံးဖို့ အရေးကြီးမယ်ဆိုတာ ကလော့ပ်က နားလည်ထားပါတယ်။\n\n ရာသီစ ပွဲစဉ် ၉ ပွဲမှာ ၂ မှတ်ပဲ ရတဲ့ထိ အခြေအနေ ဆိုးရွားခဲ့တဲ့ လီဗာပူးအသင်းဟာ နောက်ပိုင်းမှာ ရလဒ် အနည်းငယ် တိုးတက်လာခဲ့ပါတယ်။ လက်ရှိ ချန်ပီယံလိဂ် ဝင်ခွင့် အဆင့် ၄ နေရာက စပါးအသင်းထပ် ၁ ပွဲလျော့ကစား ၇ မှတ် ကွာဟကာ အဆင့် ၆ နေရာမှာ ရှိနေပါတယ်။\n\n လီဗာပူးဟာ လာမယ့်ရာသီ ချန်ပီယံလိဂ် ဝင်နိုင်ရေး အခွင့်အရေး ရှိနေသလို လွဲချော်သွားတာလည်း ဖြစ်သွားနိုင်တာနဲ့အတူ ထိပ်ဆုံး ၄ သင်းထဲ ပြန်ဝင်ဖို့ကိုပဲ အဓိက ရည်မှန်းချက်ထားသွားမယ်လို့ ကလော့ပ်က ပြောပါတယ်။\n\n ‘ အဆင့်လေးက ကျနော်တို့ရဲ့ အဓိက ရည်မှန်းချက် ဖြစ်ပါတယ်။ ကျနော်တို့ကို ချန်ပီယံ မဖြစ်နိုင်ဘူးလားတော့ မမေးပါနဲ့ လိဂ်ဦးဆောင်သူ အာဆင်နယ်နဲ့ ၁၅ မှတ်တောင် ပြတ်ကျန်နေခဲ့တာ ဖြစ်ပါတယ်။",
"btext2":" အခု အခြေအနေမှာ ကျနော်တို့က ချန်ပီယံလိဂ်ဝင်ခွင့် ရနိုင်သေးသလို လွဲချော်သွားနိုင်ချေလည်း ရှိနေပါတယ်။ ကိုယ်ဘာသာ စစ်မှန်တဲ့ ယှဉ်ပြိုင်သူတွေ အဖြစ် ကျနော် မြင်ထားပါတယ်။\n\n ချန်ပီယံလိဂ်မှာ အမြဲတမ်း ပါဝင် ယှဉ်ပြိုင်ရလိုပါတယ်။ နောက်နှစ်တွေအတွက် ကျနော်တို့က ချန်ပီယံလိဂ်ဖလား စိန်ခေါ်သူလည်း ဖြစ်လိုပါတယ်။\n\n ကစားသမား တစ်ယောက်က ဒီရာသီ ချန်ပီယံလိဂ်မှာ ပါဝင်ယှဉ်ပြိုင်နေတဲ့ ကလပ် တစ်သင်းထံ ပြောင်းဖို့ကို ပိုမို အလေးပေးတယ်ဆိုရင် နောက်နှစ် ချန်ပီယံလိဂ် မဝင်တဲ့ အသင်းကို ပြောင်းလိုလိမ့်မယ်လို့ ကျနော်တော့ မထင်ပါဘူး ‘ ဆိုပြီး ကလော့ပ်က ပြောဆိုခဲ့တာ ဖြစ်ပါတယ်။Credit;လီဗာပူးသင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/102826122022-678x381.jpg",
"imgurl2":"no",
"imgurl3":"no",
"video":"no"
 },

       {"ndate":"Dec 26, 2022",
"htext":"ဆာလာ၊ နူးညက်စ်၊ ချိန်ဘာလိန်တို့ ဦးဆောင်မယ့် အက်စတွန်ဗီလာပွဲ ဖြစ်လာနိုင်ဖွယ် ပွဲထွက် လူစာရင်း",
"btext1":" ဒီကနေ့ညမှာတော့ ကမ္ဘာ့ဖလားအပြီး ပြန်လည်စတင်တဲ့ ပရီးမီးယားလိဂ် ပွဲစဉ်အဖြစ် လီဗာပူးအသင်းဟာ အက်စတွန်ဗီလာအသင်း အိမ်ကွင်းထံ သွားကာ အမှတ်ပေးပွဲ ယှဉ်ပြိုင်ရမှာ ဖြစ်ပါတယ်။\n\n Team news သောကြာနေ့ မီဒီယာတွေ့ဆုံမှုမှာ ကလော့ပ် ဖြေဆိုပေးတဲ့ မီဒီယာတွေ့ဆုံမှုက ပြောဆိုမှုအရ အောက်ပါ သတင်းအချို့ သိထားရပါတယ်။\n\n မီလ်နာ တံကောက်ကြော ထိထားပြီး ဖာမင်နို ခြေသလုံး ကြွက်သား ဒဏ်ရာ ရှိနေတာမို့ နှစ်ဦးလုံး ဒီပွဲကို လွဲချော်ပါမယ်။ မန်စီးတီးပွဲမှာ အနားပေးထားတဲ့ ဗန်ဒိုက်ဟာ ဒီပွဲမှာ ပါဝင်ဖို့ အဆင်သင့် ဖြစ်နေပါပြီ။ ထရန့်ဟာ အဖျားကြောင့် မန်စီးတီးပွဲကို လွဲချော်ခဲ့ပေမယ့် ဒီပွဲမှာ ပါဝင်သွားဖို့ ကလော့ပ်က မျှော်လင့်ထားပါတယ်။ အင်္ဂါနေ့ လေ့ကျင့်ရေးမှာ ကိုနတေး ပြန်ပါလာမှာ ဖြစ်ပါတယ်။ Liverpool’s XI vs. Villa\n\n မန်စီးတီးကို ၃-၂ နဲ့ အရေးနိမ့်တဲ့ပွဲမှာ ပွဲထွက်လူစာရင်းကနေ ချိန်ဘာလိန် ပါဝင်ခဲ့ပါတယ်။ အဆိုပါပွဲမှာ အဓိက ကစားသမား ၅ ဦးပဲ ပါခဲ့တာဖြစ်ပြီး ကျန် ၆ ဦးကတော့ ပွဲထွက်ခွင့် ရုန်းကန်နေရသူတွေ ဖြစ်ကြပါတယ်။ အက်စတွန်ဗီလာပွဲကို နိုင်ပွဲနဲ့အတူ စတင်လိုတာကြောင့် တောင့်တင်းတဲ့ လူစာရင်းဖြင့် ပွဲထုတ်လာမှာ ဖြစ်ပါတယ်။ ",
"btext2":" လက်တလော သိထားရသလောက်ဆိုရင် ၄-၃-၃ ကစားကွက်ကိုပဲ အသုံးပြုမှာဖြစ်ပြီး ဂိုးသမား အယ်လီဆန်၊ ညာအစွန် ထရန့်၊ ဘယ်အစွန် ရော်ဘတ်ဆန်၊ ဗဟိုခံစစ်မှူးတွေအဖြစ် မာတစ်နဲ့ ဗန်ဒိုက်တို့ ဖြစ်ကြပါတယ်။\n\n အံ့ဩရမယ့် ကိစ္စက ရာသီစတုန်းက အင်အား အနည်းဆုံး ဖြစ်ထားတဲ့ ကွင်းလယ်ဟာ လက်တလောမှာ အင်အားအကောင်းဆုံး ဖြစ်နေပါတယ်။ လေ့ကျင့်ချိန် ပိုရထားတဲ့ ဖာဘင်ညို၊ သီယေဂို၊ ဟာဗေး ကွင်းလယ်အတွဲကို အဓိက အသုံးပြုမယ်လို့ ယူဆရတယ်။\n\n အကယ်လို့ ဟာဗေးကို ညာတောင်ပံ ပို့မယ်ဆိုရင် ညာခြမ်း ကွင်းလယ်နေရာ ဟန်ဒါဆန်ကို အသုံးပြုပါလိမ့်မယ်။ အခြားသော ရွေးချယ်စရာအဖြစ် ကိတ်တာကလည်း ကြံ့ခိုင်မှု ကောင်းနေပါတယ်။\n\n တိုက်စစ်အတွဲအဖြစ် ဆာလာနဲ့ နူးညက်စ်ကို ချိန်ဘာလိန်နဲ့ တွဲဘက်ပေးဖွယ် ရှိပါတယ်။ ဘယ်ခြမ်းမှာ ကာဗာရိုလည်း ရှိနေပေမယ့် ပေါ်တူဂီသားကို လူစားဝင်အဖြစ်ပဲ အသုံးပြုမှာပါ။ နူးညက်စ်ကို ဘယ်ခြမ်းပို့လို့ ဆာလာကို အထောင်ကစားစေကာ ညာတောင်ပံနေရာ ဟာဗေး ဝင်ကစားနိုင်တာမျိုးလည်း ရွေးချယ်လို့ ရမှာဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/93126122022-678x381.jpg",
"imgurl2":"https://nyanaykhin.com/wp-content/uploads/2022/12/91926122022.jpg",
"imgurl3":"no",
"video":"no"
 },
      {"ndate":"Dec 25, 2022",
"htext":"ဇင်ဘာနဲ့ ဇန်နဝါရီအတွင်း အနာဂတ်အတွက် ရည်ရွယ်ပြီး လီဗာပူး ဖြေရှင်းရမယ့် အရေးကြီး ကိစ္စများ",
"btext1":" ၂၀၂၂-၂၃ ရာသီကတော့ ကလော့ပ်ရဲ့အသင်းအတွက် မတည်ငြိမ်တဲ့ ရလဒ်တွေနဲ့အတူ အနိမ့်အမြင့် အတက်အကျတွေ ကြုံခဲ့ရတာ ဖြစ်ပါတယ်။\n\n နှစ်သစ်က မြန်မြန်ရောက်ရှိလာပြီး ဇန်နဝါရီအပြောင်းအရွှေ့လည်း နီးလာတာနဲ့အတူ ကလော့ပ်အနေနဲ့ ၂၀၂၃ အစောပိုင်း ရက်သတ္တပတ်တွေမှာ အပြီးသတ်ပေးရမယ့် အရေးကြီးကိစ္စ တချို့ ရှိပါလိမ့်မယ်။ အဲ့ဒါတွေက ဘာတွေဖြစ်မလဲ လေ့လာကြည့်လိုက်ရအောင်ပါ။\n\n ကွင်းလယ် အင်အားသစ် ခေါ်ယူဖို့\n\n ရာသီကုန်မှာ လက်ရှိ ကွင်းလယ်လူတွေထဲက သုံးယောက်ဟာ စာချုပ်သက်တမ်း ကုန်တော့မှာဖြစ်တာကြောင့် ကွင်းလယ်ပိုင်း သွေးသစ်ဖို့ အချိန်ကျလာပါပြီ။ ဘယ်လင်ဟမ်၊ ဖာနန်ဒက်ဇ်တို့လို ကစားသမားတွေ အာမရာဘတ်တို့လို တခြား ကွင်းလယ်လူတွေနဲ့ပါ ချိတ်ဆက်မှု ရှိခဲ့ပါတယ်။\n\n ဒီနာမည်တွေက ဒီတလော သတင်းတွေမှာ ပါဝင်လာတာဖြစ်ပြီး တော်တော်များများ မသိကြတဲ့ အသင်းရဲ့ တခြားသော ပစ်မှတ်တွေလည်း ရှိနေဦးမှာပါ။ ဘယ်လိုပဲဖြစ်ဖြစ် ကွင်းလယ်လူသစ် ခေါ်ဖို့က အဓိက အကြောင်းရင်း နှစ်ရပ်ကြောင့် အရေးပါပါတယ်။\n\n ပထမတစ်ခုက လီဗာပူးဟာ ဒီရာသီ ထိပ်ဆုံးလေးသင်းထဲ ဝင်နိုင်ရေး၊ ဆုဖလား စိန်ခေါ်နိုင်ရေးမှာ အကောင်းဆုံး အခွင့်အရေးရဖို့ ဖြစ်ပါတယ်။ ဒုတိယတစ်ခုက ကလပ်ဟာ တည်ငြိမ်တဲ့ နေရာမှာ ရေရှည်ရှိနေဖို့နဲ့ နောက်နွေရာသီအတွင်း ကြီးမားတဲ့ ပြုပြင်ပြောင်းလဲမှု မလိုအပ်အောင် ဖြစ်ပါတယ်။",
"btext2":"အသင်းခြေစွမ်း တည်ငြိမ်စေဖို့\n\n လီဗာပူးဟာ ဒီရာသီ ပရီးမီးယားလိဂ်မှာ ၆ပွဲနိုင်၊ ၄ပွဲသရေ၊ ၄ပွဲ ရှုံးနိမ့်ခဲ့ပြီး အလယ်အလတ်တန်း အသင်းလောက်သာ ဖြစ်နေခဲ့ပါတယ်။ ကမ္ဘာ့ဖလားအတွက် ဘောလုံးရာသီ မရပ်နားခင် အသင်းဟာ စပါး၊ ဆောက်သမ်တန်တို့ကို နှစ်ပွဲဆက် အနိုင်ရခဲ့ပါတယ်။ ၂၀၂၂ မကုန်ခင် အက်စ်တွန်ဗီလာ၊ လက်စတာတို့နဲ့ ပွဲတွေမှာ အသင်းဘက်က အဲ့ဒီ့ခြေစွမ်းကို ဆက်လက်ပြသနိုင်ဖို့ မျှော်လင့်နေရတာပါ။\n\n ၂၀၂၃ အတွင်း ပြိုင်ဘက်တွေနဲ့ ကွာဟချက်ကို လျှော့ချဖို့အတွက် ယခင်နှစ်တွေမှာ ပရီးမီးယားလိဂ် ဖလား စိန်ခေါ်နိုင်စေခဲ့တဲ့ ခြေစွမ်းတည်ငြိမ်မှုကို ပြသဖို့ လိုအပ်ပါလိမ့်မယ်။ ဒီယက်စ်နဲ့ ဂျိုတာတို့ ဒဏ်ရာကြောင့် နားနေရသေးတာက အသင်းအတွက် အကူအညီ မဖြစ်လှပါဘူး။\n\n ဒါပေမယ့် ကလော့ပ်ဟာ အရင်ကတည်းက ဒီထက်ပိုခက်ခဲတဲ့ ကိစ္စတွေကို ကိုင်တွယ်ဖြေရှင်းပြီး အောင်မြင်ခဲ့ဖူးတာကြောင့် ၂၀၂၃ မှာ အလားတူ ထပ်လုပ်ပြလိမ့်မယ်လို့ ပရိသတ်တွေ မျှော်လင့်နေတာပါ။ ",
"btext3": " စာချုပ်ကုန် ကစားသမားတွေကိစ္စ ဖြေရှင်းဖို့\n\n ဂျိမ်းစ်မီလ်နာ၊ ချိန်ဘာလိန်၊ နာဘီကိတ်တာတို့ ကွင်းလယ်လူသုံးယောက်ဟာ ၂၀၂၃ နွေရာသီမှာ စာချုပ်သက်တမ်းကုန်မှာပါ။ ဖာမင်နိုက ရာသီကုန်မှာ စာချုပ်ကုန်မှာ ဖြစ်ပါတယ်။ ဇန်နဝါရီမှာ ဈေးကွက်ထဲ လှုပ်ရှားမှု လုပ်မလုပ်ဆိုတာက စာချုပ်သက်တမ်း ကုန်မယ့် ကစားသမားတွေနဲ့ ပတ်သက်ပြီး ဘယ်လို စီမံမလဲရဲ့ နောက်ဆက်တွဲ ဖြစ်ပါလိမ့်မယ်။\n\n သေချာတာက ဇန်နဝါရီအကုန်မှာ လီဗာပူးဟာ ဘယ်ကစားသမားတွေ ဆက်နေမယ်၊ ဘယ်ကစားသမားတွေ ရာသီကုန်မှာ အလွတ်နဲ့ ထွက်ခွာသွားမလဲဆိုတာ အသေအချာ သိထားရမှာ ဖြစ်ပါတယ်။စာချုပ်ကုန် ကစားသမားတွေကိစ္စ ဖြေရှင်းဖို့\n\n ဂျိမ်းစ်မီလ်နာ၊ ချိန်ဘာလိန်၊ နာဘီကိတ်တာတို့ ကွင်းလယ်လူသုံးယောက်ဟာ ၂၀၂၃ နွေရာသီမှာ စာချုပ်သက်တမ်းကုန်မှာပါ။ ဖာမင်နိုက ရာသီကုန်မှာ စာချုပ်ကုန်မှာ ဖြစ်ပါတယ်။ ဇန်နဝါရီမှာ ဈေးကွက်ထဲ လှုပ်ရှားမှု လုပ်မလုပ်ဆိုတာက စာချုပ်သက်တမ်း ကုန်မယ့် ကစားသမားတွေနဲ့ ပတ်သက်ပြီး ဘယ်လို စီမံမလဲရဲ့ နောက်ဆက်တွဲ ဖြစ်ပါလိမ့်မယ်။\n\n သေချာတာက ဇန်နဝါရီအကုန်မှာ လီဗာပူးဟာ ဘယ်ကစားသမားတွေ ဆက်နေမယ်၊ ဘယ်ကစားသမားတွေ ရာသီကုန်မှာ အလွတ်နဲ့ ထွက်ခွာသွားမလဲဆိုတာ အသေအချာ သိထားရမှာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/181525122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022.jpg",
"imgurl3":"https://nyanaykhin.com/wp-content/uploads/2022/12/100025122022.jpg",
"video":""
 },

     {"ndate":"Dec 25, 2022",
"htext":"အက်စတွန်ဗီလာ vs လီဗာပူး ပရီးမီးယားလိဂ် ပွဲအတွက် ဘီဘီစီမှ ခရစ်ဆက်တန်ရဲ့ ခန့်မှန်းချက်",
"btext1":" တနင်္လာနေ့ ညမှာတော့ အက်စတွန်ဗီလာ vs လီဗာပူး ပွဲစဉ်ရှိနေပြီး ကမ္ဘာဖလား အပြီး ပထမဆုံး ပြန်လည်ယှဉ်ပြိုင်တဲ့ ပရီးမီးယားလိဂ်ပွဲစဉ် ဖြစ်ပါတယ်။\n\n ထိပ်ဆုံး နေရာတွေကို ပြန်လည် စိန်ခေါ်နိုင်ဖို့ ဒုတိယရာသီဝက် အစကို လီဗာပူးအသင်းက အရှိန်ကောင်းကောင်းဖြင့် စတင်နိုင်ရမှာဖြစ်တယ်။ ဒီအပတ် ပြိုင်ဘက်ဖြစ်တဲ့ ဗီလာဟာ နည်းပြဂျရတ်ကို ထုတ်ပယ်ထားပြီး အာဆင်နယ် နည်းပြဟောင်း အမ်မရီကို အသစ် ခန့်အပ်ထားကာ နည်းပြသစ်နဲ့အတူ စိန်ခေါ်မှု အသစ်တွေကို လုပ်ပြလိုနေပါလိမ့်မယ်။\n\n ဒီပွဲအတွက် ဘီဘီစီမှ ဘောလုံး ခန့်မှန်းသူ ခရစ် ဆက်တန်ရဲ့ ခန့်မှန်းချက်တွေကို ဖော်ပြမှာ ဖြစ်ပါတယ်။",
"btext2":" ဆက်တန် သုံးသပ်ချက်။ ။ မန်စီးတီးနဲ့ ယှဉ်ပြိုင်ရတဲ့ ကာရာဘောင်း ဖလားပွဲစဉ်မှာ လီဗာပူးတို့ သွက်သွက်လက်လက်ပဲ ကစားသွားခဲ့ပါတယ်။ ဒါပေမယ့် သိပ်ကောင်းတဲ့ အခွင့်အရေးတွေကို သူတို့ လွဲချော်ခဲ့ကြသလို ခံစစ်ပိုင်းမှာ ယိုပေါက်တွေ ရှိနေခဲ့ပါတယ်။\n\n ပရီးမီးယားလိဂ် ပြန်လည်စတင်တဲ့ အခုလို သီတင်းပတ်မှာ အားလုံးကို အံ့အားသင့်စေတဲ့ ပွဲစဉ်မျိုး တစ်ပွဲလောက်တော့ ထွက်ပေါ်လာလေ့ရှိပါတယ်။ ဗီလာ နည်းပြသစ် အမ်မရီဟာ ဒီပွဲမှာ အားလုံး အံ့အားသင့်စေမယ့် ရလဒ်ကို လုပ်ပြနိုင်မယ့် အခွင့်အရေးကို မျှော်လင့်နေမှာပါ။\n\n ခရစ်ဆက်တန်ရဲ့ ခန့်မှန်းရလဒ်။ ။ အက်စတွန်ဗီလာ ၁-၀ လီဗာပူး Credit;လီဗာပူးသတင်းစုံ",
"btext3": " no ",
"imgurl1":"https://nyanaykhin.com/wp-content/uploads/2022/12/105612252022-678x381.jpg",
"imgurl2":"https://nyanaykhin.com/wp-content/uploads/2022/12/villa-va-lfc.jpg",
"imgurl3":"no",
"video":"no"
 },

    {"ndate":"Dec 25, 2022",
"htext":"လီဗာပူးနဲ့ ဖာမင်နို စာချုပ်သစ် ညိနှိုင်းနေမှု ကိစ္စ နောက်ဆုံးရ အခြေအနေ",
"btext1":" ဖာမင်နိုဟာ ၂၀၂၃ ဇူလိုင်လ ၁ ရက်နေ့မှာ လီဗာပူးအသင်းနဲ့ စာချုပ်ကုန်မယ့် အသင်းသား ၆ ဦးထဲက တစ်ဦးဖြစ်ပြီး မီလ်နာ၊ ချိန်ဘာလိန်၊ ကိတ်တာ၊ အတ်ဒရီယန်၊ အာသာတို့ နည်းတူ အသင်းကနေ ထွက်ခွာသွားဖွယ် ရှိသူပါ။\n\n လီဗာပူးဘက်က ဖာမင်နိုကို သက်တမ်းတိုးဖို့ စကားပြောပေမယ့် အခုထိတော့ အာမခံချက် မရှိသေးပါဘူး။ လီဗာပူးဘက်က စာချုပ်သစ်အတွက် စကားပြောထားတာ ရှိနေပြီး အသက် ၃၁ နှစ်အရွယ် တိုက်စစ်သမားကို ကာလတိုပဲ ကမ်းလှမ်းထားတာ ဖြစ်ပါတယ်။\n\n လီဗာပူး သတင်းထောက် Neil Jones ရဲ့ ပြောပြမှုအရ အသင်းဟာ ၁ နှစ်ပဲ သက်တမ်းတိုးပြီး နောက်ထပ် ၁၂ လ ထပ်မံ သက်တမ်းတိုးခွင့် ပါဝင်တဲ့ ကာလတို ကမ်းလှမ်းမှု ပေးခဲ့တာလို့ ဆိုပါတယ်။\n\n ဘရာဇီးဘက်က သတင်းထောက် Bruno Andrade ကလည်း ဖာမင်နို အနေနဲ့ အဲ့လို ကာလတိုပဲ မျှော်လင့်လို့ရမယ် ဖော်ပြခဲ့တယ်။ လီဗာပူး ဘုတ်အဖွဲ့ဘက်က ဖာမင်နိုကို ကာလရှည်အတွက် မစဉ်းစားတော့တာ သေချာခဲ့ပြီဖြစ်တယ်။ ",
"btext2":"ကစားသမားဘက်ကတော့ ဇန်နဝါရီလ ၁ ရက်နေ့ကစလို့ အင်္ဂလန်ပြင်ပ ကလပ်တွေဖြင့် ညိနှိုင်းစကားပြောလို့ ရမှာဖြစ်ပါတယ်။ အီတလီနဲ့ ဆော်ဒီဘက်က ကလပ်တွေ ဖာမင်နိုကို စိတ်ဝင်စားနေပေမယ့် ဘရာဇီးသားက လီဗာပူးမှာပဲ ဆက်နေလိုပါတယ်။\n\n လာမယ့်ရာသီမှာ အသက် ၃၂ နှစ်အရွယ် ရှိနေမယ့် ဖာမင်နိုဟာ ဒဏ်ရာ အခြေအနေနဲ့ ကြံ့ခိုင်မှုအရ ပရီးမီးယားလိဂ်လို ရုပ်ပိုင်းဆိုင်ရာ ပြင်းထန်စွာ အားထုတ်ရတဲ့ လိဂ်မှာ ခက်ခဲမှုတွေ ရင်ဆိုင်နေရတာ ဖြစ်ပါတယ်။\n\n လက်တလောမှာလည်း ခြေသလုံး ကြွ့က်သား ဒဏ်ရာကြောင့် အသင်းရဲ့ ပွဲစဉ် အချို့ကို လွဲချော်သွားမယ်လို့ သိရပါတယ်။Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/100025122022-678x381.jpg",
"imgurl2":"https://nyanaykhin.com/wp-content/uploads/2022/12/100125122022.jpg",
"imgurl3":"no",
"video":"no"
 },

   {"ndate":"Dec 24, 2022",
"htext":"လာမယ့် ဇန်နဝါရီစျေးကွက်ထဲ လီဗာပူးအသင်း ဝင်ရောက် လှုပ်ရှားဖို့ ကိစ္စ အသိပေးလာတဲ့ ကလော့ပ်",
"btext1":" လီဗာပူးနည်းပြ ယာဂင်ကလော့ပ်က ဇန်နဝါရီ အပြောင်းအရွှေ့မှာ လူသစ် ခေါ်ယူရေး ကလပ်ဘက်က ကြိုးစားသွားမယ့်အကြောင်း ထုတ်ပြောလာပါတယ်။\n\n ဒဏ်ရာ ပြဿနာတွေ ဆက်တိုက် ရင်ဆိုင်နေရတဲ့ လီဗာပူးအသင်းဟာ ဒီယက်စ်၊ ဂျိုတာတို့ကို လအတန်ကြာ လက်လွတ်ထားရချိန်မှာ ဖာမင်နိုကလည်း ခြေသလုံး ဒဏ်ရာကြောင့် ပွဲစဉ်အချို့ လွဲချော်သွားမှာပါ။\n\n လီဗာပူးကစားသမားဟောင်း ဂျင်မီ ကာရေဂါက စျေးကွက်အတွင်းမှာ ကစားသမား ခေါ်ယူမှုအတွက် ပေါင် သန်း ၂၀၀-၂၅၀ ကြား သုံးဖို့ FSG နဲ့ ကလော့ပ်ကို တိုက်တွန်းထားပါတယ်။\n\n ကလော့ပ်က ‘ ရင်းနှီးမြုပ်နှံမှုတွေ လု့ပ်ဖို့ကို ကျနော် မငြင်းပါဘူး။ ကျနော်တို့ လူသစ် ခေါ်ရမယ်ဆိုတာ ရှင်းပါတယ်။ ဒါပေမယ့် အနာဂတ်အတွက် ဘာလုပ်နိုင်မယ် ဆိုတာကို ကြည့်ရပါမယ်။",
"btext2":"ကျနော်တို့က အားကစားပိုင်းအရ ပြင်ဆင်မှုတွေကို အမြဲတမ်း လုပ်ဆောင်ထားလေ့ ရှိပါတယ်။ လိုအပ်လာရင် လူစာရင်းအတွက် အင်အားဖြည့်တင်းဖို့ ကျနော်တို့ စဉ်းစားပါတယ်။ ဒါပေမယ့် ကိစ္စတိုင်းကတော့ ကျနော်တို့ လက်ထဲမှာ ရှိတာ မဟုတ်ပါဘူး။\n\n ကျနော်တို့ ရင်ဆိုင်နေရတဲ့ အခြေအနေကို အားလုံး သိပါတယ်၊ ကျနော်တို့လည်း ရှာဖွေမှုတွေ လုပ်နေတယ်။ စျေးကွက်ထဲကနေ တစ်ခုခု ဖြစ်လာမလား စောင့်ကြည့်ကြတာပေါ့။ ",
"btext3": " ငွေကြေး ဘယ်လောက် သုံးရမယ်ဆိုတာကို ကျနော် မသိပါဘူး။ ဒီအခြေအနေမှာ ဖြေရှင်းရမယ့် ကိစ္စတွေ ရှိနေပြီး ရင်းနှီးမြုပ်နှံသူတွေ၊ ပိုင်ရှင်သစ် ဆိုတာတွေ မဝင်လာသေးပါဘူး။ လက်တလော ကိစ္စကို ဖြေရှင်းဖို့ လိုအပ်နေပြီး အဲ့တာကပဲ ကျနော်တို့ ကြိုစားရမယ့် ကိစ္စ ဖြစ်ပါတယ် ‘ လို့ ပြောဆိုသွားပါတယ်။\n\n ဇန်နဝါရီမှာ အတ်ဒရီယန်နဲ့ နက်ဖီးလစ်တို့ဟာ အပြီးသတ်နဲ့ အငှား ထွက်ကစားတာတွေ လုပ်ဖွယ်ရှိပြီး အခြားသော ကစားသမား ထွက်ခွာမှု ရှိမှာ မဟုတ်ပါဘူး။ ဒါပေမယ့်လို့ ကွင်းလယ်နဲ့ တိုက်စစ်အတွက် အင်အားဖြည့်မှု အချို့ ရှိလာမယ်လို့ ယူဆရတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/klopp-diaz-white-678x381.jpg",
"imgurl2":"https://nyanaykhin.com/wp-content/uploads/2022/12/112621122022.jpg",
"imgurl3":"no",
"video":"no"
 },
    {"ndate":"Dec 24, 2022",
"htext":"ဇန်နဝါရီ လူသစ် ခေါ်ယူရေးကို မငြင်းဆန်တဲ့ ကလော့ပ်၊ ဒီအပတ်ပွဲကို အနိုင်ယူလိုတဲ့ အမ်မရီနဲ့ လီဗာပူး သတင်းတိုများ",
"btext1":" လီဗာပူးအသင်းဟာ ဇန်နဝါရီ အပြောင်းအရွှေ့ စျေးကွက်ထဲ ဝင်ရောက်ဖို့ ပြင်ဆင်ထားပါတယ်။ အသင်းဟာ ကွင်းလယ်ပိုင်းကို အားဖြည့်ဖို့ ရည်ရွယ်ပေမယ့် ဘယ်လင်ဟမ်၊ အန်ဇိုတို့ကို ခေါ်ယူနိုင်ဦးမှာတော့ မဟုတ်ပါဘူး။\n\n ဘင်ဖီကာဟာ အန်ဇိုအတွက် လျော့စျေးဖြင့် ရောင်းထုတ်ဖို့ လုံးဝ လက်ခံမှာ မဟုတ်ဘဲ စာချုပ်ပါအတိုင်း ပေါင် ၁၀၆ သန်းရမှာ ထွက်ခွာခွင့်ပေးဖို့ ဆုံးဖြတ်ထားပါတယ်။\n\n အက်စတွန်ဗီလာဟာ ကိုယ်ရဲ့ အကောင်းဆုံး ခြေစွမ်းတွေကို ထုတ်ပြနိုင်ရင် တနင်္လာနေ့ည လီဗာပူးကို ရင်ဆိုင်ရာမှာ နိုင်ပွဲရနိုင်တယ်လို့ နည်းပြသစ် အမ်မရီက ထုတ်ပြောပါတယ်။\n\n နည်းပြကလော့ပ်ဟာ အေစီမီလန် ကွင်းလယ်လူ ဘာနာဆာကို အထင်ကြီးမှု ရှိထားပါတယ်။ လီဗာပူးဘက်က စိတ်ဝင်စားနေတာမို့ ကွင်းလယ်လူကို သက်တမ်းတိုးရေး မအောင်မြင်မှာကို အေစီမီလန်ဘက်က စိတ်ပူနေပါတယ်။",
"btext2":" လီဗာပူးအသင်းဟာ အသက် ၃၁ နှစ်အရွယ် တိုက်စစ်မှူး ဖာမင်နိုကို ကာလတို အဖြစ် ၁ နှစ် ဒါမှမဟုတ် ၂ နှစ် စာချုပ်ပဲ ပေးလိုတာဖြစ်တယ်လို့ သိရပါတယ်။ အဆိုပါ ကမ်းလှမ်းမှုကို ဖာမင်နိုဘက်က လက်ခံမယ်လို့ အာမခံချက် မရှိပါဘူး။\n\n တတိယဂိုးသမား အတ်ဒရီယန်ဟာ ပုံမှန်ပွဲကစားခွင့် ရှာဖွေရေးအတွက် ဇန်နဝါရီမှာ လီဗာပူးကနေ ထွက်ခွာဖွယ် ရှိပါတယ်။\n\n နူးညက်စ်ရဲ့ အခွင့်အရေးကောင်း လွဲချော်မှုတွေကို အံ့ဩရတယ်လို့ လီဗာပူး ကစားသမားဟောင်း ဝါးနော့က ဝန်ခံခဲ့ပါတယ်။ ဒါပေမယ့် ဥရုဂွေး တိုက်စစ်မှူးထံက အကောင်းမြင်စရာတွေ အများကြီး ရှိနေဆဲလို့ သူက မြင်ပါတယ်။\n\n အားကစားဒါရိုက်တာ ဂျူလီယန်ဝပ် အသင်းကနေ ထွက်ခွာမယ့်အကြောင်း သူ့ကို လာပြောချိန်မှာ အံ့အားသင့်ခဲ့ရတယ်လို့ ကလော့ပ်က ဝန်ခံလိုက်ပါတယ်။",
"btext3": " ပြင်သစ်သား ခံစစ်မှူး ကိုနတေးဟာ လာမယ့် အပတ်အတွင်း လီဗာပူးအသင်းထံ ပြန်လာပါမယ်။ သူဟာ အက်စတွန်ဗီလာနဲ့ ပွဲမှာတော့ ပါဝင်နိုင်ဖွယ် မရှိပါဘူး။\n\n FSG ရဲ့ ‘Moneyball’ ပလန်တွေ မအောင်မြင်ဖြစ်လာခြင်းနဲ့အတူ လီဗာပူးအသင်း ကစားသမားသစ် ခေါ်ယူရေးဆိုင်ရာ အကြီးတန်း တာဝန်ရှိသူတွေဟာ ရာထူးကနေ ထွက်ခွာခြင်းတွေ ဖြစ်လာခဲ့ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/93524122022-678x381.jpg",
"imgurl2":"no",
"imgurl3":"no",
"video":"no"
 },

            {"ndate":"Dec 23, 2022",
"htext":"ကာရာဘောင်းမှာ မန်စီးတီးကို ၃-၂ ဖြင့် အရေးနိမ့်ခဲ့တဲ့ ပွဲအပြီး စကားစမြည်း ပြောစရာများ",
"btext1":" ကာဗာရို အဆင်သင့် မဖြစ်သေးဘူး\n\n ဖာမင်နို ဒဏ်ရာရနေတာကြောင့် ကစားကွက် အနည်းငယ် ပြောင်းလဲခဲ့ပြီး ၄-၃-၃ ကစားကွက်မှာ ကာဗာရိုက တိုက်စစ်ပိုင်း တစ်နေရာအတွက် ဆာလာ၊ နူးညက်စ်တို့ဖြင့် တွဲဘက်ခွင့် ရခဲ့ပါတယ်။\n\n အကောင်းမြင်စရာက ကာဗာရိုဟာ နည်းစနစ်ပိုင်း ကောင်းမွန်သလို အဆုံးသတ်ပိုင်းမှာ ပါးနပ်မှုရှိပါတယ်။ ပြောရရင် လာမယ့် ဘောလုံးရာသီတွေအတွက် အားကိုးရမယ့် ကစားသမားပါပဲ။ ဒါပေမယ့် အဲ့အချက်ကပဲ အဓိက ပြောစရာဖြစ်ပါတယ်။ ကာဗာရိုဟာ အနာဂတ်အတွက်ဖြစ်ပြီး ဒီရာသီမှာ အများကြီး မျှော်လင့်လို့ မရပါဘူး။\n\n ကာဗာရိုက စိတ်ဓါတ်ပိုင်း ရင့်ကျက်သလို ဘာသာစကား အခက်အခဲ မရှိပေမယ့် ရုပ်ပိုင်းဆိုင်ရာ ကြံ့ခိုင်မှုနဲ့ ဆုံးဖြတ်ချက်ပိုင်းတွေမှာ ငယ်ရွယ်ပါသေးတယ်။ မန်စီးတီးကို ရင်ဆိုင်ရာမှာ သူအပိုင်းက အသင်းရဲ့ အားနည်းချက် နေရာလိုဖြစ်နေတယ်။ ဒီဘရိုင်းလို ကစားသမားကို ရင်ဆိုင်ရတာကလည်း သူ့အတွက် ခက်ခဲပါလိမ့်မယ်။\n\n ကာဗာရိုထံကနေ အများကြီး မျှော်လင့်ထားပေမယ့် သူဟာ ဖိအားတွေနဲ့အတူ ကစားဖို့တော့ အဆင်သင့် မဖြစ်သေးဘဲ လူစားဝင် ကစားသမားအဖြစ် အသုံးပြုတာ နိုင်ပွဲရနေချိန်တွေမှာ အသုံးပြုတာ ပိုကောင်းပါလိမ့်မယ်။",
"btext2":" အဓိက ကစားသမား ထက်ဝက် အရန်တစ်ဝက်\n\n မန်စီးတီးပွဲမှာ ပွဲထွက်ခဲ့တဲ့ ကစားသမားတွေထဲက ၆ ဦးလောက်ဟာ ပုံမှန် ပွဲထွက်ခွင့်ရမယ့် သူတွေ မဟုတ်ပါဘူး။ ကလယ်ဟာ၊ မီလ်နာ၊ ဂိုးမက်စ်၊ နက်ဖီးလစ်၊ ဘာ့ဆဲတစ်နဲ့ ကာဗာရိုတို့ဟာ လီဗာပူးရဲ့ အဓိက ကစားသမားတွေ မဟုတ်ပါဘူး။ ဒါကြောင့် ဗန်ဒိုက် မပါတဲ့ ခံစစ်ကစားဟန်က နှိုင်းယှဉ်ဖို့ မသင့်ပါဘူး။\n\n ကောင်းမွန်တဲ့ ကိစ္စတွေက ဂိုးမက်စ်ကို ညာအစွန်မှာ ပြန်သုံးချိန် ကစားပုံ တက်လာခဲ့ပြီး မာတစ်ကလည်း ကြံ့ခိုင်မှု ကောင်းမွန်နေခြင်းပါ။ ဒါဟာ ဒီရာသီ အားနည်းချက်လို ဖြစ်နေတဲ့ ညာခြမ်း ခံစစ်နဲ့ ဗဟိုခံစစ်မှူး ပြတ်လှပ်ခြင်းအတွက် အားကိုးစရာ ဖြစ်လာပါလိမ့်မယ်။\n\n ကွင်းလယ်မှာ ဟာဗေးက ခြေစွမ်း တည်ငြိမ်မှုတွေ လိုအပ်ချက်တွေ ရှိနေပေမယ့် နည်းပြကလော့ပ်ရဲ့ အထင်ကြီးမှုကို ရယူထားနိုင်ဆဲ ဖြစ်ပါတယ်။ သူဟာ ဒီရာသီ လီဗာပူးကွင်းလယ်မှာ ပွဲကစားချိန် အရဆုံး ကစားသမား ဖြစ်လာမှာပါ။ ဒါပေမယ့် ခြေစွမ်းပိုင်း ပိုမို တည်ငြိမ်ဖို့ လိုအပ်ပါတယ်။\n\n ကြယ်ပွင့်တွေဟာ ကမ္ဘာ့အဆင့် မဟုတ်ဘူး\n\n ကွင်းလယ် နံပါတ် ၆ နေရာက ပွဲထွက်တဲ့ ဘာ့ဆဲတစ်ဟာ အတော်လေး အလားအလာရှိတဲ့ ကစားသမားပါ။ ဒါပေမယ့် ဒီဘရိုင်း၊ ဂွမ်ဒိုဂန်နဲ့ ရိုဒရီလို ဝါရင့် ကွင်းလယ်လူတွေကို ယှဉ်ပြိုင်ဖို့ရာမှာတော့ အစစ အရာရာ အမှားတွေ အားနည်းချက်တွေ ရှိပါတယ်။ သူတို့ကို ဖိအားတွေ မပေးဖို့ လိုပါတယ်။\n\n ဒီရာသီမှာ ဖာဘင်ညို ခြေစွမ်း အနည်းငယ် ကျဆင်းနေခဲ့ပေမယ့် ဘရာဇီးသားထံက အကောင်းဆုံးတွေ ပြန်ရဖို့ ဘာကြောင့် လိုအပ်သလဲဆိုတာ ဒါကပဲ သက်သေဖြစ်ခဲ့ပါလိမ့်မယ်။ ပြီးခဲ့တဲ့ ရာသီတွေမှာ ပရီးမီးယားလိဂ် အကောင်းဆုံး ကွင်းလယ်ခံစစ်သမား ဖြစ်ခဲ့တဲ့ ဖာဘင်ညိုဟာ ကမ္ဘာ့ဖလား ဖိအာတွေကနေ ရုန်းထွက်နိုင်ဖွယ် ရှိနေပါတယ်။\n\n အခွင့်အရေးတွေ လွဲဆဲ ဒါဝင်\n\n တကယ်တော့ ပွဲက ၃-၂ ဖြင့် ပြီးခဲ့တာ အတော်လေး အံ့ဩဖို့ ကောင်းပါတယ်။ နှစ်သင်းလုံးက အခွင့်အရေးတွေ အများကြီး ရခဲ့တာဖြစ်ပြီး ဒါဝင်ဆိုရင် အဆုံးသတ် ပိုင်နိုင်ခဲ့ရင် ဟက်ထရစ်တောင် ရနိုင်ခဲ့တာပါ။ ရင်နာစရာ အဆုံးသတ်ချက်တွေနဲ့ ဒီညက သူ့ည မဟုတ်ခဲ့ပါဘူး။\n\n မိနစ်ပိုင်းအတွက် ဆာလာ ခြေပဂိုး ပြန်ယူခဲ့မှုမှာ ဘယ်တောင်ပံကနေ ဒါဝင်ရဲ့ ထိုးဖောက်မှုက အဓိက ကျခဲ့ပါတယ်။ သူဟာ အခြေခံ ကိစ္စတွေကို အာရုံစိုက်ဖို့ လိုပြီး လူမှုကွန်ယက်ပေါ်က ဝေဖန်ချက်တွေကို မေ့ဖျောက်လို့ သူ့ရဲ့ ပွဲစဉ်တွေကိုပဲ သတိထား ယှဉ်ပြိုင်သင့်ပါတယ်။",
"btext3": " တကယ့်ပွဲတွေ လာပြီ\n\n အဆင့် ၄ နေရာက အသင်းထက် တစ်ပွဲလျော့ကစားပြီး ၇ မှတ် အကွာဖြစ်ပါတယ်။ နောက်ထပ် ၂၄ ပွဲမှာ လီဗာပူးက အမှားတွေ သိပ်လုပ်လို့ မရတော့ပါဘူး။ အဆင့် ၄ ဝင်ခွင့်ဟာ အသင်း ၆ သင်းကြား ပြိုင်ဆိုင်မှု မဟုတ်တော့ဘဲ နယူးကာဆယ်ပါ တိုးလာခဲ့ပါပြီ။\n\n လီဗာပူးနဲ့ ကလော့ပ်တို့က မန်စီးတီးကို နိုင်လိုခဲ့မယ်ဆိုတာ ယုံကြည်ပါတယ်။ ဒါပေမယ့် ကာရာဘောင်းက ဦးစားပေး မဟုတ်သင့်ပါဘူး။ ဒီအခြေအနေမှာ လီဗာပူးအတွက်က အဓိက ပြိုင်ပွဲ ၂ ခုကိုပဲ အာရုံစိုက်နေသင့်တာပါ။ ချန်ပီယံလိဂ် ၁၆ သင်းအဆင့်မှာ မနှစ်က ဖိုင်နယ် ပြိုင်ဘက် ရီးရဲလ်မက်ဒရစ်ဖြင့် ထိပ်တိုက်တွေ့နေတာပါ။\n\n ဖလားစုံ အိပ်မက်အဖြစ် မနှစ်က တောက်လျှောက် ယှဉ်ပြိုင်ခဲ့ရအပြီး ဒီရာသီမှာတော့ ပရီးမီးယားလိဂ်နဲ့ ချန်ပီယံလိဂ်မှာ ပိုမို အားထုတ်ရမှာ ဖြစ်ပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/101823122022-678x381.jpg",
"imgurl2":"https://nyanaykhin.com/wp-content/uploads/2022/12/102023122022.jpg",
"imgurl3":"https://nyanaykhin.com/wp-content/uploads/2022/12/1020231220221.jpg",
"video":""
 },

           {"ndate":"Dec 23, 2022",
"htext":"ကာရာဘောင်းကနေ ထွက်ရခြင်း၊ ပွဲနေ့ မပါနိုင်ခဲ့တဲ့ ဖာမင်နို ထရန့် ကြံ့ခိုင်မှု အခြေအနေနဲ့ လီဗာပူး သတင်းတိုများ",
"btext1":"ကာရာဘောင်း ဖလားပိုင်ရှင် လီဗာပူးအသင်းဟာ စတုတ္ထအဆင့်မှာ မန်စီးတီးကို ၃-၂ ဖြင့် အရေးနိမ့်တာကြောင့် ပြိုင်ပွဲကနေ ထွက်ခွာခဲ့ရပြီ ဖြစ်ပါတယ်။\n\n လီဗာပူးအသင်းမှာ တိုက်စစ်မှူး ဖာမင်နိုက ပွဲမတိုင်ခင် ဒဏ်ရာရခဲ့ပြီး မပြင်းထန်ပေမယ့် မန်စီးတီးပွဲမှာ ပါဝင်ကစားနိုင်ခြင်း မရှိပါဘူး။ ထရန့်ကတော့ ဖျားနေတာဖြစ်ပြီး သူတို့နှစ်ဦးဟာ ဗန်ဒိုက်နဲ့အတူ အက်စတွန်ဗီလာပွဲမှာ ပါဝင်နိုင်ချေ ရှိနေဆဲဖြစ်ပါတယ်။\n\n အသင်းခေါင်းဆောင်အဖြစ် ပွဲထွက်တဲ့ မီလ်နာဟာ တံကောက်ကြောမှာ နာကျင်မှု ခံစားရတာကြောင့် လူစားလဲခဲ့ရတာလို့ ကလော့ပ်က ပြောပါတယ်။ ",
"btext2":" ဒါဝင်က ကျောက်ရိုင်းတစ်တုံးဖြစ်ပေမယ့် တိုးတက်ရမှာတွေ ရှိနေပြီး အထူးသဖြင့် တိုက်စစ်ပိုင်း ပိတ်သွင်းမှုတွေမှာ ပိုကောင်းတဲ့ နည်းစနစ်တွေကို လေ့ကျင့်နိုင်ဖို့ လိုအပ်တယ်လို့ ကာရေဂါက မှတ်ချက်ပေးပါတယ်။\n\n ဂျင်မီကာရေဂါကပဲ နည်းပြကလော့ပ် အသင်းကို သွေးသစ်လောင်းနိုင်ရေးအတွက် နွေအသုံးစရိတ် သန်း ၂၀၀ ကျော် ထုတ်ပေးဖို့ အသင်းပိုင်ရှင်တွေကို တောင်းဆိုလိုက်ပါတယ်။\n\n မန်စီးတီးကို ခွင့်ပြုပေးလိုက်ရတဲ့ သွင်းဂိုး ၃ ဂိုးလုံးဟာ ရပ်တန့်နိုင်တဲ့ အနေအထားတွေချည်းဖြစ်လို့ ပြိုင်ဘက်ကို မဟန့်တားနိုင်ခြင်းအတွက် စိတ်ပျက်မိကြောင်း ရော်ဘတ်ဆန်က ဝန်ခံခဲ့ပါတယ်။\n\n လီဗာပူးကို ရင်ဆိုင်ကစားရတာ ခက်ခဲကြောင်းနဲ့ ကလော့ပ်ရဲ့ အသင်းက ဘောလုံးရထားပြီး ကစားပုံ ကောင်းချိန် ကိုယ်အသင်းကို ဖျက်ဆီးပစ်နိုင်တယ်လို့ ဂွာဒီယိုလာက မှတ်ချက်ပေးပါတယ်။",
"btext3": "FSG ဟာ လီဗာပူးအသင်းကို ရှယ်ယာ အပြီးသတ် ရောင်းချတာ မလုပ်ဖို့ များနေကြောင်း အချိန်နဲ့အမျှ ပိုသိသာလာတယ်လို့ The Athletic က ဆိုပါတယ်။ အမေရိကန်အဖွဲ့ဟာ လီဗာပူးအသင်းမှာ သူတို့ရဲ့ အုပ်ချုပ်ခွင့်ကို ဆက်ရှိလိုနေဆဲ ဖြစ်ပြီး ရင်းနှီးမြုပ်နှံမှု အသစ်တွေကို ထည့်ပေါင်းလိုတာ ဖြစ်ပါတယ်။\n\n ကိုနတေး တစ်ဦးကလွဲရင် ကမ္ဘာ့ဖလား ပြိုင်ပွဲဝင် လီဗာပူးအသင်းသား အားလုံး အက်ဆာကို ပြန်ရောက်နေကြပါပြီ။\n\n ကိတ်တာရဲ့ အခြေအနေက အတော်လေး နားလည်ရခက်ပေမယ့် လီဗာပူးအသင်းဟာ သူ့ကို စာချုပ်သစ် ပေးသွားတော့မှာ မဟုတ်ဘူးလို့ ယူဆရပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/83523122022-678x381.jpg",
"imgurl2":"https://nyanaykhin.com/wp-content/uploads/2022/12/83623122022.jpg",
"imgurl3":"no",
"video":"no"
 },

          {"ndate":"Dec 22, 2022",
"htext":"ကလော့ပ် သဘောကျနေတဲ့ လီဗာပူး လူငယ် ကစားသမား ၃ ဦးအကြောင်း ဖော်ကောင်လုပ်တဲ့ ပပ်လင်ဒါး",
"btext1":" လီဗာပူး လက်ထောက်နည်းပြ ပပ်လင်ဒါဟာ လူငယ်ကစားသမားတွေဖြစ်တဲ့ ဘာ့ဆဲတစ်၊ ကလက်နဲ့ ဗန်ဒုတ်တို့ကို ချီးကျူးခဲ့ပြီး ကလော့ပ်တောင် အရမ်း အံ့ဩနေကြောင်း ပြောပြလာခဲ့ပါတယ်။\n\n လီဗာပူးဟာ ဒီနေ့ည မန်စီးတီးနဲ့ ကာရာဘောင်းဖလားမှာ ရင်ဆိုင်ရမှာဖြစ်ပြီး ဘာ့ဆဲလ်တစ်၊ ဘော်ဘီကလက်နဲ့ ဘန်ဒုတ်တို့ဟာ ပွဲထွက်လူစာရင်းမှာ နေရာရလာဖွယ် ရှိနေတာဖြစ်ပါတယ်။\n\n “ မနေ့က ကျွန်တော်တို့ လေ့ကျင့်ရေးလုပ်ခဲ့တယ်။ လေ့ကျင့်ခန်းက ထူးခြားပြီး တကယ် မိုက်ခဲ့ပါတယ်။ ပြီးတော့ ကျွန်တော် ယာဂင်နဲ့အတူ ကွင်းထဲကနေ လမ်းလျှောက်ထွက်လာခဲ့တာ။\n\n ကလော့ပ်က ‘ဝိုး။ စတီဖန်နဲ့ ကလက်က ကစားတာ ရင့်ကျက်တယ်၊ သူတို့ကြည့်ရတာ ၂၅ နှစ်သားတွေလိုပဲ’ လို့ တီးတိုးပြောပြခဲ့တယ်။ ကျွန်တော်က ‘ဗန်ဒုတ်ရောပဲလေ’ လို့ ချက်ချင်း ပြန်ပြောလိုက်ပါတယ်။",
"btext2":" ဗန်ဒုတ်က အပြောင်းအရွှေ့ကနေ ခေါ်ယူထားတဲ့ ကစားသမားသစ်များလားလို့ တွေးမိတယ်။ သူက အရမ်းလျင်မြန်တယ်ဆိုတာ အားလုံး မြင်ပါတယ်။ အရမ်းမြန်ပြီး နည်းစနစ်ကျရင်ကို သိပ်အန္တရာယ်ရှိတဲ့ ကစားသမားဖြစ်လာပါပြီ။\n\n သူက သင်ယူတာ အရမ်းမြန်တယ်။ ဒါကို မြင်ရတာ သိပ်ကောင်းပါတယ်။ ဘာလို့လဲဆိုတော့ မင်းက မြန်ချင်မြန်မယ်၊ ဘောလုံးအထိန်းအသိမ်း ကောင်းရင်ကောင်းမယ်၊ ဒါပေမယ့် မသင်ယူတတ်ဘူးဆိုရင် သွားပြီပဲ။ ဒါပေမယ့် သူကတော့ ကျွန်တော်တို့ရဲ့ ကစားပုံမှာ မြန်မြန်ပဲ အထိုင်ကျသွားပါတယ်။\n\n ကျွန်တော်တို့ဟာ ဒီလို အဖိုးတန်တဲ့ လူငယ်ကစားသမား သုံးယောက်ကို တကယ်ကျေနပ်မိပါတယ်။ ပြီးတော့ ကျွန်တော် စီနီယာအကယ်ဒမီ ကစားသမားခေါ်ယူရေး ခေါင်းဆောင်၊ မတ်နယူးဘူရီကိုလည်း ချီးကျူးရမယ်။ သူက ကျွန်တော်တို့ရဲ့ အကယ်ဒမီကင်းထောက်ပါ။ ဒီလိုကစားသမားတွေကို သူခေါ်လာပေးတာပဲ။",
"btext3": "  အရင်က ဒီကောင်လေးတွေအကြောင်း ဘယ်သူမှ မကြားဖူးဘူး။ သူ ခေါ်လာတဲ့ ကစားသမားလေးတွေက တကယ်ကို တော်ကြတယ်။ ဒါက မလွယ်ကူပါဘူး။ သူတို့နိုင်ငံကို၊ သူတို့မိသားစုကို စွန့်ခွာလာရတယ်။ သူတို့ အကယ်ဒမီကို ရောက်လာချိန်မှာ အရမ်းငယ်ကြသေးတာပါ။\n\n ကျွန်တော်တို့ ကောင်လေးတွေကို အခွင့်အရေးပေးချင်တာကို နောက်လာမယ့် လူငယ်လေးတွေ နားလည်သွားဖို့ မျှော်လင့်ပါတယ်။ ဗန်ဒုတ်ရဲ့ အရှိန်အဟုန်၊ စိတ်ဓာတ်နဲ့ နည်းစနစ်အရည်အသွေး ပေါင်းစပ်မှုကို ကျွန်တော်သဘာကျတယ်။ သူ့မှာ အဲ့ဒီ့ စွမ်းရည်သုံးမျိုးလုံး ရှိနေတာပါ ” လို့ ပက်လင်ဒါက ပြောဆိုခဲ့တာ ဖြစ်ပါတယ်။ Credit;လီ‌ဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/190822122022-678x381.jpg",
"imgurl2":"https://nyanaykhin.com/wp-content/uploads/2022/12/1115171220221.jpg",
"imgurl3":"no",
"video":"no"
 },
         {"ndate":"Dec 22, 2022",
"htext":"အန်ဇိုအတွက် ယူရို သန်း ၁၀၀ ကမ်းလှမ်းမှု ဘင်ဖီကာ ပယ်ချ၊ ဇန်နဝါရီမှာ လီဗာပူး ခေါ်ယူမှုကြီး လုပ်ဖွယ် မရှိ",
"btext1":" ဇန်နဝါရီ အပြောင်းအရွှေ့ ရောက်ဖို့ နီးကပ်လာတာနဲ့အမျှ ကစားသမား ခေါ်ယူမှုဆိုင်ရာ သတင်းတွေ ထွက်ပေးလာနေပြီ ဖြစ်ပါတယ်။\n\n ပထမဆုံးအနေနဲ့ မနေ့ကပဲ ဘင်ဖီကာဟာ အန်ဇို ဖာနန်ဒက်စ်အတွက် ယူရို သန်း ၁၀၀ တန် ကမ်းလှမ်းမှု တစ်ခု လက်ခံရရှိခဲ့ပါတယ်။ လီဗာပူးအသင်းဟာ အန်ဇို ဖာနန်ဒက်စ်ကို ခေါ်ယူရေးအတွက် ရေပန်းစား အသင်းဖြစ်ပေမယ့် အဆိုပါ ကမ်းလှမ်းမှုက မာဆေးဆိုဒ် အသင်းထံပါ ဆိုတာမျိုး မသေချာပါဘူး။\n\n ဘင်ဖီကာဘက်က ယူရို သန်း ၁၀၀ ကို ငြင်းဆန်ခဲ့ပြီး ယူရို သန်း ၁၂၀ ထိ ရဖို့ တောင်းဆိုထားဆဲ ဖြစ်ပါတယ်။ ရီးရဲလ်မက်ဒရစ်ကတော့ အန်ဇို ဖာနန်ဒက်စ်ထက် ဒေါ့မွန် ကွင်းလယ်လူ ဘင်လယ်ဟမ်ကို ခေါ်ယူရေးကိုပဲ ဦးစားပေးအဖြစ် ရွေးချယ်ခဲ့ပြီလို့ သိရတယ်။",
"btext2":" နှစ်ဦးလုံးနဲ့ သတင်းကြီး ထွက်ထားတဲ့ လီဗာပူးအသင်းဟာ ဇန်နဝါရီမှာ အင်အားဖြည့်မှု အချို့ ပြုလုပ်မှာဖြစ်ပေမယ့် မြင့်မားတဲ့ အသုံးစရိတ် ထုတ်ခြင်းမျိုး ဖြစ်လာဦးမှာ မဟုတ်ပါဘူး။ ဘယ်လင်ဟမ်ကော၊ အန်ဇိုကိုပါ ၂၀၂၃ နွေမှ ခေါ်ယူနိုင်မှာဖြစ်လို့ နွေစျေးကွက်မှပဲ လီဗာပူးရဲ့ ခေါ်ယူမှုကြီးတွေကို မြင်ရမှာ ဖြစ်ပါတယ်။\n\n မန်စီးတီးပွဲကြိုမှာ လက်ထောက်နည်းပြ ပပ်လင်ဒါးကတော့ မှန်ကန်တဲ့ ကစားသမားကို ခေါ်ယူနိုင်မယ်ဆိုရင် ကလပ်ဘက်က ကြိုးစားမယ်လို့ ပြောဆိုခဲ့ပေမယ့် အပြောင်းအရွှေ့ ရေးရာ ကိစ္စတွေကို ယာဂင်ကလော့ပ်နဲ့မှ မေးမြန်းဖို့ တုန့်ပြန်ထားပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/161522122022-678x381.jpg",
"imgurl2":"https://nyanaykhin.com/wp-content/uploads/2022/11/180421112022.jpg",
"imgurl3":"no",
"video":"no"
 },
        {"ndate":"Dec 22, 2022",
"htext":"မန်စီးတီး ပွဲကြိုမှာ အန်ဇို ဖာနန်ဒက်စ်ကို ချီးကျူးသွားတဲ့ လက်ထောက် နည်းပြ ပပ်လင်ဒါး",
"btext1":" ပေါ်တူဂီ သတင်းဌာနတွေက လီဗာပူးဟာ အာဂျင်တီးနား ကွင်းလယ်လူ အန်ဇို ဖာနန်ဒက်စ်ကို ခေါ်ယူရေး ဦးစားပေးအဖြစ် ရွေးချယ်ထားပြီလို့ ဖော်ပြနေကြတယ်။\n\n ကုန်ခဲ့တဲ့ ဘောလုံးရာသီမှာ ဒီယက်စ်နဲ့ နူးညက်စ် အပြောင်းအရွှေ့ ကိစ္စတွေကို ဖော်ပြလေ့ရှိတဲ့ ပေါ်တူဂီ သတင်းရင်းမြစ်တွေက အန်ဇိုကလည်း ဥရောပ အသင်းတွေထဲမှာ လီဗာပူးကို မျက်နှာသာပေးမယ်လို့ပါ ဆိုလာခဲ့ပါတယ်။\n\n အန်ဇိုကို ခေါ်ယူရေးဟာ ဇန်နဝါရီမှာထက် နွေကျမှ ဖြစ်လာဖွယ် ရှိပေမယ့် ဒီကနေ့ည ယှဉ်ပြိုင်ကစားမယ့် မန်စီးတီးပွဲကြိုမှာ လက်ထောက်နည်းပြ လင်ဒါးက ဖာနန်ဒက်စ် အကြောင်း ချီးကျူးစကား ပြောဆိုခဲ့ပါတယ်။\n\n “ အာဂျင်တီးနားနဲ့ ပတ်သက်ပြီး ကျနော် သဘောကျတာက သူတို့ရဲ့ သန်မာမှုပါပဲ။ ဥပမာပေးရရင် မက်ဆီနောက်ကနေ ဒီပေါလ်ကို sweeper ကစားခိုင်းတာမျိုးပေါ့။ မက်ဆီက အတွင်းဝင်ရင် သူက အပြင်ထွက်တယ်။ မက်ဆီ အပြင်ထွက်ရင် သူ အတွင်းဝင်တယ်။ အာဂျင်တီးနားက အဲ့လို ကစားခဲ့တယ်။",
"btext2":" ကွင်းလယ်မှာ အန်ဇို၊ အလစ္စတာတို့နဲ့အတူ ဒီပေါလ် ပါဝင် စီမံခဲ့တာက သိပ်ကောင်းခဲ့တယ်။ အထူးသဖြင့်ကတော့ အန်ဇိုနဲ့ အလစ္စတာ နှစ်ဦး တစ်ဦးနဲ့တစ်ဦး ဟန်ချက်ညီညီ ကစားနိုင်မှုပေါ့။ မက်ဆီနဲ့ ပတ်သက်လို့က သိပ်ပြောစရာ မလိုပါဘူး။ သူ့အကြောင်း သူဘာလုပ်နိုင်တယ် အားလုံး သိပါတယ်။\n\n အာဂျင်တီးနားက တိုက်စစ်တိုင်းမှာ မက်ဆီကနေ စတင်တယ်။ မက်ဆီက တိုက်စစ် စတင် အကြိမ် အများကြီးမှာ အန်ဇိုနဲ့အတူ တွဲဘက် သွားတာ ဖြစ်ပါတယ် ” လို့ လင်ဒါးက ပြောဆိုခဲ့တာပါ။\n\n သတင်းထောက်တွေက အန်ဇို ဖာနန်ဒက်စ်ကို သဘောကျနေပုံရတဲ့ လင်ဒါးအား လီဗာပူးက အပြောင်းအရွှေ့မှာ ဝင်လှုပ်ရှားမှာလားလို့ မေးခဲ့တယ်။ လင်ဒါးကတော့ နောက်တစ်ကြိမ် မန်နေဂျာ ကလော့ပ်နဲ့ကျမှ အဆိုပါ မေးခွန်းကို မေးကြပါလို့ တုန့်ပြန်သွားခဲ့ပါတယ်။Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/105922122022-678x381.jpg",
"imgurl2":"no",
"imgurl3":"no",
"video":"no"
 },
       {"ndate":"Dec 22, 2022",
"htext":"ဆာလာ၊ ဒါဝင်တို့ ပွဲထွက်လူစာရင်းက ပါဝင်လာမယ့် မန်စီးတီး vs လီဗာပူး တို့ရဲ့ ကာရာဘောင်းပွဲစဉ်",
"btext1":" ဒီကနေ့ည အီသီဟက်မှာ ကာရာဘောင်း စတုတ္တအဆင့် ပွဲစဉ်အဖြစ် လီဗာပူးအသင်းက မန်စီးတီးအသင်းနဲ့ ယှဉ်ပြိုင်ကစားမှာ ဖြစ်ပါတယ်။\n\n Liverpool’s XI vs. Man City\n\n ဒီပွဲက ခက်ခဲပါလိမ့်မယ်။ အဝေးကွင်း သွားရောက် ယှဉ်ပြိုင်ရမယ့်ပွဲ ဖြစ်သလို ရလဒ်ဆိုး တစ်ခုခုနဲ့ ဒုတိယ ရာသီဝက် စတင်ဖို့ထက် ကောင်းမွန်တဲ့ စိတ်ဓါတ်၊ ခြေစွမ်းဖြင့် နေရာကောင်းတွေအတွက် ပြန်တိုက်ခိုက်ဖို့ကို အသင်းဘက်က အလိုရှိပါလိမ့်မယ်။\n\n နည်းပြကလော့ပ်က လူငယ်တွေကို နေရာပေးမှာ ဖြစ်ပေမယ့် ပွဲထွက် လူစာရင်းမှာ ဘာ့ဆဲတစ်ပဲ ပါလာပြီး ဗန်ဒုတ်၊ ကလက်တို့က အရန်လူစာရင်းကနေ ပါဝင်လာဖွယ် ရှိပါတယ်။",
"btext2":" ဒီပွဲရဲ့ ဂိုးသမားအဖြစ် ကလယ်ဟာက ပွဲထွက်ခွင့်ရမှာပါ။ ဘယ်ခြမ်းနဲ့ ညာခြမ်းမှာ ရော်ဘတ်ဆန်၊ မီလ်နာတို့ကို ထည့်သုံးပြီး ဗဟိုခံစစ်အတွဲက မာတစ်နဲ့ ဂိုးမက်စ်တို့ ဖြစ်လာပါလိမ့်မယ်။ လူစားဝင် ကစားသမားအဖြစ်ပဲ ကမ္ဘာ့ဖလားကနေ ပြန်ရောက်လာတဲ့ ဟန်ဒါဆန်နဲ့ ဖာဘင်ညိုကို ထည့်သုံးနိုင်ပါတယ်။\n\n ကွင်းလယ် ၃ ယောက်တန်းအဖြစ် ဘာ့ဆဲတစ်၊ သီယေဂိုနဲ့ ဟာဗေးတို့ကို ထုတ်သုံးဖို့ရှိကာ တိုက်စစ်မှာတော့ ဖာမင်နို၊ ဆာလာ၊ နူးညက်စ် အတွဲကို နေရာချပါလိမ့်မယ်။ အခြားသော တိုက်စစ် ရွေးချယ်စရာအဖြစ် ကာဗာရို၊ ဗန်ဒုတ်တို့ ရှိနေမှာ ဖြစ်ပါတယ်။\n\n ဒီပွဲအပြီး ၃ ရက်အကြာ တနင်္လာနေ့မှာ အက်စတွန်ဗီလာနဲ့ ပရီးမီးယားလိဂ်ပွဲ ရှိနေတာမို့ အဓိက ကစားသမားတွေကို ပွဲကစားချိန်တွေ ပေးနိုင်ဖို့ ကြိုးစားမှာပဲ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/104122122022-678x381.jpg",
"imgurl2":"https://nyanaykhin.com/wp-content/uploads/2022/12/103822122022-1024x656.jpg",
"imgurl3":"no",
"video":"no"
 },

      {"ndate":"Dec 22, 2022",
"htext":"အပြုအမှုပိုင်း ထိန်းသိမ်းမယ့် ဂွာဒီယိုလာ၊ စပွန်ဆာ ရှာဖွေခြင်း၊ ကွင်းလယ် ကင်းထောက်မှုနဲ့ လီဗာပူး သတင်းများ",
"btext1":"လီဗာပူးကို ယှဉ်ပြိုင်ရမယ့်ပွဲမှာ ကစားသမားတွေ၊ ပရိသတ်တွေတင် မဟုတ်ဘဲ သူကိုယ်တိုင်ကလည်း ခံစားချက်ကို ထိန်းသိမ်းသွားမယ်လို့ မန်စီးတီးနည်းပြ ဂွာဒီယိုလာက ပြောပါတယ်။\n\n ဂျိုတာရဲ့ ကြံ့ခိုင်မှု အခြေအနေက အတော်လေး ကောင်းမွန်နေပြီး ကွင်းလယ်လူ ကာတစ်ဂျုံးကတော့ အသင်းလိုက် လေ့ကျင့်ရေးကို လာမယ့် အပတ်ထဲ ပြန်ဝင်သွားမှာပါ။\n\n Opta ရဲ့ စူပါကွန်ပြူတာ တွက်ချက်မှုမှာ လီဗာပူးအသင်းဟာ ရာသီကုန် ချန်ပီယံလိဂ်ဝင်ဖို့ ၇၆.၂% အခွင့်အရေး ရှိနေဆဲလို့ ဖော်ပြပါတယ်။ ဒါပေမယ့်လို့ ချန်ပီယံဖြစ်နိုင်ချေကတော့ ၁.၆% ပဲ ရှိတယ်လို့ ဆိုပါတယ်။\n\n ဘယ်လင်ဟမ်ကို ခေါ်ယူရေး ရေပန်းစားမှုမှာ ရီးရဲလ်မက်ဒရစ်က ပြန်တက်လာခဲ့ပြီ ဖြစ်ပါတယ်။ ၎င်းတို့ဟာ အန်ဇို ဖာနန်ဒက်စ်ကို ခေါ်ယူရေးထက် ဘယ်လင်ဟမ်ကိုပဲ ပိုမို ဦးစားပေးမယ့် အရိပ်အယောင်တွေ မြင်လာရပါတယ်။ ",
"btext2":" လီဗာပူးအသင်းရဲ့ စိတ်ဝင်စား စောင့်ကြည့်မှု စာရင်းထဲ အန်ဇိုနဲ့ အလစ္စတာတို့ ပါဝင်နေကြောင်း မန်စီးတီးပွဲကြို အင်တာဗျူးမှာ လက်ထောက်နည်းပြ ပပ်လင်ဒါးက ထုတ်ပြောလာပါတယ်။\n\n လာမယ့် တနင်္လာနေ့ လီဗာပူနဲ့ အက်စတွန်ဗီလာတို့ရဲ့ ပရီးမီးယားလိဂ်ပွဲမှာ ဂိုးသမား မာတီနက်စ် ပါဝင်လာမှာ မဟုတ်ပါဘူး။\n\n လီဗာပူးအသင်းဟာ ၂၀၂၃ ခုနှစ်မှာ စာချုပ် သက်တမ်းကုန်တော့မယ့် လက်မောင်း စပွန်ဆာနေရာအတွက် ပါတနာသစ်ကို ရှာဖွေနေပြီဖြစ်ပါတယ်။\n\n လီဗာပူးနဲ့ ကိတ်တာကြား အခြေအနေကို အေစီမီလန်ဘက်က လေ့လာနေပြီး ဇန်နဝါရီမှာတင် သဘောတူညီမှု ယူနိုင်ရေးအတွက် အားထုတ်လာနိုင်ပါတယ်။\n\n အေစီမီလန်ဟာ လီဗာပူးဘက်က စိတ်ဝင်စားနေကြောင်း သတင်းထွက်ထားတဲ့ ကွင်းလယ်လူ ဘာနာဆာကို သက်တမ်းတိုးစာချုပ်သစ် ပေးနိုင်ဖို့ ၎င်းရဲ့ အေးဂျင့်နဲ့ စတင် ဆွေးနွေးတော့မှာပါ။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/82622122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022-1024x576.jpg",
"imgurl3":"no",
"video":"no"
 },
     {"ndate":"Dec 21, 2022",
"htext":"ဖာဒီနန်ရဲ့ တိုက်တွန်းချက်ကို တစ်ယောက်ဆို တော်ရောပေါ့လို့ အင်္ဂလန်ပရိသတ်တွေ တုန့်ပြန်",
"btext1":" မန်ချက်စတာ ယူနိုက်တက် အသင်းခေါင်းဆောင်ဟောင်း ရီယို ဖာဒီနန်က အင်္ဂလန်ကြယ့်ပွင့် ဘယ်လင်ဟမ်ကို တိုးတက်မှုတွေအတွက် မန်ချက်စတာကလပ်ကို ရွေးချယ်ဖို့ တိုက်တွန်းခဲ့ပါတယ်။\n\n ဘယ်လင်ဟမ်ကို ခေါ်ယူရေး လီဗာပူးက အတော်လေး ရေပန်းစားနေတာဖြစ်ပြီး ဖာဒီနန်ကတော့ အင်္ဂလန်ရဲ့ အတောက်ပဆုံး လူငယ်လေးကို ပြိုင်ဘက် အသင်းထံ ရောက်သွားမှာထက် သူ့အသင်းဟောင်းမှာ ကစားနေတာကို မြင်လိုနေဟန် ရှိတာပါ။\n\n ဖာဒီနန်က ” ကမ္ဘာ့ဖလားမှာ ဘယ်လင်ဟမ် သိပ်ကောင်းတယ်။ သူက ကိုယ်ဘာသာ ကမ္ဘာကြီးကို မိတ်ဆက်ခဲ့တာပါပဲ။ အများကြီး တိုးတက်လာနိုင်သေးသလို အင်္ဂလန်ဂျာစီနဲ့အတူ စွမ်းဆောင်ပြနိုင်တဲ့ ဒီလို ဆယ်ကျော်သက်မျိုး ကျနော်တို့ လုံးဝ မမြင်ဖူးပါဘူး။ ",
"btext2":" ယူနိုက်တက်က သူ့ကို ခေါ်ယူရမှာပါ။ ယူနိုက်တက်ကို မင်းအိမ်အဖြစ် ပြောင်းရွှေ့ပါ ဂျုဒ့်။ မင်းက ယူနိုက်တက်ကို အမြင့်ဆုံး အဆင့်တွေထံ ပြန်ရောက်ဖို့ ကူညီနိုင်ပါတယ်။ ဂျာမနီမှာ အကောင်းဆုံး လုပ်ခဲ့ပြီးပြီပဲ အခု အိမ်ကို ပြောင်းလာခဲ့လိုက်တော့ ဘေဘီ ” လို့ တိုက်တွန်းခဲ့တယ်။\n\n ဖာဒီနန်ရဲ့ ယူကျူ့ချန်နယ်က အဆိုပါ ပြောဆိုချက်ဟာ အင်္ဂလန် ပရိသတ်တွေကြားမှာတော့ မှတ်ချက်ကောင်း မရပါဘူး။ မကြာသေးခင်ကပဲ နိုင်ငံရဲ့ အကောင်းဆုံး လူငယ်အဖြစ် နာမည်ကြီးတဲ့ ဆန်ချိုကို မြင့်မားတဲ့ ပြောင်းရွှေ့ကြေးဖြင့် ခေါ်ယူခဲ့ပေမယ့် ယူနိုက်တက်ရောက်မှ ကမ္ဘာ့ဖလားမှာ ပါဝင်ခွင့်ပါ ဆုံးရှုံးခဲ့ရတယ်။\n\n အင်္ဂလန်ပရိသတ်တွေက ဆန်ချိုကို ဥပမာပေးပြီး ဘယ်လင်ဟမ်အတွက် ယူနိုက်တက်ဟာ သင့်လျော်တဲ့ အသင်း မဟုတ်ကြောင်းနဲ့ ကွင်းလယ်လူဟာ လီဗာပူး၊ ရီးရဲလ်မက်ဒရစ် ဒါမှမဟုတ် မန်စီးတီးကိုပဲ ဦးစားပေးသင့်တယ်လို့ မှတ်ချက်ပေးနေကြတာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/174021122022-678x381.jpg",
"imgurl2":"https://nyanaykhin.com/wp-content/uploads/2022/12/101120122022-1024x576.jpg",
"imgurl3":"no",
"video":"no"
 },


    {"ndate":"Dec 21, 2022",
"htext":"အီဘူး ကြံ့ခိုင်နေခြင်း၊ ဒါဝင် အထိုင်ကျလာခြင်းနဲ့ ဒုတိယရာသီဝက်အတွက် အကောင်းမြင်စရာ ကိစ္စ (၅) ရပ်",
"btext1":" လီဗာပူးဟာ ဘောက်ဆင်ဒေးမှာ ပရီးမီးယားလိဂ် ပြန်မစခင် အမှတ်ပေးဇယား အဆင့် ၆ နေရာမှာ ရှိနေပြီး အဆင့်လေးနေရာနဲ့ ၇ မှတ်၊ ဇယားထိပ်က အာဆင်နယ်နဲ့ ၁၅မှတ် ကွာဟနေပါတယ်။\n\n ရာသီအစက အားလုံးမျှော်လင့်ထားသလို မဟုတ်ခဲ့ပေမယ့် လီဗာပူးရဲ့ လက်ကျန်ရာသီနဲ့ ပတ်သက်ပြီး အကောင်းမြင်စရာတွေ အများကြီး ရှိနေပါသေးတယ်။\n\n ကြံ့ခိုင်မှုပြန်ရလာတဲ့ အီဘူး\n\n ဒူးဒဏ်ရာနဲ့ ပထမ ၂လကို လွဲချော်ခဲ့တဲ့ ကိုနတေးရဲ့ အသင်းအပေါ် သက်ရာက်မှုဟာ ကမ္ဘာ့ဖလား မတိုင်ခင် သူပြန်ကောင်းလာတဲ့အချိန်မှာ သိသာခဲ့ပါတယ်။ သူဟာ ပြင်သစ်ရဲ့ ဖိုင်နယ်မှာ ပွဲထွက်ခွင့် မရခဲ့တာ ကံမကောင်းခဲ့ဘူးဆိုပေမယ့် ဒဏ်ရာကင်းကင်းနဲ့ ပြန်လာနိုင်တာကပဲ ဝမ်းသာစရာဖြစ်နေပါပြီ။\n\n ကမ္ဘာ့ဖလားမှာ သူ့ရဲ့ ခြေစွမ်းပြသမှုကတော့ လီဗာပူးပရိသတ်တွေအတွက် အံ့ဩစရာ မဟုတ်ပါဘူး။ သူဟာ ကလပ်မှာ ပွဲဦးထွက် ရာသီကတည်းက အထင်ကြီးလောက်စရာ\n\nကစားသမား ဖြစ်လာခဲ့တာပါ။ သူသာ ကြံ့ခိုင်မှု ပြည့်ဝနေရင် လီဗာပူးအနေနဲ့ ရာသီကုန်မှာ တခုခု အောင်မြင်ဖို့ ပိုကောင်းတဲ့ အခွင့်အရေးကို ရရှိပါလိမ့်မယ်။",
"btext2":"အထိုင်ကျလာတဲ့ ဒါဝင်\n\n နောက်ဆုံး ဆောက်သမ်တန်နဲ့ပွဲမှာ သူ့ရဲ့ သွင်းဂိုး ၂ဂိုးဟာ ကလပ်ကို ရောက်လာပြီး နောက်ပိုင်း သူ့ရဲ့ အကောင်းဆုံး စွမ်းဆောင်ရည်ဖြစ်ခဲ့သလို ပြီးခဲ့တဲ့အပတ်က အေစီမီလန်နဲ့ခြေစမ်းပွဲမှာ နောက်ထပ် ၂ဂိုးသွင်းယူခဲ့တာက ယုံကြည်မှုကို ပိုမြင့်တက်စေမှာပါ။\n\n ဒီယက်စ်နဲ့ ဂျိုတာတို့က ဒဏ်ရာကြောင့် နားနေရဆဲဖြစ်လို့ နူးညက်စ်က အဓိက နေရာကနေ ပါဝင်သွားရမှာဖြစ်ပြီး ဘယ်တောင်ပံတိုက်စစ်မှာ ဆက်လက် ကစားသွားရမှာ ဖြစ်ပါတယ်။ အန်ဖီးကစားသမားဘဝ ခက်ခဲတဲ့ စတင်မှုအတွက် ၁၈ ပွဲကစား၊ ၉ဂိုးဆိုတာက သိပ်မဆိုးလှပါဘူး။ ရာသီဝက်မှာ ဒီထက်အများကြီး ပိုမိုမြင်တွေ့ရဦးမှာပါ။\n\n ကစားသမားတွေ ပြန်လာခြင်း\n\n ဒီယက်စ်က နောက်ထပ်ဒူးဒဏ်ရာကြောင့် မတ်လအထိ ကစားနိုင်မှာ မဟုတ်ပါဘူး။ ဒါပေမယ့် ပြန်လာဖို့ အဆင်သင့် ဖြစ်နေတဲ့ ကစားသမားများစွာရှိပါတယ်။ ကိတ်တာနဲ့ ချိန်ဘာလိန်တို့ဟာ ဒူဘိုင်း လေ့ကျင့်ရေးခရီးမှာ အခြေအနေကောင်းပုံ ပေါ်ပါတယ်။ မာတစ်ကလည်း ပြန်ပြီး ကြံ့ခိုင်မှုရလာပါပြီ။\n\n နောက်ကျောဒဏ်ရာကနေ ကယ်ဗင် ရမ်ဆေး ပြန်သက်သာလာပြီး စီနီယာအဆင့် ပွဲထွက်ခွင့်အတွက်တော့ အလျင်လိုဦးမှာ မဟုတ်ပါဘူး။ ဖေဖော်ဝါရီလောက်မှာ ဂျိုတာ ပြန်လာနိုင်လောက်ပါတယ်။ အာသာကလည်း စောစောစီးစီး ပြန်ကောင်းလာခဲ့ပါတယ်။ ကိုင်ဒီဂေါ်ဒန်က ၁၀လကြာ အနားယူခဲ့ပြီးနောက် ကြံ့ခိုင်မှုပြည့်ဝဖို့ နီးစပ်နေပြီ ဖြစ်ပါတယ်။\n\n လီဗာပူးရဲ့ ကလပ်ဆရာဝန်အသစ် ဂျွန်နသန် ပါဝါဟာ ဒုတိယ ရာသီဝက် ပြန်စရင် အလုပ်စဝင်တော့မှာ ဖြစ်ပါတယ်။\n\n အဆင်သင့် ဖြစ်နေတဲ့ လူငယ်ကစားသမားတွေ\n\n ဘာ့ဆဲတစ်ဟာ ဒူဘိုင်းက ခြေစမ်းပွဲ နှစ်ပွဲလုံးမှာ ပွဲထွက်ခဲ့ရပြီး ကွင်းလယ်မှာ အဆင်ပြေပြေ အံဝင်နေတာကို တွေ့ရပါတယ်။ လာမယ့်လတွေမှာ သူ အခွင့်အရေးပိုရဖို့ အဆင်သင့် ဖြစ်နေလောက်ပါပြီ။ မီလန်နဲ့ပွဲက နူညက်ရဲ့ဂိုးတွေကို ဖန်တီးပေးခဲ့တဲ့ ကလက်နဲ့ ဗန်ဒုတ်ကိုတော့ အငှားချဖွယ် ရှိပါတယ်။\n\n လူငယ်နောက်ခံလူ လုခ်ချိန်ဘာကို ကလော့ပ် ချီးကျူးတာကလဲ သတိပြုရမယ့် အရာပါ။ သူဟာ ဗဟိုနောက်ခံလူတစ်ယောက်မှာ ရှိရမယ့် အရည်အသွေး အားလုံး ရှိတယ်လို့ ကလော့ပ့်က ပြောဆိုခဲ့တာပါ။ လီဗာပူးအနေနဲ့ ပြည်တွင်းပြိုင်ပွဲတွေမှာ နောက်အဆင့်တွေ တက်ရင် လူငယ်ကစားသမားတွေ ကစားချိန် ပိုရလောက်ပါတယ်။ ",
"btext3": "အများကြီးကျန်နေသေးတဲ့ပွဲတွေ\n\n ကမ္ဘာ့ဖလား မတိုင်ခင် ခြေစွမ်းတိုးတက်လာမှုအရ လီဗာပူးဟာ ထိပ်ဆုံးလေးနေရာကို ရယူဖို့ အခွင့်အရေးရှိနေဆဲ ဖြစ်ပြီး အဆင့်လေးနေရာက စပါးထက် တစ်ပွဲလျော့ ကစားထားသေးတာ ဖြစ်ပါတယ်။\n\n ဒူဘိုင်းမှာ လီဗာပူးရဲ့ လေ့ကျင့်ပြင်ဆင်မှုတွေကို ကလော့ပ်တစ်ယောက် သိပ်ကျေနပ်ပြီး ပြိုင်ဘက်အသင်းတွေထက် ကမ္ဘာ့ဖလားကစားသမား နည်းနည်းပဲ လွှတ်ပေးထားရတာကြောင့် အသင်းဟာ အရင်နှစ်တွေတုန်းကလိုမျိုး ရင်ဆိုင်ရခက်ခဲတဲ့ ပြင်းပြထက်သန်မှုမျိုး ပြန်လည်ရရှိနိုင်ပါတယ်။\n\n ဧပြီလလယ်မှာ အမှတ်ပေးဇယားရဲ့ နေရာကောင်းကို ရထားရင် နောက်ဆုံး၈ပွဲက လိဒ်စ်၊ ဖောရတ်စ်၊ ဝက်စ်ဟမ်း၊ စပါး၊ ဘရန့်ဖို့ဒ်၊ လက်စတာ၊ ဗီလာ၊ ဆောက်သမ်တန်တို့ဖြစ်တာကြောင့် ရာသီကို တောင့်တောင့်တင်းတင်း အဆုံးသတ်နိုင်ဖို့ အခွင့်အရေးရှိနေပါတယ်။\n\n လီဗာပူးကို ကလော့ပ် ရောက်လာပြီး နောက်ပိုင်း ကျွန်တော်တို့ သိခဲ့ရတဲ့အရာတစ်ခု ဆိုရင် သူနဲ့ အသင်းကို ဘယ်တော့မှ လျှော့မတွက်ထားနဲ့ဆိုတာပါပဲ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/112521122022-678x381.jpg",
"imgurl2":"https://nyanaykhin.com/wp-content/uploads/2022/12/111417122022-1024x656.jpg",
"imgurl3":"https://nyanaykhin.com/wp-content/uploads/2022/12/1126211220221-1024x576.jpg",
"video":""
 },


        {"ndate":"Dec 21, 2022",
"htext":"လီဗာပူး v မန်စီးတီး ကာရာဘောင်းပွဲစဉ်၊ လာမယ့်ရာသီ တတိယဂျာစီနဲ့ လီဗာပူး သတင်းများ",
"btext1":" လီဗာပူးနဲ့ ယှဉ်ပြိုင်ရမယ့် ဘောက်ဆင်ဒေး ပွဲကြိုမှာ အက်စတွန်ဗီလာ ကွင်းလယ်လူ ကော်တင်ညို ဒဏ်ရာက ပြန်သက်သာလာပြီလို့ သိရပါတယ်။\n\n လီဗာပူးနဲ့ မန်စီးတီး အကြီးအကဲတွေက ကာရာဘောင်းပွဲမှာ မည့်သည့် မလျော်ကန်တဲ့ ဖြစ်ရပ်ကိုမှ လက်ခံမှာ မဟုတ်ဘူးလို့ ပရိသတ်တွေထံ စာရေးသား သတိပေးခဲ့ပါတယ်။\n\n ဒီကနေ့ည အီသီဟက်မှာ မန်စီတီးအသင်းနဲ့ ယှဉ်ပြိုင်ကစားမယ့် ကာရာဘောင်း စတုတ္ထအဆင့် ပွဲစဉ်အတွက် ဂိုးသမားအဖြစ် ကလယ်ဟာ တာဝန်ယူသွားပါမယ်။\n\n မန်စီးတီး ကစားသမားတွေဖြစ်တဲ့ အကီ၊ အခန်ဂျီနဲ့ ရိုဒရီတို့ဟာ ကာရာဘောင်း ပွဲစဉ်အတွက် အဆင်သင့်ဖြစ်နေပါမယ်။\n\n အာဂျင်တီးနားကလပ် ရေဗားပလိတ်နဲ့ နီးစပ်သူတွေက လီဗာပူးဟာ လာမယ့် နွေအပြောင်းအရွှေ့မှာ အန်ဇို ဖာနန်ဒက်စ်ကို ပေါင် သန်း ၈၀ ဖြင့် ကမ်းလှမ်းမှာဖြစ်ပြီး သူတို့ဘက်က စာချုပ်ပါအတိုင်း ပေါင် သန်း ၂၀ ကို အကျိုးခံစားခွင့် ရရှိမယ်လို့ ဖော်ပြပါတယ်။",
"btext2":"မာဆေးဆိုဒ် သတင်းဌာနမှ လီဗာပူးဆိုင်ရာ သတင်းထောက်ဖြစ်သူ Paul Gorst က ဇန်နဝါရီမှာ အင်အားဖြည့်မှု မလုပ်ဘူးဆိုရင် အသင်းက နောက်ပြန်လှည့်သွားမယ်လို့ သတိပေးခဲ့ပါတယ်။\n\n လာမယ့်ရာသီ လီဗာပူးအသင်းရဲ့ တတိယဂျာစီဟာ ခရမ်းရောင် ဖြစ်မယ်လို့ သိရပါတယ်။ ဒီရာသီ ဂိုးသမား ဂျာစီအတွက် အဆိုပါ အရောင်ကို သုံးထားတာ ဖြစ်ပါတယ်။\n\n လီဗာပူးနဲ့ ဖာမင်နိုကြား စာချုပ်သစ်ကိစ္စ စကားပြောနေဆဲလို့ သိထားရပြီး ထပ်တိုး သတင်းတွေကို မကြားရသေးပါဘူး။ Credit;လီဗာပူးသတင်းစုံ  ",
"btext3": " no",
"imgurl1":"https://nyanaykhin.com/wp-content/uploads/2022/12/95221122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022-1024x576.jpg",
"imgurl3":"no",
"video":"no"
 },


       {"ndate":"Dec 20, 2022",
"htext":"ဇန်နဝါရီမှာ ကာလတို (သို့) အပြီးသတ်ဖြင့် လီဗာပူးအသင်းကနေ ထွက်ခွာဖွယ်ရှိတဲ့ အသင်းသား (၅) ဦး",
"btext1":" လီဗာပူးရဲ့ မတည်ငြိမ်တဲ့ ရာသီအစကြောင့် အဆင့် ၈ နေရာကို ရောက်ရှိနေပြီး ထိပ်ဆုံး လေးနေရာအတွက် မနည်းကြိုးပမ်းနေရပါတယ်။ အဓိက ကစားသမားတွေ အသက်ရလာခြင်းနဲ့ အဓိကနေရာတွေက ဒဏ်ရာပြဿနာတွေ ပေါင်းစပ်ပြီးတော့ ရာသီဝက်မှာ လူသစ်ခေါ်ဖို့ လိုအပ်ချက် ရှိလာပါတယ်။\n\n ကလော့ပ်ဟာ ကွင်းလယ်ကို အားဖြည့်ဖို့ အဓိက ဦးစားပေးထားပေမယ့် အရေအတွက် များဖို့ထက် အရည်အသွေးရှိတဲ့ လူစာရင်းကို ပိုအားကိုးလိုနေတယ်။ ဇန်နဝါရီမှာ အသင်းသား တချို့ဟာ ယာယီ ဒါမှမဟုတ် အပြီးသတ်ဖြင့် ထွက်ခွာရဖွယ်ရှိကြောင်း မာဆေးဆိုဒ် သတင်းဌာနက အခုလို ဖော်ပြပါတယ်။\n\n နက်ဖီးလစ်\n\n ရာသီစတုန်းက နက်ဖီးလစ်ကို သူ ခြေစွမ်းပြသခဲ့ရာ ဘုန်းမောက်ထံ အငှားပြန်ချဖို့ လုပ်ခဲ့ပေမယ့် ကိုနတေးနဲ့ မာတစ်တို့ရဲ့ ဒဏ်ရာကြောင့် ဆက်ထိန်းထားခဲ့ရပါတယ်။ အခု ဂိုးမက်စ်၊ မာတစ်၊ ကိုနတေးတို့ ကြံ့ခိုင်မှု ကောင်းနေတာကြောင့် အသက် ၂၅ နှစ်အရွယ် ခံစစ်မှူးဟာ အငှားထွက်ခွင့်တောင်းလိမ့်မယ်လို့ သိထားရပါတယ်။",
"btext2":" နာဘီ ကိတ်တာ\n\n ဇန်နဝါရီမှာ အသင်းကနေ ထွက်ခွာဖွယ်ရှိတဲ့ ကစားသမားဆိုရင် ကိတ်တာ ဖြစ်ပါလိမ့်မယ်။ သူဟာ ရာသီကုန်မှာ အသင်းနဲ့ စာချုပ်သက်တမ်းကုန်မှာဖြစ်ပြီး စာချုပ်သစ် ဆွေးနွေးမှုက အကောင်အထည် မပေါ်ခဲ့ပါဘူး။ သူ့ကို ဇန်နဝါရီမှာ ရောင်းချမယ်ဆိုရင် အသုံးစရိ်တ် အချို့ ပြန်ရနိုင်သလို သူ့ရဲ့ လက်ကျန် လုပ်ခတွေကို ကာမိပါလိမ့်မယ်။\n\n ချိန်ဘာလိန်\n\n ကိတ်တာလိုပဲ နွေရာသီမှာ စာချုပ်သက်တမ်းကုန်မယ့် ချိန်ဘာလိန်ဟာ ဇန်နဝါရီမှာ အင်္ဂလန်အသင်း အချို့ရဲ့ ကမ်းလှမ်းမှုရဖွယ် ရှိနေပါတယ်။ အသင်းဘက်ကတော့ သူ့ကို ရာသီကုန်ထိ ဆက်ထိန်းထားဖို့ကို ပိုမို ဆန္ဒရှိပေမယ့် လုပ်ခပိုင်း ကာမိဖို့နဲ့ ပြောင်းရွှေ့ကြေး အနည်းငယ် ရနိုင်တဲ့ အခွင့်အရေးကို စဉ်းစားသွားမှာပါ။\n\n ဘော်ဘီကလက်\n\n ဒူဘိုင်းက ခြေစွမ်းအရ ဘော်ဘီကလက်ဟာ လီဗာပူးမှာ သိပ်ကိုတောက်ပတဲ့ အနာဂတ် ရှိပါတယ်။ ကွင်းလယ်လူဟာ စီနီယာ ဘောလုံးလောကအတွက် အဆင်သင့် ဖြစ်နေပေမယ့် ရုပ်ပိုင်းဆိုင်ရာနဲ့ ပုံမှန် ကစားချိန်အတွက် အတွေ့အကြုံ လိုအပ်နေပါတယ်။\n\n လီဗာပူး စီနီယာအသင်းမှာ ပွဲကစားခွင့် မရနိုင်တာကြောင့် အငှားထွက်ကစားတာက အသင့်တော်ဆုံး ဖြစ်မှာပါ။ ပရက်စတန် အသင်းက ကလက်ကို ခေါ်ယူလိုနေပြီး ချန်ပီယံရှစ်မှာ ပထမအသင်းကြီးရဲ့ ပြင်းထန်မှုကို စမ်းသပ်ခွင့်ရခဲ့ရင် ဘယ်လောက် အကူအညီဖြစ်စေခဲ့လဲ ဟာဗေးကို ကြည့်ရမှာပါ။",
"btext3": " ဗန်ဒုတ်\n\n ဗန်ဒုတ်ဟာ အေစီမီလန်နဲ့ ခြေစမ်းပွဲမှာ ၇မိနစ်ပဲ ကစားခဲ့ရပေမယ့် ဒါဝင်ရဲ့ သွင်းဂိုးအတွက် အံ့ဖွယ်ဖန်တီးမှုနဲ့အတူ သူ့အရည်အသွေးကို သက်သေပြနိုင်ခဲ့တာပါ။ သူ့ရဲ့ အချိန်ကိုက် ပြေးလွှားမှုနဲ့ ဖြတ်တင်ပေးပို့မှုဟာ လူငယ်အဆင့်အတန်းမှာ ဆက်ကစားဖို့ရာ ကောင်းလွန်းနေပါတယ်။\n\n ဒါကြောင့်ပဲ အကယ်ဒမီ ပေါ်လစီကို ချိုးဖောက်ကာ ဗန်ဒုတ်ကို အငှားချပြီး ပထမအသင်းထံ တက်လှမ်းနိုင်ရေး အခွင့်အရေး ရှာဖွေခိုင်းမယ်လို့ သိရပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/195820122022-678x381.jpg",
"imgurl2":"https://nyanaykhin.com/wp-content/uploads/2022/12/92717122022-1024x576.jpg",
"imgurl3":"no",
"video":"no"
 },

      {"ndate":"Dec 20, 2022",
"htext":"လီဗာပူးလို ဥရောပ ငါးမန်းတွေ အန်ဇိုကို လိုက်နေပြီ ဆိုပြီး ပေါ်တူဂီ သတင်းစာဘက်က ဖော်ထုတ်",
"btext1":" ကမ္ဘာ့ဖလား ကာလအတွင်းမှာ လီဗာပူးအသင်းက အန်ဇို ဖာနန်ဒက်စ်နဲ့ ပုဂ္ဂိုလ်ရေး သဘောတူညီမှု ရထားကြောင်း သတင်းတွေ ထွက်လာပေမယ့် မာဆေးဆိုဒ် သတင်းဌာနက ငြင်းဆန်ခဲ့ပါတယ်။\n\n လီဗာပူးအသင်းဟာ အာဂျင်တီးနား ပြည်တွင်းလိဂ်မှာ အန်ဇို ကစားနေတည်းက လိုက်နေခဲ့တာဖြစ်ပေမယ့် ကွင်းလယ်လူဟာ ပထမဆုံးသော ဥရောပမြေ ခြေချချိန်မှာ သူ့နဲ့ \n\nဘာသာစကား၊ ယဉ်ကျေးမှု အဆင်ပြေတဲ့ ပေါ်တူဂီထံ ပြောင်းဖို့ကို ရွေးချယ်ခဲ့တာပါ။\n\n ဒါပေမယ့် လီဗာပူးဘက်က စိတ်ဝင်စားမှုကို လက်လျော့ခဲ့တာ မဟုတ်ဘဲ ဘင်ဖီကာနဲ့ ဆက်ဆံရေးကောင်းတွေကြောင့် အန်ဇို ဖာနန်ဒက်စ်နဲ့ ပတ်သက်ပြီး အကောင်းမြင်နေဆဲ ဖြစ်ပါတယ်။ ဒါ့အပြင် သူ့ကို ခေါ်ယူဖို့ ကြိုးစားမှုမှာ ကလပ်ရဲ့ ပေါ်တူဂီ အဆက်အနွယ်တွေကနေ အကူအညီရဖို့လည်း မျှော်လင့်ထားပါတယ်။ ",
"btext2":"ပေါ်တူဂီ သတင်းဌာန O Jogo ကတော့ ” ငါးမန်းတွေတော့ အန်ဇိုကို လိုက်နေပြီ ” ဆိုပြီး ဥရောပ ထိပ်သီးတွေဘက်က အာဂျင်တိုင်းသားကို ခေါ်ယူရေး ကြိုးစားလာနေကြောင်းကို ဖော်ထုတ်ခဲ့တယ်။ ၎င်းတို့ကပဲ အန်ဇို ကိုယ်တိုင်က အခြားသော အသင်းတွေထက် လီဗာပူးကို ပြောင်းဖို့ ပိုမို ဦးစားပေးတယ်လို့ ဆိုပါတယ်။\n\n အပြောင်းအရွှေ့ သတင်းထောက် ရိုမန်နိုကတော့ ပရီးမီးယားလိဂ်ဘက်က အန်ဇိုကို စိတ်ဝင်စားမှု ရှိထားတာ မှန်ပါတယ်လို့ ပြောပြခဲ့တယ်။ ဒါပေမယ့် ဘင်ဖီကာက သူတို့ ကစားသမားကို ရာသီကုန်ထိ ထိန်းထားလိုခြင်းနဲ့ စာချုပ်ပါအတိုင်း ယူရို သန်း ၁၂၀ တောင်းဆိုလိုခြင်းကြောင့် ဇန်နဝါရီမှာ အပြောင်းအရွှေ့ ဖြစ်ဖွယ် မရှိဘူးလို့ ဆိုပါတယ်။\n\n ၂၀၂၃ နွေမှပဲ ဥရောပ ကလပ်တွေဘက်က အန်ဇိုအတွက် ကမ်းလှမ်းနိုင်မှာဖြစ်ကာ ပေါ်တူဂီဘက်ကတော့ ကမ္ဘာ့ဖလားမှာ အာဂျင်တီးနားအသင်း အောင်မြင်ခဲ့မှုအရ အန်ဇိုအတွက် ယူရို သန်း ၁၂၀ ထိ ရဖို့ မျှော်လင့်ထားမှာပဲ ဖြစ်ပါတယ်။Credit;လီဗာပူးသတင်းစုံ  ",
"btext3": "no",
"imgurl1":"https://nyanaykhin.com/wp-content/uploads/2022/12/173620122022-678x381.jpg",
"imgurl2":"https://nyanaykhin.com/wp-content/uploads/2022/12/173820122022-1024x576.jpg",
"imgurl3":"no",
"video":"no"
 },

     {"ndate":"Dec 20, 2022",
"htext":"အခြားသော အသင်းတွေကို ကျော်ပြီး လီဗာပူးကို ဘယ်လင်ဟမ် ရွေးချယ်နိုင်တဲ့ အကြောင်းရင်း (၅) ခု",
"btext1":" လီဗာပူးဟာ ဂျူ့ဒ်ဘယ်လင်ဟမ်ကို ခေါ်ယူဖို့ ပြိုင်ဆိုင်မှုထဲ ပါဝင်နေပါတယ်။ ဒါပေမယ့် ကွင်းလယ်လူကို ရရှိရေး မန်စီးတီး၊ ရီးရဲလ်မက်ဒရစ်နဲ့ တခြားအသင်းတွေကလည်း ကြိုးစားနေတာပါ။\n\n မကြာသေးမီက သတင်းတွေအရ လီဗာပူးဟာ ကမ္ဘာ့ဖလားမှာ အင်္ဂလန်အတွက် အထင်ကြီးစရာ ခြေစွမ်းတွေနဲ့ ပိုပြီးတော့တောင် တိုးတက်လာခဲ့တဲ့ ၁၉နှစ်အရွယ် ကစားသမားကို ခေါ်ယူဖို့ အလေးသာနေနိုင်တယ်လို့ သိထားရပါတယ်။ ဘယ်လင်ဟမ်က လီဗာပူးထံ ပြောင်းနိုင်တဲ့ အကြောင်းရင်း ၅ခု ရှိပါတယ်။\n\n လီဗာပူးရဲ့ သမိုင်းကြောင်း\n\n ဘယ်လင်ဟမ်ဟာ ဆယ်ကျော်သက်ဆိုတဲ့ သူ့အသက်အရွယ် မလိုက်အောင်ကို ရင့်ကျက်ပြီး အကောင်းဆုံးအချိန်ကို ရောက်နေတဲ့ ကစားသမား တစ်ယောက်လို ယုံကြည်မှုမျိုး ပိုင်ဆိုင်ထားပါတယ်။ သူဟာ ငွေကြေးကို ဂရုမစိုက်ဘဲ အောင်မြင်မှုနဲ့ မှန်ကန်တဲ့ ကလပ်အတွက် ကစားပေးရဖို့က ပိုအရေးကြီးတယ်လို့ ပြောခဲ့ပြီးသားပါ။\n\n အင်္ဂလန်ရဲ့ သမိုင်းကြောင်း ကြီးမားတဲ့ ကလပ်တစ်ခုအနေနဲ့ ဂုဏ်ပုဒ်ရှိထားတဲ့ လီဗာပူးက အခြားသော ပြည်တွင်း ပြိုင်ဘက်တွေထက် ပိုအလေးသာဖွယ် ရှိနေတယ်။ လီဗာပူးဟာ သားဖြစ်သူရဲ့ ကစားသမားဘဝအတွက် သင့်တော်တဲ့ နောက်ထပ် ခြေတစ်လှမ်းဖြစ်တယ်လို့ ဘယ်လင်ဟမ်ရဲ့ ဖခင်ဖြစ်သူက ထင်မြင်နေပါတယ်။",
"btext2":" ကြယ်ပွင့်ကစားသမားဖြစ်ဖို့ ပိုကောင်းတဲ့အခွင့်အရေး\n\n လီဗာပူးရဲ့ ကွင်းလယ်လူတွေဟာ အိုမင်းပြီး ကြံ့ခိုင်မှုပိုင်းမှာ ရုန်းကန်နေရတာနဲ့အတူ ဒီရာသီမှာ ကွင်းလယ်က ကြီးမားတဲ့ ပြဿနာတစ်ခု ဖြစ်ခဲ့ပါတယ်။ ဇန်နဝါရီနဲ့ နောက်နွေရာသီမှာ သွေးသစ်လောင်းမှုတွေ လုပ်ဖို့ သိပ်အရေးကြီးပြီး ဘယ်လင်ဟမ်က ကလော့ပ်ရဲ့ ပွဲထွက်စာရင်းမှာ ချက်ချင်းဝင်မယ့်သူမျိုး ဖြစ်ပါတယ်။\n\n သူဟာ ကွင်းလယ် နေရာစုံကနေ ကစားနိုင်ပြီး သူ့ရဲ့ စွယ်စုံရ အရည်အသွေးကြောင့် ဘယ်တောင်ပံ၊ နံပါတ် ၁၀ နေရာအပြင် ဖာဘင်ညို နေရာမှာပါ ကောင်းကောင်း ရှင်သန်နိုင်ပါလိမ့်မယ်။ လီဗာပူးအတွက် သူက မရှိမဖြစ်ကစားသမား ဖြစ်လာနိုင်ပေမယ့် အခြားသော အသင်းမှာ ဆိုရင်တော့ ပုံမှန်ကစားချိန်ရဖို့ ခက်ခဲနိုင်ပါတယ်။\n\n မန်စီးတီး၊ ရီးရဲလ်မက်ဒရစ်တို့ရဲ့ ကွင်းလယ်တွေဟာ လီဗာပူးထက်စာရင် ပိုမို အင်အားကောင်းနေတာမို့ ဘယ်လင်ဟမ်အနေနဲ့ အလှည့်ကျ အသုံးချခံရနိုင်ပါတယ်။ ဒါဟာ ၁၉ နှစ်မှာ ၁၁၂ပွဲ ကစားပြီး အသင်းခေါင်းဆောင်ဖြစ်နေပြီးသား ပါရမီရှင် တစ်ယောက်ရဲ့ အရည်အသွေးကို ဖြုန်းတီးသလိုပါပဲ။ ဒါကြောင့် လီဗာပူးဘက်မှာ ပိုပြီး အားသာနေတာပါ။\n\n ထရန့်၊ ဟန်ဒိုတို့နဲ့ ဆက်ဆံရေး\n\n သူဟာ အင်္ဂလန်အသင်းရဲ့ လေ့ကျင့်ရေးအတွင်း ထရန့်နဲ့ ခင်မင်ပြီး သူတို့ရဲ့ နည်းစနစ် အရည်အသွေးကို တွဲဖက်ညီစွာ ပြသခဲ့ပါတယ်။ ဒါ့အပြင် ဟန်ဒါဆန်နဲ့ သူ့ရဲ့ကြား ဘရိုမန့်စ်တစ်ခုလည်း ပေါ်ထွက်လာခဲ့ပြီး ကွင်းလယ်တွဲဖက် အနေနဲ့ အကောင်းဆုံး လုပ်ခဲ့ကြသလို ဆီနီဂေါနဲ့ပွဲမှာ အင်္ဂလန်ရဲ့ အဖွင့်ဂိုးအတွက် ပူးပေါင်း ယူပေးခဲ့ကြတာပါ။\n\n ဘယ်လင်ဟမ်ဟာ အတွေ့အကြုံများပြီး၊ တကိုယ်ကောင်းမဆန်တဲ့ ဟန်ဒါဆန်လို ခေါင်းဆောင်ဆီကနေ သင်ယူခဲ့ရပြီး ဟန်ဒါဆန်ကတော့ သူ့အသင်းဖော်ရဲ့ ပိုပြီး ကျယ်ပြန့်တဲ့ ကစားပုံကနေ အကျိုးကျေးဇူး ရခဲ့ပါတယ်။\n\n ထရန့်၊ ဟန်ဒါဆန်တို့နဲ့ သူ့ရဲ့ ဆက်ဆံရေးကောင်းကြောင့် လီဗာပူးထံ ဘယ်လင်ဟမ် ပြောင်းလာဖို့ ပိုပြီး ဖြစ်နိုင်ခြေရှိသလို ကလပ်မှာ သူတို့နဲ့ အချိတ်အဆက်မိမိ ကစားဖို့ လွယ်ကူစေမှာပါ။",
"btext3": " သူ့အိုင်ဒေါကို အတုယူဖို့\n\n စတီဗင်ဂျရတ်ဟာ သူ အတုယူခဲ့ရတဲ့ သူရဲကောင်းဖြစ်တဲ့အကြောင်း ဘယ်လင်ဟမ် အများကြီး ပြောခဲ့ဖူးပါတယ်။ သူတို့ရဲ့ ခံစစ်တိုက်စစ် လိုက်ပါတဲ့ box to box ကစားပုံ၊ စွမ်းအင်၊ ခေါင်းဆောင်မှု၊ ပင်ကိုယ်အရည်အသွေးတွေက တူညီကြပါတယ်။ ဘယ်လင်ဟမ်ဟာ အန်ဖီးမှာ ဂျရတ်ရဲ့ခြေရာနင်းဖို့ အခွင့်အရေးကို သေချာပေါက် သဘောကျပါလိမ့်မယ်။\n\n တကယ်တမ်း ပြောရရင် ဘယ်လင်ဟမ်ဟာ သူ့အရွယ်တုန်းက ဂျရတ်ထက်တောင် ပိုပြီးတော့ ကောင်းပါတယ်။ အသက် ၂၂-၂၃ အရွယ်မှာ စတင် တောက်ပလာတဲ့ ဂျရတ်ဟာ အသက် ၂၀ မတိုင်ခင် လီဗာပူးအတွက် တစ်ဂိုးသာ သွင်းယူခဲ့ပြီး ဘယ်လင်ဟမ်က ဆယ်ကျော်သက် အရွယ်မှာပဲ ဒေါ့မွန်မှာ ၁၉ဂိုး၊ ၂၁ ကြိမ် ဖန်တီးမှု ရပြီးပါပြီ။\n\n ကလော့ပ်နဲ့ ကစားပုံကြောင့်\n\n ကလော့ပ်နဲ့ ဂွာဒီယိုလာဟာ ဒီခေတ်ရဲ့ အတော်ဆုံး နည်းပြနှစ်ယောက်ဖြစ်ပါတယ်။ သူတို့ကို အပြစ်ရှာဖို့ ခက်ပေမယ့် ကလော့ပ်ရဲ့ ကစားပုံက ဘယ်လင်ဟမ်နဲ့ ပိုပြီး ကိုက်ညီတာ သေချာပါတယ်။ ဂျာမန်သားရဲ့ ဟဲဗီးမက်တယ် ချဉ်းကပ်ပုံက ကွင်းလယ်လူတွေကို အရမ်း အားစိုက်ကြိုးစားရစေတာကြောင့် သူတို့ရဲ့ အကောင်းဆုံးပုံစံကို ထုတ်ပြနိုင်စေပါတယ်။\n\n ဂွာဒီယိုလာကတော့ သူ့ကစားသမားတွေကို စက်ရုပ်တွေလို အသွင်ပြောင်းစေပြီး သေသပ်တဲ့ နည်းဗျူဟာနဲ့ ပြိုင်ဘက်တွေကို လွှမ်းမိုး ဒုက္ခပေးလေ့ ရှိပါတယ်။ အဲ့ဒီ့ချဉ်းကပ်ပုံက ပွဲအများစုမှာ စီးတီးကို လွှမ်းမိုးနိုင်စေပြီး သူ့အကျိုးနဲ့သူ ရှိပေမယ့် ကစားသမားတွေအနေနဲ့ သူတို့ကိုယ်သူတို့ ဖော်ပြနိုင်စွမ်း ပိုနည်းသွားစေပါတယ်။\n\n ဂျက်ဂရီးလစ်ရှ်က ဥပမာကောင်းပါ။ အင်္ဂလန်သားဟာ ဗီလာမှာတုန်းကလို ထူးခြားသာလွန်တဲ့ ကစားသမားမျိုး မဟုတ်တော့ဘဲ ကန့်သတ်ခံရသလို ဖြစ်သွားပါတယ်။ ဒါကြောင့် ဘယ်လင်ဟမ်ရဲ့ အင်တိုက်အားတိုက် ကစားပုံဟာ စီးတီးထက် လီဗာပူးမှာ သူ့ရဲ့ လိုအပ်တွေနဲ့ ပိုပြီး အံဝင်ခွင်ကျ ဖြစ်စေပါလိမ့်မယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/184312122022-1024x576.jpg",
"imgurl2":"https://nyanaykhin.com/wp-content/uploads/2022/12/10395122022-1024x576.jpg",
"imgurl3":"https://nyanaykhin.com/wp-content/uploads/2022/11/6041112022-1024x576.jpg",
"video":""
 },

    {"ndate":"Dec 20, 2022",
"htext":"ဆုရတဲ့ ဆာလာ၊ လူငယ်တွေ ထည့်သုံးမယ့် မန်စီးတီးပွဲ၊ ထရန့်-အယ်လီဆန်တို့ လေ့ကျင့်ရေး ပြန်ဝင်ခြင်းနဲ့ နံနက်ခင်း သတင်းများ",
"btext1":" မိုဆာလာဟာ ၂၀၂၂ ခုနှစ်အတွက် လီဗာပူး ပရိသတ်တွေပေးတဲ့ တစ်နှစ်တာ အကောင်းဆုံး ကစားသမားဆုကို ရရှိသွားပါတယ်။\n\n ကြာသပတေးနေ့ မန်စီးတီး အိမ်ကွင်းမှာ ယှဉ်ပြိုင်ရမယ့် ကာရာဘောင်း စတုတ္ထအဆင့် ပွဲစဉ်အတွင်း လူငယ် ကစားသမား အများအပြား ပွဲထွက်ခွင့် ရသွားမယ်လို့ သိရပါတယ်။\n\n မန်စီးတီးနဲ့ပွဲမှာ ပွဲထွက်ခွင့်ရနိုင်တဲ့ လူငယ်တွေက ဗန်ဒုတ်၊ ဘာ့ဆဲလ်တစ်နဲ့ ဘော်ဘီ ကလက်တို့ ဖြစ်တယ်လို့ သတင်းထွက်နေပါတယ်။\n\n အယ်လီဆန်၊ ဖာဘင်ညို၊ ထရန့်တို့ကို လီဗာပူးအသင်းရဲ့ အက်ဆာ လေ့ကျင့်ရေးမှာ ပြန်တွေ့နေရပြီဖြစ်ကာ ၎င်းတို့ဟာ ကာရာဘောင်းပွဲမှာ ပါဝင်ကစားနိုင်ဖွယ် ရှိနေပါတယ်။",
"btext2":"တိုက်စစ်မှူး ဒီယက်ဇ်နဲ့ ခံစစ်မှူး ဗန်ဒိုက်တို့က ကမ္ဘာ့ဖလား အောင်မြင်သွားတဲ့ မက်ဆီကို ဂုဏ်ပြုစကားတွေ ပြောဆိုခဲ့ကြပါတယ်။\n\n တိုက်စစ်မှူး ဂျိုတာဟာ ပြန်လည် ထူထောင်ရေး လေ့ကျင့်ရေးမှာ အရှိန်ကောင်းနေပါတယ်။ သူဟာ အသင်းလိုက် လေ့ကျင့်ရေးတော့ ပြန်မဝင်နိုင်သေးပါဘူး။ လူငယ်တိုက်စစ်သမား ကိတ်ဂေါ်ဒန်ကတော့ မြက်ခင်းမှာ စတင် ပြေးလွှားနေပါပြီ။\n\n လီဗာပူးအသင်းက အန်ဇို ဖာနန်ဒက်စ်ကို ခေါ်ယူဖို့ ပုဂ္ဂိုလ်ရေး သဘောတူညီမှု မရသေးပေမယ့် အာဂျင်တီးနား ကွင်းလယ်လူကို စိတ်ဝင်စားမှုတော့ ရှိနေပါတယ်။\n\n ဟန်ဒါဆန်ကို ကာရာဘောင်းပွဲအတွက် ပွဲနေ့ လူစာရင်းထဲ ထည့်နိုင်ပေမယ့် ဗန်ဒို်က်ကတော့ အဆိုပါပွဲမှာ အသင်းအတွက် ပွဲကစားပေးမှာ မဟုတ်ဘဲ တနင်္လာနေ့ အက်စတွန်ဗီလာပွဲမှ ပါဝင်သွားမှာပါ။ ",
"btext3": "မော်ရိုကို ကွင်းလယ်လူ အာမရာဘတ်ကို နည်းပြကလော့ပ်က အတော်လေး သဘောကျတယ်လို့ သိရပြီး သူ့ရဲ့ ကိုယ်စားလှယ်ဖြင့် တွေ့ဆုံ စကားပြောမှု လုပ်နိုင်ပါတယ်။\n\n အက်စတွန်ဗီလာပွဲမှာ ပါဝင်ကစားပေးဖို့ အာသာ မယ်လိုဟာ ကြံ့ခိုင်မှု ပြည့်နေလိမ့်မယ်လို့ သိရပါတယ်။ သူဟာ အသင်းထံ ပြောင်းလာပြီး မကြာခင်မှာပဲ ဒဏ်ရာ ပြဿနာ ရင်ဆိုင်ခဲ့ရတာပါ။\n\n နက်ဖီးလစ်ဟာ ဇန်နဝါရီမှာ အငှားနဲ့ ထွက်ရရင်တောင် ပွဲကစားခွင့်အတွက် လီဗာပူးကနေ ထွက်ခွာလိုနေပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/92920122022-678x381.jpg",
"imgurl2":"https://nyanaykhin.com/wp-content/uploads/2022/12/93220122022-1024x843.png",
"imgurl3":"no",
"video":"no"
 },
   {"ndate":"Dec 19, 2022",
"htext":"ကမ္ဘာ့ဖလား အနိုင်ရ အာဂျင်တီးနား နည်းပြ စကာလိုနီနဲ့ လီဗာပူးအသင်းကြားက ရေစက်ဟောင်း",
"btext1":"၂၀၀၆၊ မေလ ၁၃ရက်နေ့မှာ လီယွန်နယ် စကာလိုနီဟာ ဝမ်းနည်းစွာ ငိုကြွေးခဲ့ပါတယ်။ လန်ဒန်ကိုပြန်သွားဖို့ ကာဒစ်ဖ်ရဲ့ မီလန်နီယမ်ကွင်းကနေ သူထွက်ခွာခဲ့ချိန်မှာ အဲ့ဒီ့ခရီးတလျှောက် ဝက်စ်ဟမ်း ဘတ်စ်ကားပေါ်မှာ သူ့ဖခင်ဖြစ်သူ အေးဂျင့်အိန်ဂျယ်ရဲ့ ပုခုံးပေါ်မှီပြီး သူ ငိုနေခဲ့တာလို့ ဒေးလီးမေလ်းက ဖော်ပြခဲ့တယ်။\n\n စကာလိုဟာ ၂၀၀၆ အက်ဖ်အေဖလား ဖိုင်နယ်မှာ လီဗာပူးကို ဝက်စ်ဟမ်း ရှုံးခဲ့တာအတွက် သူ့ကိုယ်သူ အပြစ်တင်ခဲ့ပါတယ်။ သူသာ ဘောလုံးရှင်းထုတ်မှုကို အမှားအယွင်း မလုပ်မိခဲ့ရင် ‘ဂျရတ်ဖိုင်နယ်’ ဆိုတာမျိုး ဘယ်တော့မှ ဖြစ်လာမှာ မဟုတ်ပါဘူး။ သူက သူအမှားလုပ်လိုက်လို့ ဂျရတ် အနိုင်ဂိုး သွင်းယူနိုင်ခဲ့တာလို့ ယူဆခဲ့ပါတယ်။\n\n ဒီပို့တီဗီ လာကိုရူနာကနေ ဝက်စ်ဟမ်းထံ သူ့ကို ၆လအငှားနဲ့ ခေါ်ယူခဲ့တဲ့ နည်းပြအလန်ပါဂျူးက စကာလိုနီကို ဘယ်တော့မှ ခွင့်မလွှတ်နိုင်ဘူးလို့ ဟာသနှောပြီး ပြောလေ့ရှိပါတယ်။ ဝက်စ်ဟမ်း အသင်းဖော် ဂျင်မီ ဝေါ်ကာကဆိုရင် ‘အဲ့ကောင် လီယွန်နယ်ကြောင့် ကျွန်တော်တို့ ချန်ပီယံဆုတံဆိပ်တစ်ခု နစ်နာသွားခဲ့ရတယ်’လို့ ပြောဆိုခဲ့ပါတယ်။\n\n ဘော်ဘီ ဇာမိုရာက “ ကျွန်တော်တို့ ဖလားမရခဲ့တာအတွက် သူက သူ့ကိုယ်သူ အပြစ်တင်နေတယ်။ သူရှင်းလိုက်တဲ့ ဘောလုံးက စတီဗင်ဂျရတ်ဆီ ရောက်သွားပြီး မယုံနိုင်စရာ သွင်းဂိုးကို သွင်းယူသွားခဲ့တာပါ။ လန်ဒန်ကို ပြန်သွားတဲ့ လမ်းတလျှောက်လုံး သူငိုနေခဲ့တယ်။ အက်ဖ်အေဖလားက ဘယ်လောက် အရေးပါတယ် ဆိုတာ သူသိခဲ့တာပါ” လို့ ပြောပြခဲ့ပါတယ်။",
"btext2":" စကာလိုနီက ဝက်စ်ဟမ်းအသင်းထဲမှာ ကောင်းကောင်း အထိုင်ကျခဲ့ပါတယ်။ ဒါပေမယ့် ဝက်စ်ဟမ်းက သူ့ကို အပြီးသတ် မခေါ်ယူခဲ့ဘူး။ ပရီးမီးယားလိဂ်မှာ ဆက်ကစားခွင့် မရခဲ့တာဟာ အက်ဖ်အေပွဲမှ သူ့အမှားကြောင့်ပဲလို့ စကာလိုနီက ယူဆခဲ့ပါတယ်။\n\n ‘ ကျွန်တော်အတွက် ကမ္ဘာ ပြိုသလိုပါပဲ။ အဲ့ဒီ့ည၊ အက်ဖ်အေဖလား ဖိုင်နယ်ပြီးတော့ ကျွန်တော် ဘောလုံး ထပ်မကစားချင်တော့ဘူး ’ လို့ ၎င်းက ပြောပြခဲ့ဖူးပါတယ်။\n\n ဒါပေမယ့်လို့ အခုချိန်မှာ ကစားသမားဘဝ နာကျင်ရမှုတွေကို စကာလိုနီ တစ်ယောက် မေ့ဖျောက်လိုက်နိုင်ပါပြီ။ သူဟာ ၁၉၈၆ နောက်ပိုင်း အာဂျင်တီးနားအတွက် ပထမဆုံး ကမ္ဘာ့ဖလားကို အနိုင်ယူပေးနိုင်အောင် ပဲ့ကိုင်နိုင်တဲ့ နည်းပြကောင်း တစ်ဦး ဖြစ်လာခဲ့ပြီ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/181519122022-678x381.jpg",
"imgurl2":"https://nyanaykhin.com/wp-content/uploads/2022/12/1815191220221-1024x576.jpg",
"imgurl3":"no",
"video":"no"
 },

  {"ndate":"Dec 19, 2022",
"htext":"ဇန်နဝါရီမှာ အာသာ ဂျူဗင်တပ်ထံ ပြန်ဖို့ ကိစ္စ မေးခွန်းထုတ်မှုနဲ့ ပတ်သက်ပြီး တုန့်ပြန်လာတဲ့ သူ့ရဲ့ အေးဂျင့်",
"btext1":" ကွင်းလယ်မှာ ဒဏ်ရာပြဿနာတွေကို ကာဗာပေးဖို့ လီဗာပူးရဲ့ နောက်ဆုံး ခေါ်ယူထားတဲ့ အငှားကစားသမားဖြစ်သူ အာသာဟာ ဇန်နဝါရီအတွင်း အန်ဖီးမှာပဲ ဆက်ရှိနေမယ်လို့ အေးဂျင့်ဖြစ်သူက ဆိုပါတယ်။\n\n အာသာဟာ အောက်တိုဘာမှာ ခွဲစိတ်မှု ခံယူခဲ့ရပြီးနောက် သုံးလေးလလောက် အနားယူနေရတာပါ။ အခုဆိုရင်တော့ ကြံ့ခိုင်မှုပိုင်း အကောင်းမြင်စရာ တိုးတက်မှုတွေ အပြီးမှာ ကွင်းလယ်လူဟာ ဒီလကုန်လောက် လီဗာပူး လေ့ကျင့်ရေးထံ ပြန်ဝင်နိုင်တယ်လို့ အီတလီသတင်းတွေက ဆိုပါတယ်။\n\n အေးဂျင့်ဖြစ်သူ ဖက်ဒရီကို ပက်စတိုရယ်လိုဟာ ဒဏ်ရာကနေ ပြန်သက်သာလာဖို့ အစွမ်းကုန် ကြိုးစားခဲ့တဲ့ ကစားသမားရဲ့ စိတ်အားထက်သန်မှုနဲ့ ရက်ချိန်းမတိုင်ခင် သုံးပတ်အလိုမှာ ပြန်လာနိုင်တဲ့ သူ့ရဲ့ တိုးတက်လာမှုတွေကို ချီးကျူးခဲ့ပါတယ်။\n\n “ သူက စိတ်ဓာတ်ခိုင်မာတဲ့သူပါ။ မကြာခင် ကွင်းထဲကို သူ ပြန်လာနိုင်တော့မယ် ဆိုတာက သက်သေပဲ။ သူဟာ မျှော်လင့်ထားတာထက် ၃ ပတ်လောက် စောပြီး ပြန်ကောင်းလာခဲ့တယ်။ အမှတ်ပေးလိဂ် စတင်ချိန်မှာ သူအဆင်သင့် ဖြစ်နေလောက်ပါတယ် ” လို့ ပက်စတိုရယ်လိုက ပြောပါတယ်။",
"btext2":"အာသာဟာ လီဗာပူးရဲ့ ဒူဘိုင်းလေ့ကျင့်ရေးမှာ အတူရှိနေခဲ့ပေမယ့် အသင်းနဲ့အတူ ပူးပေါင်းခဲ့ခြင်း မရှိတာကြောင့် အစောဆုံး ဇန်နဝါရီလလယ် မတိုင်ခင်အထိ ပြန်ကစားဖို့ မဖြစ်နိုင်လောက်ပါဘူး။ ဒါပေမယ့် အငှားစာချုပ်ကိုတော့ ဖျက်သိမ်းလို့ ရမှာ မဟုတ်ဘဲ ရာသီကုန်ထိ လီဗာပူးကစားသမားအဖြစ် ဆက်ရှိနေမှာပါ။\n\n “ ဇန်နဝါရီမှာ သူဟာ လီဗာပူးမှာပဲ ဆက်ရှိနေမှာပါ။ ဒါက ဆွေးနွေးစရာ မဟုတ်ခဲ့ဘူး။ တူရင်ကို သူပြန်ဖို့နဲ့ ပတ်သက်ပြီး ဘယ်သူ မေးခွန်းထုတ်လဲ မသိပေမယ့် အဲ့ဒါက မဖြစ်နိုင်ပါဘူး။ စာချုပ်မှာ အဲ့လို မရေးထားဘူး။ ဖြစ်လဲမဖြစ်နိုင်ဘူး။ လီဗာပူးကရော ကစားသမားဘက်ကပါ သူ့ရဲ့ ကြံ့ခိုင်မှုအပေါ် မေးခွန်းထုတ်တာမျိုး မရှိခဲ့လို့ပါ ” လို့ အေးဂျင့်ဖြစ်သူက ပြောဆိုခဲ့တာ ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/173619122022-678x381.jpg",
"imgurl2":"no",
"imgurl3":"no",
"video":"no"
 },

  {"ndate":"Dec 19, 2022",
"htext":"ဒီအပတ်ထဲ ပြန်လည်စတင်တော့မယ့် ကလပ် ပွဲစဉ်တွေနဲ့အတူ လီဗာပူး သတင်းများ",
"btext1":"ဒီအပတ်မှာပဲ ကလပ်အဆင့် ပွဲစဉ်တွေ ပြန်လည် စတင်ပြီဖြစ်ကာ လီဗာပူးအသင်းဟာ ကာရာဘောင်းပွဲအဖြစ် မန်စီးတီးနဲ့ ယှဉ်ပြိုင်သွားရမှာ ဖြစ်ပါတယ်။\n\n ကမ္ဘာ့ဖလားမှာ ပါဝင်ထားတဲ့ ကစားသမားတွေထဲက ကိုနတေး၊ ဗန်ဒိုက်၊ ဟန်ဒါဆန်တို့ဟာ ကာရာဘောင်းပွဲမှာ ပါဝင်နိုင်ဦးမှာ မဟုတ်ဘဲ အက်စတွန်ဗီလာနဲ့ ပရီးမီးယားလိဂ်ပွဲမှာ စတင် ကစားနိုင်မှာပါ။\n\n ပြင်သစ်အတွက် လူစားဝင် ကစားသမားဖြစ်တဲ့ ကိုနတေးဟာ ကွင်းထဲ ခြေချပြီးနောက် ဗဟိုခံစစ်မှူးနေရာ ဝင်မကစားဘဲ တိုက်စစ်မှူးနေရာက စကစားခဲ့တာကြောင့် လီဗာပူးပရိသတ်တွေ အံ့ဩခဲ့ရပါတယ်။\n\n ကလပ်များ ကမ္ဘာ့ဖလားကို ၃၂ သင်းထိ တိုးချဲ့ခဲ့ရင် အဆိုပါ ပြိုင်ပွဲကို သပိတ်မှောက်ဖို့ ဥရောပကလပ်တွေကို ကာရေဂါက တိုက်တွန်းလိုက်ပါတယ်။\n\n လီဗာပူးအသင်းဟာ အေစီမီလန်အသင်းမှ ကွင်းလယ်လူ ဘန်နန်ဆာကို ခေါ်ယူရေး အေးဂျင့်ဖြစ်သူနဲ့ စကားပြောကြည့်ဖို့ စီစဉ်ထားပါတယ်။",
"btext2":" FSG ဟာ အသင်းကို ဝယ်ယူဖို့ စိတ်ဝင်စားတဲ့ အဖွဲ့အစည်းတွေ ကမ်းလှမ်းမှု ပြုလုပ်လာရင် ပေါင် ၃.၃ ဘီလျံ အထက် ကျော်လွန်တဲ့ ချိတ်ဆက်မှုကိုပဲ လက်ခံ စကားပြောမှာ ဖြစ်ပါတယ်။\n\n ဇန်နဝါရီမှာ ဂျူဗင်တပ်ကနေ ထွက်ခွာဖွယ်ရှိတဲ့ မက်ကန်နီကို ခေါ်ယူနိုင်ရေး လီဗာပူးဘက်ကလည်း စိတ်ဝင်စားနေပါတယ်။ အာသာမယ်လိုကတော့ ဇန်နဝါရီမှာ ဂျူဗင်တပ်ထံ ပြန်သွားမှာ မဟုတ်ဘဲ လီဗာပူးမှာပဲ ဆက်ရှိနေမှာပါ။\n\n လီဗာပူးအသင်းကို ဝယ်ယူဖို့ အင်ဒိုနီးရှား၊ မလေးရှားနဲ့ စင်္ကာပူလို အာဆီယံဘက်က စီးပွားရေးအဖွဲ့တွေ စိတ်ဝင်စားနေတယ်လို့ မာဆေးဆိုဒ် သတင်းဌာနက ဖော်ပြပါတယ်။\n\n လီဗာပူးဘက်က ရှက်ဖီးကွင်းလယ်လူ ဆန်ဒါဘက်ဂျ်ကို ခေါ်ယူဖို့ စိတ်ဝင်စားခဲ့ပေမယ့် အလေးအနက် စောင့်ကြည့်ချိန်မှာပဲ ကစားသမားက ပြင်းထန်တဲ့ ဒဏ်ရာရသွားခဲ့တာလို့ ဂျာနယ်လစ် ဒင်းဂျုံးစ်က ပြောဆိုခဲ့ပါတယ်။\n\n လူငယ် သွေးသစ်တွေကို စုစည်းနေတဲ့ လီဗာပူးအသင်းဟာ ၁၈နှစ်အရွယ် ဘာမင်ဟမ်စီးတီး ကွင်းလယ်လူ ဂျော့ဟောကို ခေါ်ယူဖို့ စိတ်ဝင်စားနေပါတယ်။ လီဗာပူးအပြင် အဲဗာတန်နဲ့ လိဒ်စ်တို့လည်း ၎င်းကို လိုက်နေကြတာပါ။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/12/101119122022-678x381.jpg",
"imgurl2":"https://nyanaykhin.com/wp-content/uploads/2022/12/18422122022-768x432.jpg",
"imgurl3":"no",
"video":"no"
 },

  {"ndate":"Dec 19, 2022",
"htext":"လီဗာပူးနဲ့ ကာရာဘောင်းပွဲအတွက် သူ့မှာ လူမရှိဘူးလို့ ခပ်ရွဲ့ရွဲ့ ပြောဆိုသွားတဲ့ ဂွာဒီယိုလာ",
"btext1":" ပက်ဂွာဒီယိုလာက ကြာသပတေးနေ့ အီသီဟက်မှာ လီဗာပူးအသင်းနဲ့ ယှဉ်ပြိုင်ရမယ့် ကာရာဘောင်းဖလားပွဲ မတိုင်ခင် စကားစစ်ထိုးမှု စတင်လာခဲ့ပြီး ဖြစ်ပါတယ်။\n\n စီးတီးဟာ စနေနေ့က ဂျီရိုနာနဲ့ ခြေစမ်းပွဲမှာ ဒီဘရိုင်း၊ ဟာလန်းတို့ရဲ့ ဂိုးတွေနဲ့အတူ ၂-၀ နဲ့ အနိုင်ရခဲ့တာပါ။ ဒါပေမယ့် အဲ့ဒီ့နှစ်ယောက်အပြင် ဂန်ဒိုဂမ်၊ မာရက်ဇ်တို့ဟာ သူ့မှာရှိတဲ့ စီနီယာကစားသမားတွေ အကုန်ပဲဖြစ်တယ်လို့ ဂွာဒီယိုလာက ပြောဆိုခဲ့ပါတယ်။\n\n “ အခုချိန်မှာ ကျွန်တော်တို့မှာ စီနီယာ ကစားသမား လေး ငါးယောက်ပဲ ရှိပါတယ်။ တခြားကစားသမားတွေ ပြန်လာနိုင်မလား စောင့်ကြည့်ရဦးမှာပါ ” လို့ ဂွာဒီယိုလာက ဆိုပါတယ်။",
"btext2":" စီးတီးရဲ့ ပရီးမီးယားလိဂ် အသင်းမှာ ပုံမှန်ပါနေကျ လူငယ်တွေဖြစ်တဲ့ ဆာဂျီယို ဂိုးမက်နဲ့ ကိုးလ် ပါမာတို့ကလည်း ခြေစမ်းပွဲမှာ ပါဝင်ကစားထားပါတယ်။ အကီ၊ လာပေါ်တေးနဲ့ ရိုဒရီတို့ကတော့ ဒီတစ်ပတ်မှာ လေ့ကျင့်ရေး ပြန်ဆင်းမှာဖြစ်လို့ ကာရာဘောင်းပွဲမှာ ပါဝင်နိုင်ပါတယ်။\n\n “ ကစားသမားတွေ မကြာခင် ပြန်လာကြတော့မှာပါ။ နေသန် အကီ၊ လာပေါ်တေးနဲ့ ရိုဒရီ၊ ပြီးတော့ အင်္ဂလန်နဲ့ ပေါ်တူဂီအသင်းက ကစားသမားတွေပေါ့။\n\n ကျွန်တော်တို့မှာ ကစားသမားတွေ မရှိပေမယ့် ကြီးမားတဲ့ ဘောလုံးအတွေးအမြင်၊ ဦးနှောက်ရှိတဲ့သူတွေက ဒီအချိန်ဇယားကို လုပ်ခဲ့တာကြောင့် ကျွန်တော်တို့ ကစားရမှာပါပဲ ” လို့ ဂွာဒီယိုလာက ဆိုပါတယ်။\n\n နည်းပြကလော့ပ်က အဆိုပါပွဲမှာ ကမ္ဘာ့ဖလားကနေ ပြန်ရောက်လာပြီဖြစ်တဲ့ ဒါဝင်၊ ထရန့်၊ ဟန်ဒါဆန်၊ အယ်လီဆန်၊ ဖာဘင်ညိုနဲ့ ဗန်ဒိုက်တို့ကို ပွဲထွက်ခွင့်ပေးဖို့ မသေချာသေးပါဘူး။ တိုက်စစ်မှူးတွေ ဖြစ်တဲ့ ဒီယက်စ်၊ ဂျိုတာတို့က ဒဏ်ရာကြောင့် ကစားနိုင်မှာ မဟုတ်တာဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/183318122022-678x381.jpg",
"imgurl2":"https://nyanaykhin.com/wp-content/uploads/2022/12/185112122022-768x432.jpg",
"imgurl3":"no",
"video":"no"
 },
 
        {"ndate":"Dec 17, 2022",
"htext":"အသင်းကို ကူညီနိုင်ခြင်းကြောင့် နည်းပြကြီးထံက သဘောကျမှု ရရှိခဲ့ကြတဲ့ ကြယ်ပွင့်လေးများ",
"btext1":" ဒူဘိုင်းမှာ လူငယ်ကစားသမားတွေ ခြေစွမ်း ပြခဲ့ခြင်းနဲ့ ပတ်သက်လို့ နည်းပြ ကလော့ပ်က ကျေနပ်နေခဲ့ပြီး ဘော်ဘီကလက်နဲ့ ဗန်ဒုတ်တို့ရဲ့ အလားအလာကို အသိအမှတ်ပြုစကား ပြောဆိုပါတယ်။\n\n ဒီရာသီ လီဗာပူး အကယ်ဒမီမှာ ဗန်ဒုတ်နဲ့ ကလက်တို့ နာမည်ရလာနေကြတာဖြစ်ပြီး သူတို့ နှစ်ဦးဟာ အေစီမီလန်ပွဲမှာ ဒါဝင် နူးညက်စ်ရဲ့ သွင်းဂိုးတွေအတွက် ကစားကွက်ပိုင်းအရ အကောင်းဆုံး ဖန်တီးပေးခဲ့ကြပါတယ်။\n\n “ ဒုတိယပိုင်းမှာ ကောင်လေးတွေကို ထည့်ကစားတဲ့အချိန် ဘော်ဘီကလက်ရဲ့ ပေးပို့မှု၊ စတီဖန် ဘာဆဲလ်တစ်ရဲ့ ခြေစွမ်း၊ ညာနောက်ခံလူအနေနဲ့ ဖရန့်ဒေါ့ရဲ့ ခြေစွမ်းကို မြင်တွေ့ရတယ်။ ပြီးတော့ ဗန်ဒုတ် ဝင်လာတယ်။ သူ့ထံက တွန်းအားကောင်း မြင်တွေ့ရတာ ကောင်းပါတယ်။\n\n ဒီ ၁၀ ရက်၊ ၁၁ရက်တွင်း လူတိုင်းက၊ အထူးသဖြင့် ဒီကလေးတွေက နောက်တဆင့်ကို တက်လှမ်းလာခဲ့ကြတယ်။ သူတို့တွေ အခုလို အတူတကွ ပါဝင်နိုင်တာက အသင်းအတွက် အရမ်း အရေးပါပါတယ်။ ဒီညဟာ လွန်ခဲ့တဲ့ ၁၀ရက်အတွင်း လေ့ကျင့်ရေးမှာ ကျွန်တော်တို့ မြင်တွေ့ခဲ့ရတာတွေရဲ့ ရလဒ်ပါပဲ။",
"btext2":" အလားအကောင်းတွေကို ကွင်းထဲမှာ ထုတ်ပြနိုင်ခဲ့တာ သိပ်ကောင်းတယ်။ ဒီကောင်လေးတွေ ဒီပွဲမျိုးမှာ ပါဝင် ခြေစွမ်းပြနေတာကို မြင်ရတာ မိုက်ပါတယ်။ ဒါက ကြံ့ခိုင်မှု အသားပေးတဲ့ ပွဲမျိုးပါ။ ကောင်လေးတွေက ကြံ့ခိုင်မှုပိုင်း လိုအပ်သေးပေမယ့် အများကြီး ဖန်တီးနိုင်တယ်၊ ပိုပြီး ပါးပါးနပ်နပ်နဲ့ လုပ်လာနိုင်ပါတယ်။\n\n ဒါဝင်ရဲ့ ဂိုးအတွက် ဘော်ဘီ ကလက်ရဲ့ ပေးပို့မှုကို မြင်လိုက်လား၊ ပြီးတော့ ဒါဝင်က ၂ဂိုးသွင်းတယ်လေ။ ဒါကြောင့် ရလဒ်က သိပ်ကောင်းပါတယ် ” လို့ ကလော့ပ်က ပြောဆိုခဲ့တာ ဖြစ်ပါတယ်။\n\n ကလက်၊ ဗန်ဒုတ်တို့ဟာ လက်ရှိ ခြေစွမ်းကို ဆက်ထိန်းပြီး ကြံ့ခို်င်မှုပိုင်း ပိုကောင်းကောင်း တည်ဆောက်နိုင်ရင် နောက်ရာသီ စီနီယာအသင်း လူစာရင်းမှာ အမြဲရှိနေခွင့်အတွက် သက်သေပြခွင့် ရလာနိုင်မှာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/92717122022-678x381.jpg",
"imgurl2":"https://nyanaykhin.com/wp-content/uploads/2022/12/111717122022-1024x576.jpg",
"imgurl3":"no",
"video":"no"
 },

       {"ndate":"Dec 17, 2022",
"htext":"ဒူဘိုင်းမှာ ဗိုင်းရပ်စ် ရှိနေကြောင်းနဲ့ ဗန်ဒိုက်၊ ဟန်ဒို၊ ထရန့်တို့ကို မန်စီးတီးပွဲ သုံးမလား ကလော့ပ် ပြောပြလာ",
"btext1":"ကမ္ဘာ့ဖလားမှာ ဗန်ဒိုက်ရဲ့ ကြိုးစားအားထုတ်ခဲ့ရမှုကြောင့် သူ့ကို လီဗာပူးအသင်းမှာ ချက်ချင်းပြန်သုံးဖို့ အလျင်စလို လုပ်မှာ မဟုတ်ဘူးလို့ နည်းပြကလော့ပ်က ဆိုပါတယ်။\n\n နယ်သာလန် အသင်းခေါင်းဆောင်ဟာ ဒီရာသီ လီဗာပူးရဲ့ ပရီးမီးယားလိဂ်နဲ့ ချန်ပီယံလိဂ် မိနစ်တိုင်းမှာ ပါဝင်ကစားခဲ့ပြီးနောက် ကာတာ ကမ္ဘာ့ဖလား ကွာတားဖိုင်နယ်ထိ ရောက်ခဲ့တဲ့ နယ်သာလန်အတွက်လည်း မိနစ်တိုင်း ပါဝင်ကစားခဲ့တာပါ။\n\n ဗန်ဒိုက်ဟာ ဒူဘိုင်းမှာ လီဗာပူးအသင်းနဲ့အတူ လေ့ကျင့်ရေး ပြန်ဆင်းနေပြီး ဟန်ဒါဆန်နဲ့ ထရန့်ကတော့ သူ့ထက်စာရင် ရှေ့ပိုရောက်နေတာ ဖြစ်ပါတယ်။ သူတို့တွေကို မန်စီးတီးနဲ့ပွဲမှာ ထုတ်သုံးဖို့ မသေချာသေးကြောင်း ပြောပြရင်း ဒူဘိုင်းမှာ ဗိုင်းရပ်စ် တစ်မျိုး ရှိနေလို့ ဂရုစိုက်နေရတယ်လို့ ကလော့ပ်က ပြောပြလာပါတယ်။ ",
"btext2":"အေစီမီလန်ကို ၄-၁ နဲ့ အနိုင်ရခဲ့တဲ့ ခြေစမ်းပွဲအပြီး လက်ရွေးစင် ကစားသမားတွေ ပြန်ရောက်လာနေတာနဲ့ မန်စီးတီးပွဲမှာ ထုတ်သုံးဖို့ အခွင့်အရေးအတွက် ကလော့ပ်က\n\n “ ဟုတ်ပါတယ်။ အခွင့်အရေးတော့ ရှိပါတယ်။ သူတို့က လေ့ကျင့်ရေး ဆင်းနေပြီးသားပါ။ ဟန်ဒိုက ဒီမှာ လေ့ကျင့်နေပြီ။ ဗာဂျယ်လည်း ဒီမှာ လေ့ကျင့်နေပါတယ်။ ဒါပေမယ့် သူ့ကို ချက်ချင်း ပြန်ကစားခိုင်းဦးမှာ မဟုတ်ပါဘူး။ ဟန်ဒိုနဲ့ ထရန့် အခြေအနေကိုလည်း ကျွန်တော်တို့ စောင့်ကြည့်ရပါမယ်။\n\n ဒီမှာ နှစ်ပတ်နီးပါး အတူ အလုပ်လုပ်ပြီး ကျွန်တော်တို့ နောက်ထပ် ခြေတစ်လှမ်း လှမ်းနိုင်ခဲ့တယ်။ ဒါကောင်းပါတယ်။ အခုချိန်မှာ ဘယ်သူတွေ ကစားနိုင်မလဲ ဆိုတာ ကျွန်တော် မသိသေးပါဘူး။ ဒီမှာ ဗိုင်းရပ်စ်တစ်မျိုး ဖြစ်နေတာ အားလုံး သိကြပါတယ်။ ဒါကြောင့် ကျွန်တော်တို့ ဘာမှမဖြစ်အောင် နေနိုင်ဖို့ပဲ မျှော်လင့်တယ်။\n\n ပြီးတော့ ကြာသပတေးနေ့မှာ ဘယ်သူတွေ ကစားနိုင်မလဲ ဆိုတာကို ဗုဒ္ဓဟူးနေ့မှာ ဆုံးဖြတ်ချက် ချသွားမှာပါ။ ဒါပေမယ့် အဲ့ဒီ့ကာလအပြီး သိပ်ကို စိတ်ဝင်စားစရာ ကောင်းတဲ့ ပွဲတစ်ပွဲ ရှိမယ်။ အဲ့ဒါကို ကျွန်တော် မျှော်လင့်နေပါတယ် ”လို့ ပြောဆိုခဲ့ပါတယ်။ Credit;လီဗာပူးသတင်းစုံ ",
"btext3": "no",
"imgurl1":"https://nyanaykhin.com/wp-content/uploads/2022/12/172617122022-678x381.jpg",
"imgurl2":"https://nyanaykhin.com/wp-content/uploads/2022/11/185830112022-1024x576.jpg",
"imgurl3":"no",
"video":"no"
 },
      {"ndate":"Dec 17, 2022",
"htext":"မန်စီးတီးပွဲ ဖြစ်နိုင်ဖွယ် လူစာရင်း၊ သွင်းဂိုးတွေနဲ့ ပြန်လာတဲ့ နူးညက်စ်၊ ထူးချွန်တဲ့ လူငယ်တွေနဲ့ အေစီမီလန်ပွဲပြီး စကားစမြည် ပြောစရာများ",
"btext1":" မန်စီးတီးပွဲ ဖြစ်နိုင်ဖွယ် လူစာရင်း\n\n ဒူဘိုင်းဖလားမှာ ပါဝင်ကစားခဲ့ကြတဲ့ အသင်းသားတွေကို အခြေခံပြီး ကလပ်ပွဲတွေ ပြန်ကစားတဲ့အခါ လူစာရင်း ရွေးချယ်မှာ ဖြစ်ပါတယ်။ အဓိက လူစာရင်းကို မိနစ် ၆၀ ပေးကစားပြီး ကျန် မိနစ် ၃၀ ကို အရန်တွေနဲ့ လူငယ်တွေကို အချိုးကျ နေရာပေးထားပါတယ်။\n\n ဘယ်ခြမ်းမှာ ပထမပွဲ ကာဗာရို၊ ဒုတိယပွဲ ချိန်ဘာလိန်တို့ကို အလှည့်ကျ ပွဲထုတ်ထားတယ်။ ကွင်းလယ်မှာ ဘာ့ဆဲလ်တစ်၊ သီယေဂိုနဲ့ ဟာဗေးတို့ကို ပင်တိုင် သုံးထားပါတယ်။ ဆာလာ၊ ဖာမင်နိုတို့ကို တိုက်စစ် ဦးဆောင်စေမယ့် ဒီလူစာရင်းဟာ မန်စီးတီးနဲ့ ကာရာဘောင်းပွဲအတွက် လူစာရင်းပဲ ဖြစ်လာပါလိမ့်မယ်။\n\n သွင်းဂိုးတွေနဲ့ ချက်ခြင်း ပြန်လာတဲ့ နူးညက်စ်",
"btext2":" ကမ္ဘာ့ဖလားထံ မသွားခင်မှာ ဒါဝင် နူးညက်စ်ဟာ လီဗာပူးနဲ့ အထိုင်ကျစ ပြုလာနေပါပြီ။ ဒါပေမယ့် လက်ရွေးစင်မှာ မတူညီတဲ့ စနစ်တွေကြောင့် အသင်းမှာ ပြန်ပြီး အံဝင်ဖို့ လေ့ကျင့်ချိန် အနည်းငယ် လိုအပ်ပါတယ်။ အေစီမီလန်ပွဲမှာ မိနစ် ၃၀ ကစားခဲ့တာက သူ့အတွက် အကျိုးဖြစ်ပါလိမ့်မယ်။\n\n ဥရုဂွေးသားဟာ တောင်ပံတွေမှာ အရှိန်ကောင်းကောင်း ပြေးလွှားပြီ ဧရိယာထဲ ဝင်ရောက် အဆုံးသတ်မှုကို ပြသခဲ့ပါတယ်။ ဒါဝင် လိုအပ်နေတာက အဆုံးသတ်ပိုင်းတွေမှာ ပိုပြီး လှုပ်ရှားနိုင်ဖို့နဲ့ ပိုင်ပိုင်နိုင်နိုင် သွင်းဂိုး ရယူဖို့ ဖြစ်ပါတယ်။ သူကတော့ မန်စီးတီးပွဲမှာ ပါဝင်သွားဖို့ မသေချာသေးပါဘူး။\n\n အဆင်ပြေတဲ့ ကောင်လေးတွေ\n\n ရာသီဝက်မှာ ကမ္ဘာ့ဖလားကြောင့် အနားယူခဲ့ရတာနဲ့အတူ ရာသီကြို တစ်ခုကို ပြန်စတင်ခဲ့တယ်။ ဒူဘိုင်းမှာတော့ သွေးသစ်တွေဖြစ်တဲ့ ဗန်ဒုတ်၊ ဘော်ဘီကလက်၊ ဘာ့ဆဲလ်တစ်တို့ရဲ့ ခြေစွမ်းတွေကို ထပ်မြင်ခဲ့ရပါတယ်။ အထူးသဖြင့်ကတော့ လူငယ်တန်းမှာ နာမည်ကြီးနေတဲ့ ဗန်ဒုတ်နဲ့ ကလက်တို့ပါပဲ။\n\n ခံစစ်ကနေ တိုက်စစ်ကို ဘောလုံးထုတ်ပေးတဲ့ ကလက်ရဲ့ အမြင်ကောင်းမှုက အထင်ကြီးစရာ ဖြစ်သလို တိုက်စစ်ကို ကိုယ်တိုင် လိုက်ပါပြီး သပ်ရပ်တဲ့ ဖြတ်တင်မှု လုပ်ပေးခဲ့တဲ့ ဗန်ဒုတ်ရဲ့ တိုးအားကလည်း သဘောကျဖို့ ကောင်းပါတယ်။ သူတို့ နှစ်ဦးက စီနီယာအဆင့်မှာတော့ ကာရာဘောင်းလို ပွဲမှာ နေရာရမှာ ဖြစ်ပါတယ်။\n\n ပြင်းထန်စွာ အားထုတ်မှု",
"btext3": " လိုင်ယွန်ပွဲမှာ လီဗာပူးအသင်းသားတွေ မောပန်းဟန် ရှိကြပေမယ့် အေစီမီလန်ပွဲမှာ အတော်လေး ဖိအားပေး ကစားနိုင်ပါတယ်။ အမြင့်ဆုံးသော ပြိုင်ပွဲတွေမှာ ကစားဖို့ဟာ အင်အားကို အကောင်းဆုံး စီမံနိုင်ဖို့နဲ့ မပြတ် ထိန်းသိမ်းနိုင်ဖို့ လိုပါတယ်။ ပထမရာသီဝက်မှာ အသင်းရဲ့ ရုပ်ပိုင်းဆိုင်ရာက အားနည်းမှုတွေ ရှိထားပါတယ်။\n\n လီဗာပူးအသင်းဟာ အမှတ်ပေးလိဂ်မှာ ရလဒ်ပိုင်း သိပ်ကောင်းနေတာ မဟုတ်ပါဘူး။ ချန်ပီယံလိဂ်မှာလည်း ရီးရဲလ်မက်ဒရစ်နဲ့ ထိပ်တိုက်တွေ့နေတာပါ။ စိတ်ပျက်စရာ ဘောလုံးရာသီ တစ်ခုကို မပိုင်ဆိုင်လိုရင် ရာသီဝက် စတင်တာနဲ့တင် ပြင်းထန်တဲ့ အရှိန်နဲ့ ဆက်တိုက် စတင်သွားဖို့ လိုအပ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/111317122022-678x381.jpg",
"imgurl2":"https://nyanaykhin.com/wp-content/uploads/2022/12/111717122022-1024x576.jpg",
"imgurl3":"https://nyanaykhin.com/wp-content/uploads/2022/12/1113171220221-1024x576.jpg",
"video":"no"
 },
       {"ndate":"Dec 17, 2022",
"htext":"ဇန်နဝါရီမှာ လေ့ကျင့်ရေး ပြန်ဝင်မယ့် ဂျိုတာ၊ အေစီပွဲအကြောင်း ပြောတဲ့ ကလော့ပ်နဲ့ လီဗာပူး သတင်းများ",
"btext1":" လီဗာပူးအသင်းဟာ ဆာလာ၊ သီယေဂို၊ ဒါဝင် (၂ ဂိုး) တို့ရဲ့ သွင်းဂိုးတွေဖြင့် အေစီမီလန်ကို အနိုင်ရခဲ့ပေမယ့် ပွဲကျင်းပမှု ပုံစံအတိုင်း ပင်နယ်တီ ဆက်ကန်ရာမှာ အရေးနိမ့်ခဲ့ပါတယ်။\n\n ဒူဘိုင်း လေ့ကျင့်ရေးမှာ ကြိုးစားထားတာအတိုင်း အေစီမီလန်ပွဲမှာ ကစားကွက် တည်ဆောက်မှုကောင်းတွေ လုပ်နိုင်ခဲ့တဲ့အပေါ် ကျေနပ်တယ်လို့ နည်းပြ ကလော့ပ်က ပြောဆိုပါတယ်။\n\n မန်စီးတီးနဲ့ ကာရာဘောင်းပွဲမှာ ထရန့်၊ ဟန်ဒိုကို ထည့်ကစားဖွယ် ရှိပေမယ့် နည်းပြအဖွဲ့က အသေအချာကြီး မစဉ်းစားရသေးဘူးလို့ သိရပါတယ်။\n\n အေစီမီလန်ကို ဂိုးပေးလိုက်ရတဲ့ အခိုက်အတန့်နဲ့ ပထမပိုင်း ပြီးခါနီး ၄ မိနစ်လောက်မှာ ပွဲပြီးခရာမှုတ်မှာကို အသင်းက စောင့်မျှော်နေတဲ့ အခိုက်အတန့်တွေကို သဘောမကျဘူးလို့ ကလော့ပ်က ပြောပါတယ်။",
"btext2":"အကယ်ဒမီကနေ ဘာ့ဆဲလ်တစ်၊ ဘော်ဘီကလက်လို ကစားသမားတွေ ပေါ်ထွက်လာပြီး အကောင်းဆုံး လုပ်နေတာ မြင်ရတာကို သဘောကျမိကြောင်း သီယေဂို အယ်ကန်တာရာက အသိအမှတ်ပြုစကား ပြောဆိုပါတယ်။\n\n လီဗာပူးအသင်းက ခံစစ်ပိုင်းအတွက် စီးရီးအေကလပ် အတ္တလန်တာအသင်းမှ အသက် ၁၉ နှစ်အရွယ် စကာဗီနီကို သဘောကျနေပါတယ်။ ဒါပေမယ့် ဘိုင်ယန်မြူးနစ်၊ အင်တာမီလန်တို့ဖြင့် အပြိုင် လုရမှာပါ။\n\n ဂျိုတာဟာ မျှော်လင့်ထားတာထက် စောပြီး ဘောလုံးပြန်ကစားနိုင်မယ် သိထားရပြီး ဖေဖော်ဝါရီလမှာ အသင်းရဲ့ ပွဲစဉ်တွေကို ပြန်လည် ပါဝင်နိုင်မှာ ဖြစ်ပါတယ်။",
"btext3": " ဒေါ့မွန်ဟာ မိုကိုကိုအတွက် စာချုပ်သစ် သဘောတူညီမှုရဖို့ အပြင်းအထန် အားထုတ်လာပေမယ့် အပြီးသတ်နိုင်ခြင်း မရှိသေးဘူးလို့ အေးဂျင့်ဖြစ်သူက ဆိုပါတယ်။\n\n မော်ရိုကို ကွင်းလယ်လူ အာမရာဘတ်ကို ခေါ်ယူနိုင်ရေး လန်ဒန်ကလပ် စပါးအသင်းကလည်း အတော်လေး အားထုတ်နေဟန် ရှိပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/92617122022-678x381.jpg",
"imgurl2":"https://nyanaykhin.com/wp-content/uploads/2022/12/92717122022-1024x576.jpg",
"imgurl3":"no",
"video":"no"
 },

      {"ndate":"Dec 16, 2022",
"htext":"ဒုတိယရာသီဝက်မှာ လီဗာပူးအသင်း အမြင့်ပျံလာနိုင်မယ့် အကြောင်းရင်းကို စတီဗင်ဂျရတ် ရှင်းပြလာ",
"btext1":" ကမ္ဘာ့ဖလားအတွက် ရာသီဝက်မှာ ရပ်နားလိုက်ရတာဟာ လီဗာပူးအသင်းဟာ ခုန်ပျံတိုးထွက်လာမှာဖြစ်ပြီး တောင့်တင်းတဲ့ ရာသီအဆုံးသတ်ကို ရရှိလိမ့်မယ်လို့ မျှော်လင့်ကြောင်း စတီဗင်ဂျရတ်က ထုတ်ပြောလာပါတယ်။\n\n လက်ရှိ ဒူဘိုင်းမှာ အကြိုလေ့ကျင့်ပြင်ဆင်မှုတွေ လုပ်နေတဲ့ လီဗာပူးဟာ ၂၂ ရက်နေ့မှာ မန်စီးတီးနဲ့ ကာရာဘောင်းဖလားပွဲ ပြန်ကစားရမှာဖြစ်ပြီး ဘောက်ဆင်ဒေးမှာ ပရီးမီးယားလိဂ် ပြိုင်ဘက် အက်စ်တွန်ဗီလာနဲ့ တွေ့ဆုံရမှာ ဖြစ်ပါတယ်။\n\n စတီဗင်ဂျရတ်က ‘ အခုက ဒုတိယ ရာသီကြိုလိုပါပဲ။ လေ့ကျင့်ရေးကွင်းမှာ အလုပ်တွေ အများကြီး လုပ်ပြီး တချို့အရာတွေကို တစ်ကပြန်စဖို့ အခွင့်အရေး တစ်ခုပါ။ ယာဂင်နဲ့ သူ့အဖွဲ့ဟာ နည်းဗျူဟာပိုင်းအရ အများကြီး လုပ်နေသလို ဒါက သူတို့အတွက် သိပ်လိုအပ်တဲ့ အနားယူဖို့ အခွင့်အရေးလည်း ဖြစ်ပါတယ်။ ",
"btext2":" သူတို့က လွန်ခဲ့တဲ့ နှစ်အနည်းငယ်အတွင်း ပွဲတွေ အများကြီး ကစားခဲ့ရသလို မနှစ်က ဆိုရင် ပြိုင်ပွဲတိုင်းမှာ နောက်ဆုံးပွဲထိ ပါဝင်ခဲ့ရတာပါ။ ဒါကြောင့် ပြိုင်ပွဲ နောက်တစ်ကျော့ ပြန်မစခင် ရာသီကြိုလေ့ကျင့်မှု အသေးစားတစ်ခု လုပ်နိုင်ပြီး ဒီလိုမျိုး အနားယူရတာကအသင်းပြန်လည်တည်ဆောက်ဖို့ အခွင့်အရေး ရစေပါတယ်။\n\n လီဗာပူးဟာ ဒုတိယရာသီဝက်မှာ အတားအဆီးတွေကြားထဲကနေ တိုးထွက်လာပြီး အမြင့်ကို ပျံသန်းလိမ့်မယ်လို့ မျှော်လင့်ပါတယ်။ တကယ်ကို ကြံ့ခိုင်သန်မာတဲ့ ၆ လကာလနဲ့အတူ ရာသီအဆုံးသတ်ကလည်း ကောင်းမယ်လို့ မျှော်လင့်တယ်။ ဘာလို့လဲဆိုတော့ အရေးကြီးတဲ့ ကစားသမားတွေဟာ အနားယူပြီး အားပြန်ဖြည့်ဖို့ အခွင့်အရေး ရခဲ့တာကြောင့်ပါ။\n\n ကမ္ဘာ့ဖလား ကစားခဲ့တဲ့ ကစားသမားတွေကလည်း ယုံကြည်မှုအပြည့်၊ ကြံ့ခိုင်မှုကောင်းကောင်းနဲ့ ပြန်လာသင့်ပါတယ်။ လီဗာပူးအတွက် တကယ်ကို အင်အားတောင့်တင်းပြီး စိတ်လှုပ်ရှားစရာ ရာသီအဆုံးသတ်ဖြစ်ဖို့ မျှော်လင့်ပါတယ် ” လို့ ဂျရတ်က ပြောဆိုခဲ့တာ ဖြစ်ပါတယ်။\n\n လီဗာပူးဟာ ဒုတိယရာသီဝက်မှာ ကြီး ၆ ကြီး ပြိုင်ဘက်တွေအပြင် နယူးကာဆယ်နဲ့ပါ ယှဉ်ပြိုင်ရမှာမို့ ထိပ်ဆုံး လေးနေရာ ပြိုင်ဆိုင်မှုက ပိုခက်ခဲလာခဲ့ပြီ ဖြစ်ပါတယ်။Credit;လီ‌ဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/190316122022-678x381.jpg",
"imgurl2":"https://nyanaykhin.com/wp-content/uploads/2022/11/154015112022-768x432.jpg",
"imgurl3":"no",
"video":"no"
 },
     {"ndate":"Dec 16, 2022",
"htext":"လီဗာပူးမှာ ဘယ်လင်ဟမ်နဲ့ အန်ဇိုတို့ နှစ်ဦးအတွက် ပေါင် သန်း ၂၀၀ ရှိရဲ့လား ရှင်းပြချက်",
"btext1":" လီဗာပူးအသင်းက ဘယ်လင်ဟမ်နဲ့ အန်ဇို ဖာနန်ဒက်စ် နှစ်ဦးလုံးကို ၂၀၂၃ မှာ ခေါ်ယူဖို့က ဖြစ်နိုင်ချေရှိတဲ့ ကိစ္စအဖြစ် ရှင်းပြမှု တစ်ခုကို အသင်းဖန်ဆိုဒ်ဖြစ်တဲ့ TIA က ပြုလုပ်သွားပါတယ်။\n\n လီဗာပူးအသင်ဟာ လာမယ့် နွေအပြောင်းအရွှေ့မှာ ကွင်းလယ်ပိုင်းကို သွေးသစ်လောင်းဖို့ ပြင်ဆင်နေပြီး ဒေါ့မွန်မှ ဘယ်လင်ဟမ်နဲ့ ဘင်ဖီကာမှ အန်ဇို ဖာနန်ဒက်စ်တို့ နှစ်ဦးကို ချိန်ရွယ်ထားပါတယ်။ လက်တလောမှာ ကစားသမားတွေနဲ့ ပုဂ္ဂိုလ်ရေးပိုင်း သဘောတူညီမှုတွေ ညိနှိုင်းနေတယ်လို့ သိထားရတယ်။\n\n နှစ်ဦးလုံးရဲ့ ပြောင်းရွှေ့ကြေးဟာ တစ်ဦးကို ပေါင် သန်း ၁၀၀ ဝန်းကျင်လို့ သိထားရပေမယ့် သူတို့နဲ့ ပတ်သက်တဲ့ အသေးစိတ် စာချုပ်ကိစ္စတွေလည်း ရှိနေပါတယ်။\n\n အန်ဇိုရဲ့ အနည်းဆုံး စာချုပ်ပါကြေးက ပေါင် ၇၇ သန်းဖြစ်ပြီး အမြင့်ဆုံးကြေးက ပေါင် ၁၀၃ သန်းဖြစ်ပါတယ်။ ဘယ်လင်ဟမ်ရဲ့ အနိမ့်ဆုံး ပြောင်းရွှေ့ကြေးက ပေါင် ၈၆ သန်းဖြစ်ပြီး အမြင့်ဆုံး တောင်းဆိုခံရမှာက ပေါင် သန်း ၁၃၀ ဖြစ်ပါတယ်။",
"btext2":" ဒါကြောင့်ပဲ လီဗာပူးအသင်းဟာ သူတို့ နှစ်ဦးအတွက် ပေါင် သန်း ၂၀၀ လောက် သုံးရမယ်လို့ ယေဘုယျ ဖော်ပြနေပါတယ်။ အသင်း အဲ့လောက်ထိ အသုံးစရိတ် သုံးခဲ့တာဟာ ၂၀၁၈ တုန်းကဖြစ်ပြီး ကစားသမားသစ် ၆ ဦးအတွက် ပေါင် သန်း ၁၈၀ သုံးခဲ့တာ ဖြစ်ပါတယ်။\n\n ၂၀၂၃ နွေမှာ သူတို့ နှစ်ဦးလုံးကို ခေါ်ယူနိုင်တဲ့ အဓိက အချက်က ကိုဗစ် အလွန်ကာလမှာ လီဗာပူးအသင်းရဲ့ ၂၀၂၁-၂၀၂၂ ဘောလုံးရာသီ ဝင်ငွေဟာ ပေါင် သန်း ၆၀၀ ဖြစ်လာမယ်လို့ မျှော်လင့်ထားပါတယ်။ ဒါဟာ အဲ့မတိုင်ခင် နှစ်ကထက် ပေါင် သန်း ၁၁၀ ပိုများပါလိမ့်မယ်။",
"btext3": " 17/18- £455m\n\n 18/19- £533m\n\n 19/20- £490m\n\n 20/21- £600m\n\n လက်ရှိ လီဗာပူးအသင်းရဲ့ ကစားသမား စာရင်းသွင်းခြင်းအတွက် တစ်ရာသီ အသုံးငွေဟာ ပေါင် သန်း ၁၀၀-၁၅၀ ဝန်းကျင်မှာရှိပါတယ်။ အသင်းဟာ ဘောလုံးရာသီ တစ်ခုမှာ ထိပ်တန်း ကစားသမား တစ်ဦးကိုတော့ သေချာပေါက် ခေါ်ယူနိုင်ပါတယ်။\n\n လာမယ့်ရာသီ စတင် အသုံးပြုနိုင်မယ့် Anfield Road ပွဲကြည့်စင်မှာ ပရိသတ် ၇၀၀၀ ကျော် ထပ်တိုးလာခြင်းက အသင်းရဲ့ ဝင်ငွေပိုင်းကို တိုးတက်လာစေပါမယ်။ လီဗာပူးက အန်ဇိုနဲ့ ဘယ်လင်ဟမ် နှစ်ဦးလုံးကို ခေါ်ယူမယ်ဆိုရင် ပေါင် သန်း ၂၀၀ ဝန်းကျင် ကျသင့်ခဲ့ရင်တောင် ငွေပေးချေမှုက အနည်းဆုံး ၃ နှစ်ကနေ ၅ နှစ်ထိ အရစ်လိုက် ခွဲဝေပေးရမှာပါ။\n\n အခြားသော အသေးစိတ် အချက်အလက်တွေ ရှိနေသေးပေမယ့် မီလ်နာ၊ ချိန်ဘာလိန်၊ ကိတ်တာလို ကွင်းလယ်တွေ ထွက်ခွာမယ့် နေရာမှာ အသင်းဟာ တစ်ဦးထက် ပိုတဲ့ အင်အားဖြည့်မှုကို ပြုလုပ်ရမှာပဲ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/104416122022-678x381.jpg",
"imgurl2":"https://nyanaykhin.com/wp-content/uploads/2022/11/180421112022-768x432.jpg",
"imgurl3":"no",
"video":"no"
 },
     {"ndate":"Dec 16, 2022",
"htext":"ဂျိုတာရဲ့ အတော်လေး အကောင်းမြင်စရာ သတင်းကောင်းကို ပေါ်တူဂီ သတင်းစာတွေ ဖော်ပြလာ",
"btext1":" ဂျိုတာဟာ အောက်တိုဘာလ ၁၆ ရက်နေ့မှာ ယှဉ်ပြိုင်ကစားတဲ့ မန်စီးတီးကို အနိုင်ရတဲ့ပွဲမှာ နောက်ဆုံး မိနစ်အတွင်း ခြေသလုံး ကြွက်သား ဒဏ်ရာ ရရှိသွားခဲ့ပါတယ်။\n\n ပေါ်တူဂီသားဟာ ကမ္ဘာ့ဖလား ပြိုင်ပွဲကိုတောင် လွဲချော်ခဲ့သလို လက်ရှိ အချိန်ထိ အသင်းရဲ့ ပွဲစဉ် ၈ ပွဲကို လွဲချော်ထားခဲ့ကာ အတော်လေး ဝမ်းနည်းစရာ သတင်းအဖြစ် နည်းပြ ကလော့ပ်က ထုတ်ပြောခဲ့တာပါ။\n\n ပေါ်တူဂီ သတင်းစာ O Jogo ကတော့ အသက် ၂၆ နှစ်အရွယ် တိုက်စစ်သမားရဲ့ ဒဏ်ရာကနေ တိုးတက်လာမှုဟာ အတော်လေး အကောင်းမြင်စရာ အခြေအနေမှာ ရှိတယ်လို့ ဖော်ပြလာပါတယ်။\n\n ဒူဘိုင်းက တစ်ဦးချင်း လေ့ကျင့်ရေး အခြေအနေတွေမှာ ဂျိုတာ အကောင်းဆုံး လုပ်နိုင်နေခြင်းနဲ့အတူ သူဟာ ရီးရဲလ်မက်ဒရစ်ကို ရင်ဆိုင်ကစားမယ့် ၁၆ သင်းအဆင့် ပွဲစဉ် မတိုင်ခင် ကြံ့ခိုင်မှု ပြန်ကောင်းလာဖွယ် ရှိနေပါတယ်။ ",
"btext2":" ပထမအကျော့ကို ဖေဖော်ဝါရီလ ၂၁ ရက်နေ့မှာ ယှဉ်ပြိုင်ရမှာဖြစ်ပြီး ဂျိုတာက ဖေဖော်ဝါရီလ ၁၃ ရက်နေ့မှာ ယှဉ်ပြိုင်မယ့် အဲဗာတန်ပွဲမှာကတည်းက လီဗာပူးအတွက် ပြန်ကစားပေးနိုင်ဖွယ် ရှိနေတာ ဖြစ်ပါတယ်။\n\n ဒါဟာ မတ်လထိ ဒီယက်စ်ကို လက်လွတ်ထားရတဲ့ လီဗာပူးအတွက် သတင်းကောင်း ဖြစ်လာပါတယ်။ လက်တလောမှာ နူးညက်စ်က ဘယ်ခြမ်းကို ထွက်ကစားနေပေမယ့် လီဗာပူး တိုက်စစ်မှာ ဆာလာ၊ ဖာမင်နို၊ နူးညက်စ်ကလွဲလို့ ရွေးချယ်စရာ အားနည်းနေတာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/85916122022-678x381.jpg",
"imgurl2":"no",
"imgurl3":"no",
"video":"no"
 },
     {"ndate":"Dec 16, 2022",
"htext":"တိုက်စစ်မှူး မိုခိုခိုအတွက် ကစားသမားရဲ့ ကိုယ်စားလှယ်ဘက်က မြင့်မားတဲ့ လုပ်ခ တောင်းဆို",
"btext1":" ပရီးမီးယားလိဂ် ကလပ် ၃ သင်းအပြင် မိခင်ကလပ် ဒေါ့မွန်ကပါ စာချုပ်သစ် ပေးဖို့ ကြိုးစားနေတာကြောင့် မိုခိုခိုရဲ့ အေးဂျင့်ဘက်က လုပ်ခပိုင်းကို မြင့်မားစွာ တောင်းဆိုမှု ပြုလုပ်လာကြောင်း The Times က ဖော်ပြပါတယ်။\n\n ၂၀၂၀ မှာ ဒေါ့မွန် စီနီယာအသင်းထံ စတင် ရောက်ရှိခဲ့တဲ့ မိုခိုခိုဟာ ဒီရာသီမှာ ဒေါ့မွန်အတွက် ပြိုင်ပွဲစုံ ၂၁ ပွဲ ပွဲကစားပြီး ကိုယ်တိုင် ၆ ဂိုး သွင်းယူထားကာ ဂိုးထောက်ပံ့မှု ၆ ကြိမ် လုပ်ထားနိုင်တာ ဖြစ်ပါတယ်။\n\n အထောင်တိုက်စစ်နဲ့ နောက်ချန် တိုက်စစ်တွေမှာ ကစားနိုင်တဲ့ မိုခိုခိုဟာ ဒေါ့မွန်နဲ့ ၂၀၂၃ နွေအထိပဲ စာချုပ်ရှိထားတာပါ။ ဂျာမနီနည်းပြကြီး ဟန်ဇီ ဖလစ်ရဲ့ ကမ္ဘာ့ဖလား လူစာရင်းထဲ ပါဝင်ခဲ့သေးတဲ့ မိုခိုခိုကို ဇန်နဝါရီမှာ ဂျာမနီပြင်ပ ကလပ်တွေက ကမ်းလှမ်းမှု ပြုလုပ်နိုင်မှာ ဖြစ်ပါတယ်။",
"btext2":"တိုက်စစ်သမားကို လီဗာပူးအပြင် ချယ်ဆီး၊ ယူနိုက်တက်တို့ကပါ စိတ်ဝင်စားနေပြီး ဒေါ့မွန်ဘက်ကလည်း တစ်နှစ် ပေါင် ၄.၄ သန်းပေးမယ့် စာချုပ်သစ် ကမ်းလှမ်းထားပါတယ်။ ဒါပေမယ့် ကစားသမားရဲ့ ကိုယ်စားလှယ်တွေက တစ်ပတ် ပေါင် ၁ သိန်းအထက် ရမယ့် တစ်နှစ် ပေါင် ၆ သန်းတန် လုပ်ခမျိုးကို အလိုရှိနေပါတယ်။\n\n အသက် ၁၈ နှစ်အရွယ် မိုခိုခို ကိုယ်တိုင်ကတော့ စာချုပ်တစ်ခုခုကို လက်မှတ်ထိုးပြီးခဲ့ရင် အရန်ခုံမှာ ထိုင်နေရတာထက် ပုံမှန် ပွဲကစားခွင့်ရဖို့ မျှော်လင့်နေတယ်။ သူ့ကို မြင့်မားတဲ့ လုပ်ခအပြင် ပွဲထွက်ခွင့် အာမခံချက်ပေးတဲ့ အသင်းက စာချုပ်သစ်အတွက် သဘောတူညီမှု ရမယ်လို့ သိရပါတယ်။\n\n လီဗာပူးအသင်းဟာ ဒီယက်ဇ် နေရာ အစားထိုးဖို့ တိုက်စစ်မှူး တစ်ဦးကို ရှာဖွေနေတာပါ။ မိုခိုခိုကို စိတ်ဝင်စားမှု ပြသထားပေမယ့် လေဗာကူဆင် အသင်းမှ ဒီယာဘီဘက်ကို ဦးလှည့်နိုင်တယ်လို့လည်း အသံထွက်လာနေပြီ ဖြစ်ပါတယ်။ Credit;လီဗာပူးသတင်းစုံ ",
"btext3": "no",
"imgurl1":"https://nyanaykhin.com/wp-content/uploads/2022/12/192315122022-678x381.jpg",
"imgurl2":"https://nyanaykhin.com/wp-content/uploads/2022/11/94810112022-768x432.jpg",
"imgurl3":"no",
"video":"no"
 },
    {"ndate":"Dec 15, 2022",
"htext":"ကလပ်အဆင့် ပွဲစဉ်တွေ ပြန်စဖို့ နီးလာခြင်းနဲ့အတူ ကလော့ပ် အဖြေထုတ်ရမယ့် လီဗာပူး ပုစ္ဆာ (၄) ခု",
"btext1":" ပရီးမီးယားလိဂ် အသင်း ၂၀ လုံးဟာ ကမ္ဘာ့ဖလားကာလအတွင်း အားဖြည့်ဖို့ အချိန်ရခဲ့ကြပြီး အသင်းကလည်း အချိန်ကို အကျိုးရှိရှိ အသုံးချခွင့် ရခဲ့တာပါ။\n\n အသင်းဟာ ၂၂ ရက်နေ့မှာ မန်စီးတီးနဲ့ ကာရာဘောင်းဖလား ကွာတားဖိုင်နယ်ကနေ ကလပ်ပွဲတွေ ပြန်ကစားရမှာ ဖြစ်ပါတယ်။ ဘောလုံးရာသီရဲ့ အရးကြီး ကာလကို သွားဖို့ ကလော့ပ်အနေနဲ့ ဘာတွေ လုပ်စရာရှိနေလဲဆိုတာ ကြည့်ရအောင်ပါ။\n\n (၁) တိုက်စစ်အတွက် ကာဗာရှာဖွေဖို့\n\n လူးဝစ် ဒီယက်ဇ်က မတ်လ မတိုင်ခင်အထိ နားနေရဖို့ရှိတာကြောင့် ကိစ္စတွေက ပိုဆိုးလာခဲ့ပြီ ဖြစ်ပါတယ်။ ကိုလံဘီယာသားဟာ ဒူဘိုင်း လေ့ကျင့်ရေးကို လာပူးပေါင်းခဲ့ပေမယ့် ခွဲစိတ်မှုတွေလုပ်ဖို့ အင်္ဂလန်ကို ပြန်သွားခဲ့ရတာ ဖြစ်ပါတယ်။\n\n ‘ဒါက သူရော ကျွန်တော်တို့ အားလုံးအတွက်ရော စိတ်ပျက်စရာကြီးပါ။ သူ တခုခု ခံစားခဲ့ရတယ်။ နောက်ရက်မှာ သိပ်ပြီး မခံစားခဲ့ရပေမယ့် ကျွန်တော်တို့က သတိထားချင်ခဲ့ပြီးတော့ သေချာကြည့်ရအောင်လို့ ပြောခဲ့ပါတယ်။ အဲ့နောက်မှာ အနားယူရမယ့် သတင်းထွက်လာတော့ မျက်နှာကို တည့်ထိုးခံလိုက်ရသလိုပဲ။ ဖြစ်လာမှတော့ ဘယ်တတ်နိုင်ပါ့မလဲ ” လို့ ကလော့ပ်က ပြောခဲ့ပါတယ်။\n\n ဂျိုတာကလည်း ဖေဖော်ဝါရီလထိ မကစားနိုင်တာနဲ့အတူ ကလာ့ပ်ဟာ တိုက်စစ်အတွက် တစ်ခုခု ဆုံးဖြတ်ဖို့ လိုအပ်ပါတယ်။ ဒီယက်ဇ်ကို မနှစ်က ဇန်နဝါရီမှာ ခေါ်ယူခဲ့တာဟာ လီဗာပူးအနေနဲ့ ရာသီဝက်မှာ လူသစ်ခေါ်ဖို့ တုံ့ဆိုင်းမှု မရှိဘူးဆိုတာ သက်သေပြခဲ့တာဖြစ်ပေမယ့် ကြုံရာလူ ဆွဲခေါ်မှာတော့ မဟုတ်ပါဘူး။",
"btext2":" (၂) ကာလရှည် ကွင်းလယ်ပြဿနာကို ဖြေရှင်းဖို့\n\n ဂျူဗင်တပ်ကွင်းလယ်လူ အာသာကို အငှားခေါ်ပြီး ကွင်းလယ်ပြဿနာကို ရေတို ဖြေရှင်းဖို့ ကြိုးစားခဲ့ပေမယ့် ဘရာဇီးသားက ၁၃မိနစ်သာ ကစားပြီး ကာလရှည် ဒဏ်ရာ ရခဲ့ပါတယ်။ ချိန်ဘာလိန်၊ ကိတ်တာနဲ့ မီလ်နာတို့ အားလုံးက ရာသီကုန်မှာ ထွက်ခွာမှာဖြစ်ပြီး ပိုကြီးမားတဲ့ ပြုပြင်ပြောင်းလဲမှုတွေ လုပ်ဖို့ အချိန်ကျလာတာ ဖြစ်ပါတယ်။\n\n လိုင်ယွန်နဲ့ ရာသီဝက် ခြေစမ်းပွဲမှာ ဟာဗေး ဒဏ်ရာမရခဲ့တာက ကံကောင်းတယ်လို့ ကလော့ပ်က ယုံကြည်နေပေမယ့် ကွင်းလယ်အတွင်း ဒဏ်ရာ ပြဿနာ များပြားမှုဟာ ဘောလုံးရာသီကို ဘယ်လိုမျိုး တိမ်းစောင်းသွားစေနိုင်လဲဆိုတာကို မြင်ထားရပြီးပါပြီ။ အန်ဇို ဖာနန်ဒက်စ်၊ ဘယ်လင်ဟမ်တို့ဖြင့် သတင်းကြီးနေပေမယ့် ဇန်နဝါရီမှာတော့ ဖြစ်လာဦးမှာ မဟုတ်ပါဘူး။\n\n (၃) ကမ္ဘာ့ဖလားအလွန် လန်းဆန်းမှုတွေကို အသုံးချဖို့\n\n အသင်းရဲ့ အဓိက ကစားသမားဟာ ကမ္ဘာ့ဖလားမှာ သိပ်ပြီး မကစားလိုက်ရပါဘူး။ ၅ ယောက်သာ ကွာတားဖိုင်နယ် တက်နိုင်ခဲ့တာဖြစ်ပြီး ဗန်ဒိုက် တစ်ဦးကပဲ ၅ ပွဲ ပါဝင်ကစားခွင့်ရခဲ့တာပါ။ လိုင်ယွန်နဲ့ပွဲ ပထမပိုင်းမှာ ပွဲထွက်ခဲ့တဲ့ ဆာလာ၊ ဖာမင်နို၊ မာတစ်တို့ဟာ ကောင်းကောင်းအနားယူခွင့် ရထားခဲ့တာပါ။\n\n ဒါပေမယ့် ဒဏ်ရာနဲ့ ပတ်သက်လာရင် ဘာတစ်ခုမှ အာမခံချက် မရှိပါဘူး။ ကောင်းကောင်းနားရရင်တောင် အခိုက်အတန့် တစ်ခုဟာ ၃ လလောက် အနားယူရဖို့ ဖြစ်သွားနိုင်ပါတယ်။",
"btext3": " (၄) ခံစစ်ပိုင်းကို ပြင်ဆင်ဖို့\n\n အယ်လစ်ဆန်ဟာ လီဗာပူးရဲ့ အရေးအကြီးဆုံးသူတစ်ယောက်ဆိုတာ အကြိမ်ကြိမ် သက်သေပြခဲ့ပြီးပါပြီ။ စီးတီးနဲ့ပွဲက clean sheet ဟာ ကမ္ဘာ့ဖလား မတိုင်ခင် လိဂ်မှာ လီဗာပူးရခဲ့တဲ့ ပေးဂိုးမရှိ လေးပွဲထဲက တစ်ပွဲဖြစ်ပါတယ်။ အသင်းဟာ ချန်ပီယံလိဂ် အုပ်စုအဆင့်မှာလည်း clean sheet ၄ ပွဲ ရယူနိုင်ခဲ့တာပါ။\n\n မာတစ် ပြန်ကြံ့ခိုင်လာပြီး ကိုနတေးကလည်း ကမ္ဘာ့ဖလားမှာ ကြံ့ခိုင်မှု အပြည့် ရှိနေခဲ့တာမို့ ကလော့ပ်ကလည်း ပထမရာသီဝက်ကထက် အများကြီး ပိုတောင့်တင်းတဲ့ ခံစစ်ကို လိုချင်နေပါလိမ့်မယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/182815122022-678x381.jpg",
"imgurl2":"https://nyanaykhin.com/wp-content/uploads/2022/09/diaz-ucl-goal-768x483.jpg",
"imgurl3":"https://nyanaykhin.com/wp-content/uploads/2022/12/8428122022-768x432.jpg",
"video":""
 },

    {"ndate":"Dec 15, 2022",
"htext":"လီဗာပူးကို လက်မှတ် ၁၈၀၀ ပဲပေးတဲ့ မက်ဒရစ်က ပရိသတ် ၇၀၀၀၀ ကျော် ဧည်ခံနိုင်ဖို့ အရှိန်မြင့်နေ",
"btext1":"လီဗာပူးအသင်းဟာ ကွာတားဖိုင်နယ် တစ်နေရာရအောင် ကြိုးပမ်းဖို့ စပိန်မြို့တော်ကို သွားကစားရမှာဖြစ်ပြီး မနှစ်က ချန်ပီယံလိဂ် ဗိုလ်လုပွဲမှာ လက်ရှိ ချန်ပီယံတွေကို ၁-၀ နဲ့ ရှုံးနိမ့်ခဲ့တာကို လက်စားချေဖို့ လိုအပ်ပါလိမ့်မယ်။\n\n ဖေဖော်ဝါရီ ၂၁ ရက်ကျရင် လီဗာပူးအသင်းဟာ အန်ဖီးကွင်းမှာ ဧည့်ခံကစားရမှာ ဖြစ်ပြီး မတ် ၁၅ ရက်နေ့မှာတော့ ဘာနေဗျူးကွင်းထံ သွားကစားရမှာ ဖြစ်ပါတယ်။ ဒါပေမယ့် ရီးရဲလ်မက်ဒရစ်ဟာလည်း ၎င်းတို့ကွင်းကို အကြီးစား အဆင့်မြှင့်တင်မှုတွေ ပြုလုပ်နေတာဖြစ်လို့ ပရိသတ် ဘယ်လောက် ဝင်နိုင်မလဲ မသေချာသေးပါဘူး။\n\n အန်ဆယ်လော့တီရဲ့ အသင်းဟာ ပြီးခဲ့တဲ့ စက်တင်ဘာမှာ ဘာနေဗျူးကွင်းထံ ပြန်ပြောင်း ယှဉ်ပြိုင်လာကတည်းက ပရိသတ် ၆၁၀၀၀ လောက်ရဲ့ ရှေ့မှာပဲ ကစားခဲ့တာဖြစ်ပါတယ်။ ဒါပေမယ့်လို့ မတ်လ လီဗာပူးနဲ့ ပွဲကျရင်တော့ ပရိသတ် ၇သောင်းထိ ထိပ်တိုး လက်ခံသွားနိုင်ဖို့ ရည်မှန်းနေပါတယ်။",
"btext2":" ချန်ပီယံလိဂ်ပွဲတွေအတွက် UEFA ရဲ့ စည်းမျဉ်းအရ ဧည့်သည်အသင်းတွေဟာ အနည်းဆုံး ကွင်းဝင်ဆံ့ ပမာဏရဲ့ ၅ ရာခိုင်နှုန်းကို ခွဲတမ်းရသင့်တယ်လို့ ဖော်ပြထားပါတယ်။ ဒါပေမယ့် ရီးရဲလ်မက်ဒရစ်ဟာ လီဗာပူးအသင်းကို ဝှီးချဲအကန့် လေးခုသာ ပါဝင်တဲ့ ပရိသတ် ၁၈၀၀ စာပဲ ပေးခဲ့ပါတယ်။\n\n ဒါဟာ ယူအီးအက်ဖ်အေ စည်းမျဉ်းကို ဆန့်ကျင်ပြီး အနည်းဆုံး ဝင်ဆံ့မှုရဲ့ ၃ ရာခိုင်နှုန်းသာ ရှိတာပါ။ မက်ဒရစ်ဟာ အဲ့ဒီ့ပွဲအတွက် ပရိသတ် ၇ သောင်းအထိ ဝင်ခွင့်ရအောင် ကြိုးစားမယ်ဆိုရင် လီဗာပူးအသင်းကို ခွဲတမ်းအဖြစ် အဝေးကွင်းလက်မှတ် ၃၅၀၀ ပေးရမှာ ဖြစ်ပါတယ်။\n\n ဒီဇင်ဘာအတွင်းမှာ လီဗာပူးအသင်းဟာ မျှမျှတတမရတဲ့ လက်မှတ် ခွဲတမ်းကိစ္စနဲ့ ပတ်သက်လို့ UEFA ထံ ဆက်သွယ်သွားမယ်လို့ အတည်ပြုထားပါတယ်။Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/172215122022-678x381.jpg",
"imgurl2":"https://nyanaykhin.com/wp-content/uploads/2022/12/18515122022-768x432.jpg",
"imgurl3":"no",
"video":"no"
 },
   {"ndate":"Dec 15, 2022",
"htext":"အူပါမီကာနို ပါရင်တောင် သူလောက် မကောင်းနိုင်ပါဘူးလို့ ကိုနတေးကို ချီးကျူးကြမှု",
"btext1":"ပြင်သစ်က မော်ရိုကို အသင်းကို ၂-၀ ဖြင့် အနိုင်ရတဲ့ပွဲမှာ ခံစစ်မှူး ကိုနတေးဟာ ပွဲထွက် လူစာရင်းကနေ ပါဝင်ခွင့်ရခဲ့ပါတယ်။\n\n ကိုနတေးဟာ ဒီကမ္ဘာ့ဖလားမှာ ပြင်သစ်အတွက် ၂ ပွဲ ပွဲထွက်ထားခဲ့ပြီး ဖြစ်ပေမယ့် အဓိက ခံစစ်မှူးအဖြစ်တော့ နေရာမရပါဘူး။ ပွဲမတိုင်ခင်မှာ အူပါမီကာနို ဒဏ်ရာရခဲ့ခြင်းကြောင့် ဒီပွဲမှာ ကိုနတေးကို ထည့်သုံးခဲ့တာဖြစ်ပြီး အသက် ၂၃ နှစ်အရွယ် ခံစစ်မှူးက ထူးချွန်ခြေစွမ်း ပြသခဲ့ပါတယ်။\n\n မော်ရိုကိုရဲ့ ထိုးဖောက်မှု များစွာကို ရပ်တန့်ခဲ့တဲ့ ကိုနတေးဟာ အပိုင် အခွင့်အရေး ဖြစ်စေမယ့် အခိုက်အတန့်တွေမှာပါ ဘောလုံး ရှင်းထုတ်မှုတွေ လုပ်ခဲ့တာပါ။ ဘယ်ခြမ်းကို ကာဗာပေးရင်း သူဟာ ဘောလုံးဆယ်ယူမှု ၃ ကြိမ်၊ ကြားဖြတ်ယူမှု ၅ ကြိမ်၊ ပိတ်ကာမှု ၂ ကြိမ်အပြင် အမြင့်ဘော ရာနှုန်းပြည့် အောင်မြင်ခဲ့ပါတယ်။\n\n ဒါကြောင့်လည်း ပွဲအပြီးမှာ ကိုနတေးရဲ့ ခြေစွမ်းက ဂရုတစိုက် ပြောဆိုစရာ ကိစ္စ ဖြစ်လာခဲ့သလို Squawka နဲ့ Opta တို့လို အချက်အလက်ဆိုင်ရာ ဝဘ်ဆိုဒ်တွေကလည်း သူ့ရဲ့ ထူးချွန်မှုကို ဖော်ပြလာခဲ့ကြပါတယ်။ ",
"btext2":" ” ကိုနတေးက ပြင်သစ်ကို ကယ်တင်လိုက်တာပဲ။ သူကစားတာ မြင်ရတာ သဘောကျဖို့ ကောင်းလိုက်တာ အကယ်လို့ အူပါမီကာနို ကြံ့ခိုင်နေလို့ ဒီပွဲပါခဲ့ရင် ပြင်သစ်က ၄-၁ နဲ့ ရှုံးနေလောက်ပြီ။ ”\n\n ” ဗန်ဒိုက်နဲ့ ကိုနတေး အတွဲကို ပြန်သုံးနိုင်တော့မှာမို့ လီဗာပူးခံစစ်က အရမ်းကို သန်မာလာတော့မှာပဲ။ ကိုနတေးက ချိန်သားကိုက် နေရာမှန်မှာ ရှိနေလွန်းတယ်။ သူ့ရဲ့ နေရာယူမှုကတော့ next level ရောက်နေပြီ။ ”\n\n ” ကိုနတေး ပါတာက ပြင်သစ်ကို အရမ်း ခြားနားသွားစေတယ်။ မော်ရိုကို အသင်းကို ရင်ဆိုင်တဲ့ ပြင်သစ်က အင်္ဂလန်ပွဲတုန်းက ပြင်သစ်ထက် အများကြီး ပိုသန်မာတယ်။ ”\n\n ” ဒီပွဲမှာ ကိုနတေး မဟုတ်ဘဲ အူပါမီကာနို ပွဲထွက်ခဲ့တာဆိုရင် ပြင်သစ် ငိုကြွေးနေရပြီဆိုတာ ငါ ပြောရဲတယ်ကွာ။ မော်ရိုကိုပွဲမှာ ကိုနတေးက လူတံတိုင်းကြီး တစ်ခုလိုပါပဲ။ ”\n\n ” ဗိုလ်လုပွဲမှာ ဗာရန်းနဲ့ အူပါမီကာနိုတို့ထဲက ဘယ်သူ့ကို ကိုနတေးနဲ့ တွဲပေးသင့်လဲ။ သူကတော့ နှစ်ဦးလုံးနဲ့ တွဲကစားနိုင်ပါတယ်။ ”",
"btext3": " ” ကိုနတေးက တကယ့်ကောင်နော်။ ဒီရာသီ လိဂ်ပွဲ ၁ ပွဲပဲ ကစားပြီး ကမ္ဘာ့ဖလားကို ရောက်လာတာ။ အခုကြည့်ရတာ ပြင်သစ်ရဲ့ အကောင်းဆုံး ခံစစ်မှူး တစ်ဦးလိုပါပဲ။ သိပ်ကောင်းတဲ့ အနာဂတ်နဲ့ လူငယ်လေးပဲ။ ”\n\n ” သူကစားတာကို ဘယ်နှစ်ကြိမ် ကြည့်ကြည့်ပါကွာ။ သူ့ပိုင်ဆိုင်ထားတဲ့ အရည်အချင်းနဲ့ဆိုရင် ၂၃ နှစ်သားဆိုတာ မယုံနိုင်အောင်ပဲ။ သူက မန်နေဂျာတိုင်း အလိုရှိမယ့် ဗဟိုခံစစ်မှူး တစ်ခြမ်းပဲ ဖြစ်မှာပဲ။ သူ့ရဲ့ အားနည်းချက်တောင် ရှာမတွေ့ခဲ့ဘူး။ “Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/104115122022-678x381.jpg",
"imgurl2":"https://nyanaykhin.com/wp-content/uploads/2022/12/104315122022-768x432.jpg",
"imgurl3":"no",
"video":"no"
 },
   {"ndate":"Dec 15, 2022",
"htext":"ကိုနတေးတို့ ဗိုလ်လုပွဲတက်၊ အန်ဇိုအတွက် ပေါင် ၇၇ သန်း၊ ဒီယက်ဇ်နေရာ ဒီယာဘီကို ချိန်လာခြင်းနဲ့ လီဗာပူး သတင်းများ",
"btext1":" ပြင်သစ်အသင်းက မော်ရိုကို အသင်းကို ၂-၀ ဖြင့် အနိုင်ရပြီး ဗိုလ်လုပွဲထံ တက်ရောက်သွားတဲ့ ပွဲမှာ လီဗာပူးခံစစ်မှူး ကိုနတေးက မိနစ် ၉၀ အပြည့် ပါဝင်ကစားခဲ့သလို ခြေစွမ်းကောင်း ပြသခဲ့ပါတယ်။\n\n ဒူဘိုင်းမှာ အနားရစဉ် ကာလအတွင်း လီဗာပူးအသင်းသားတွေဟာ နယ်မြေသစ်ရဲ့ အမှတ်တရ နေရာတွေနဲ့ ယဉ်ကျေးမှုအသစ်တွေထံ သွားရောက် လည်ပတ်ခဲ့ကြပါတယ်။\n\n မော်ရိုကို ကွင်းလယ်လူ အာမရာဘတ်ဟာ စပိန် လာလီဂါထံ သွားကစားလိုနေဟန် ရှိပြီး အနာဂတ်အကြောင်း စကားပြောရာမှာ ဘာစီလိုနာ၊ ရီးရဲလ်မက်ဒရစ်၊ အက်သလက်တီကို အသင်းအကြောင်းတွေကို ပြောလာပါတယ်။ ",
"btext2":"နည်းပြကလော့ပ်ဟာ အာမရာဘတ်ရဲ့ ကိုယ်စားလှယ်နဲ့ တွေ့ဆုံမှု တစ်ခုကို မကြာခင်မှာ ပြုလုပ်သွားဖို့ ရှိနေသေးတယ်လို့ သိရပါတယ်။\n\n နွေအပြောင်းအရွှေ့မှာ ဒါဝင် နူးညက်စ်အတွက် ယူရို သန်း ၁၀၀ ထိ ကုန်ကျမယ့် စာချုပ်ဖြင့် ခေါ်ယူထားခဲ့ပေမယ့် အနာဂတ် ခေါ်ယူမှုတွေကို အထိအခိုက် မရှိနိုင်ကြောင်း အသင်းသတင်းထောက်တွေက ထုတ်ပြောလာပါတယ်။\n\n ဒီယက်ဇ်နေရာ အစားထိုးရေးအတွက် လီဗာပူးအသင်းဟာ လေဗာကူဆင် အသင်းမှ တိုက်စစ်သမား Moussa Diaby ကို စောင့်ကြည့်နေပါတယ်။ ",
"btext3": " ကာတစ်ဂျုံးဟာ ဒူဘိုင်းမှာ ရှိနေပြီး သီးသန့် လေ့ကျင့်ရေးတွေ လုပ်နေခဲ့ပေမယ့် အသင်းလိုက် လေ့ကျင့်ရေးကို အခုချိန်ထိ မပါနိုင်သေးပါဘူး။\n\n ကမ္ဘာ့ဖလားအပြီး ယှဉ်ပြိုင်ရမယ့် ကာရာဘောင်းပွဲမှာ မန်စီးတီးဘက်က ကွင်းလယ်လူ ဒီဘရိုင်း ပါဝင်ဖွယ်ရှိပြီး သူဟာ မန်ချက်စတာကလပ်နဲ့ လေ့ကျင့်ရေး အပြည့် ပြန်ဝင်ပါတော့မယ်။\n\n ကမ္ဘာ့ဖလား ပြိုင်ပွဲမှာ အသင်းသား ၇ ဦးကို လက်လွတ်ပေးရခြင်းအတွက် ဖီဖာဘက်က ပေါင် ၁.၅ သန်း ပေးအပ်လာခြင်းကို လီဗာပူးအသင်း ရရှိခဲ့ပါတယ်။\n\n ဘင်ဖီကာဘက်က ငြင်းဆန်နေပေမယ့် အန်ဇို ဖာနန်ဒက်စ်အတွက် စာချုပ်ပါကြေး ပေါင် ၇၇ သန်းကို လီဗာပူးဘက်က အသက်သွင်းခွင့် ရှိနေတယ်လို့ သိရပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/90915122022-678x381.jpg",
"imgurl2":"https://nyanaykhin.com/wp-content/uploads/2022/12/91515122022-768x432.jpg",
"imgurl3":"https://nyanaykhin.com/wp-content/uploads/2022/12/91115122022-768x432.jpg",
"video":"no"
 },

   {"ndate":"Dec 14, 2022",
"htext":"အေစီမီလန်ပွဲ မတိုင်ခင် လီဗာပူးအသင်းရဲ့ ဒူဘိုင်းလေ့ကျင့်ရေးမှ ထူးခြားမှုများ",
"btext1":" လီဗာပူးဟာ ဒူဘိုင်းက နွေးထွေးတဲ့ ရာသီဥတုနဲ့အတူ လေ့ကျင့်ရေးစခန်းသွှု်းမှု ဒုတိယအပတ်ကို ရောက်လာခဲ့ပါပြီ။ သူတို့ဟာ ပိတ်ရက် မတိုင်ခင်အထိ ဒူဘိုင်းမှာ ဆက်နေသွားမှာဖြစ်ပြီး ဒီသောကြာနေ့မှာ အေစီမီလန်နဲ့ နောက်ထပ် ခြေစမ်းပွဲ ကစားဖို့ရှိပါသေးတယ်။\n\n ကစားသမားတွေက ကြံ့ခိုင်မှုကို အရှိန်မြှင့်လုပ်လာနေပြီး ဒီလေ့ကျင့်ရေးခရီးကနေ နည်းဗျူဟာပိုင်း တိုးတက်မှုတွေ ရှိလာဖို့ စိတ်အားထက်သန်နေတာ ဖြစ်ပါတယ်။ လီဗာပူးရဲ့ နောက်ဆုံး လေ့ကျင့်ရေးကနေ မြင်တွေ့ခဲ့ရတာတွေကတော့…\n\n ဒါဝင် ပြန်လာပြီ\n\n အုပ်စုအဆင့်ကနေ ဥရုဂွေး ထွက်လာရပြီးတဲ့နောက် ဒါဝင်နူးညက်စ်ဟာ လီဗာပူးနဲ့ ပြန်ပူးပေါင်းလာတဲ့ ပထမဆုံး ကမ္ဘာ့ဖလား ပြိုင်ပွဲဝင် ကစားသမား ဖြစ်ပါတယ်။ ကျန်ကစားသမား အားလုံးက အင်္ဂလန်မှာပဲ လီဗာပူးအသင်းနဲ့ ပူးပေါင်းပါလိမ့်မယ်။",
"btext2":" နူးညက်စ်ကို သွေးပူလေ့ကျင့်ခန်း အစီအစဉ်တွေမှာ အဓိက တွေ့ခဲ့ရတယ်။ အသင်းဘက်က သူ့ကို အလျင်စလို မပါစေချင်သေးတာနဲ့အတူ နူးညက်စ်ဟာ နောက်ပိုင်း လေ့ကျင့်ရေးတွေမှာ ပါဝင်ခဲ့ပုံ မပေါ်ပါဘူး။ ဥရုဂွေးအတွက် စိတ်ပျက်စရာ ဖြစ်ခဲ့ပေမယ့် နူးညက်စ်က စိတ်ခံစားချက် ကောင်းနေပုံရပါတယ်။\n\n လေ့ကျင့်ရေး မဆင်းခဲ့တဲ့ ဂျုံးစ်နဲ့ ကိတ်တာ\n\n ကာတစ်ဂျုံးဟာ လီဗာပူးရဲ့ ဘယ်လေ့ကျင့်ရေးမှာမှ မပါဝင်ဘဲ ဒဏ်ရာကနေ ပြန်ကောင်းလာဖို့သာ ကြိုးစားနေရတဲ့ပုံပါပဲ။ ပြီးခဲ့တဲ့အပတ်က သူဟာကြံ့ခိုင်ရေးနည်းပြ ဒေါက်တာဒေးဗစ်ရိုက်ဒင်းနဲ့အတူ ကွင်းပတ်ပြေးနေတဲ့ပုံကို မြင်တွေ့ခဲ့ရတာပါ။ အင်္ဂါနေ့မှာတော့ သူ့ဘောကန်ဖိနပ်တွေ ကိုင်လာတဲ့ပုံကို မြင်ရပါတယ်။\n\n ဂျုံးက သီးသန့် လေ့ကျင့်နေခဲ့ပေမယ့် အပြည့်အဝ ပြန်လေ့ကျင့်နိုင်ဖို့ သိပ်မဝေးတော့​ပါဘူး။ ကိတ်တာကလည်း ဒဏ်ရာကနေ အပြည့်အဝ ပြန်ကောင်းလာဖို့ လုပ်နေဆဲဖြစ်ပါတယ်။\n\n ရမ်ဆေးကို တကွက်ပြလိုက်တဲ့ ရိုဘို",
"btext3": "ရိုဘိုဟာ တနိုင်ငံတည်းသား ကယ်ဗင်ရမ်ဆေးကို ခြေယောင်ပြ လိမ်ခေါက် ကျော်ဖြတ်နိုင်ခဲ့ပြီးနောက် အားရပါးရ အောင်ပွဲခံခဲ့ပါတယ်။ ပက်လင်ဒါးက စကော့သားတွေ အတွဲညီနေတယ်လို့ အော်လိုက်တာကိုတောင် ကြားလိုက်ရပါတယ်။ ရော်ဘတ်ဆန်ဟာ စကော်တလန် အစွန်လူ ရမ်ဆေးအတွက် ဘေးနားမှာရှိတဲ့ အကောင်းဆုံး စံပြဖြစ်မှာ သေချာပါတယ်။\n\n ပြင်းထန်တဲ့ အဆုံးသတ် လေ့ကျင့်ရေး\n\n ကစားမားတွေဟာ နေရောင်အောက်က အဆုံးသတ် လေ့ကျင့်ရေးတစ်ခုမှာ ပါဝင်ခဲ့ကြပြီး ချိန်ဘာလိန်၊ ဘန်ဒုတ်တို့ ဂိုးတွေသွင်းခဲ့ကြပါတယ်။ ဒါပေမယ့် အထင်ကြီးစရာ ကာကွယ်မှုတချို့လည်း ရှိခဲ့ပြီး ချိန်ဘာလိန်ရဲ့ အနီးကပ် ကန်ချက်ကို တားဆီးခဲ့တဲ့ လူငယ်ဂိုးသမား မရိုဇက်ဟာ အတ်ဒရီရန်ဆီကနေ ချီးကျူးမှုကို ရရှိခဲ့ပါတယ်။\n\n ဒီလေ့ကျင့်ရေးရဲ့ စိတ်ကူးက ကစားသမားတွေရဲ့ အားပြိုင်မှုနဲ့ လှုပ်ရှားမှုအတွက် ဖြစ်ပြီး အဲ့ဒီ့နောက် တောင်ပံနေရာတွေကနေ ဖြတ်တင်ဘောတွေကို အဆုံးသတ်ဖို့ ကြိုးစားကြတာ ဖြစ်ပါတယ်။ လီဗာပူးအတွက် နောက်ထပ် လေ့ကျင့်ရေးကောင်း တစ်ခုပါပဲ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/185214122022-678x381.jpg",
"imgurl2":"https://nyanaykhin.com/wp-content/uploads/2022/12/184214122022-768x492.jpg",
"imgurl3":"https://nyanaykhin.com/wp-content/uploads/2022/12/184214122022-768x492.jpg",
"video":""
 },
   {"ndate":"Dec 14, 2022",
"htext":"လူးကပ်အတွက် ဆုတောင်းပေးခြင်း၊ အာမရာဘတ်ကို စပါးပဲပြောင်းလို့ တိုက်တွန်း၊ ပူလီဆစ်ကို ခေါ်ဖို့ မရှိနဲ့ လီဗာပူး သတင်းများ",
"btext1":" လီဗာပူး ကွင်းလယ်လူဟောင်း လူးကပ် လေဗာဟာ ဘရာဇီးကလပ် Gremio အသင်းနဲ့အတူ လေ့ကျင့်ရေး ဆင်းနေစဥ် နှလုံးဖောက်ခြင်းကို ရင်ဆိုင်ခဲ့ရပါတယ်။ လီဗာပူးပရိသတ်တွေက လူးကပ်အမြန် သက်သာလာစေဖို့ ဆုတောင်းပေးမှုတွေ လုပ်နေကြပါတယ်။\n\n ပြင်သစ်နဲ့ မော်ရိုကို ပွဲမှာ ခံစစ်မှူး ကိုနတေး ပွဲထွက်ခွင့်ရသွားမယ်လို့ သတင်းထွက်နေပါတယ်။\n\n ဂါနာတိုက်စစ်သမား ခူးဒက်စ်က သူ့ရဲ့ နောက်ထပ် အသင်းသစ်ဟာ ပရီးမီးယားလိဂ်မှ ဖြစ်ရမယ်လို့ စိတ်ပိုင်းဖြတ်ထားပါတယ်။ မကြာသေးခင်က အဲဗာတန်အသင်း ကမ်းလှမ်းမှု လုပ်ထားတဲ့ သူ့ကို လီဗာပူးကလည်း ကင်းထောက် စောင့်ကြည့်ခဲ့ပေမယ့် ကြိုးစားမယ့် အလားအလာတော့ မမြင်ရသေးပါဘူး။\n\n လီဗာပူးအသင်းဟာ ဒီယက်စ်နဲ့ ဂျိုတာနေရာ အစားထိုးဖို့ တိုက်စစ်သမား ရှာဖွေနေပေမယ့် ချယ်ဆီးမှာ နေရာမရဖြစ်နေတဲ့ ပူလီဆစ်ကို ခေါ်ယူဖို့ စိတ်ဝင်စားခြင်း မရှိပါဘူး။ ",
"btext2":" လီဗာပူးကို ပြောင်းခြင်းဟာ ကာလတိုအတွက်ပဲ အသုံးချခံရမှာမို့ ရေရှည်အတွက် ပိုမို ရည်ရွယ်ပြီး ခေါ်လိုတဲ့ စပါးအသင်းထံ ပြောင်းရွှေ့ပါဆိုပြီး မော်ရိုကို ကွင်းလယ်လူ အာမရာဘတ်ကို ဖီအိုရင်တီးနား အသင်းဖော်က တိုက်တွန်းခဲ့ပါတယ်။\n\n အန်ဇို ဖာနန်ဒက်စ်ရဲ့ စာချုပ်ပါ ပြောင်းရွှေ့ကြေး ယူရို သန်း ၁၂၀ ပေးမယ်ဆိုရင် ဘင်ဖီကာဘက်က အပြောင်းအရွှေ့ကို တားဆီးပိုင်ခွင့် မရှိဘူးလို့ သိရပါတယ်။\n\n လီဗာပူးနဲ့ လက်မှတ်ထိုးပြီးလို့ အသင်းဘက်က ဆေးစစ်ခြင်း မတိုင်ခင်ထိ သူ့မှာ ဒဏ်ရာရှိနေမှန်းတောင် မသိခဲ့ဘူးလို့ ညာအစွန်လူ ကယ်ဗင် ရမ်ဆေးက ပြောပါတယ်။ ဒဏ်ရာရှိနေတဲ့အပေါ် အတော်လေး စိတ်ပျက်မိခဲ့တယ်လို့ သူက ဝန်ခံပါတယ်။",
"btext3": " ပြိုင်ဘက်တွေကို နာကျင်စေမယ့် အသင်းမျိုးဖြစ်ကြောင်း ပြန်လည် ပြသပါမယ်လို့ လက်ထောက်နည်းပြ လင်ဒါးက ဆိုပါတယ်။\n\n လီဗာပူးအသင်းဟာ အန်ဇိုနဲ့ ဘယ်လင်ဟမ်တို့ရဲ့ ကိုယ်စားလှယ်တို့ဖြင့် ညိနှိုင်းမှုတွေ လုပ်ခဲ့ပေမယ့် သက်ဆိုင်ရာ ကလပ်တွေဖြစ်တဲ့ ဘင်ဖီကာ၊ ဒေါ့မွန်တို့ဖြင့်တော့ ဆွေးနွေး စကားပြောမှု မလုပ်သေးပါဘူး။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/84514122022-678x381.jpg",
"imgurl2":"https://nyanaykhin.com/wp-content/uploads/2022/12/8428122022-768x432.jpg",
"imgurl3":"no",
"video":"no"
 },
   {"ndate":"Dec 13, 2022",
"htext":"ဘယ်လင်ဟမ်နဲ့ အန်ဇို နှစ်ဦးလုံးကို လီဗာပူး ခေါ်ယူသွားနိုင်တယ်လို့ မာဆေးဆိုဒ် သတင်းဌာန ဖော်ပြ",
"btext1":" လီဗာပူးဟာ ၂၀၂၂-၂၃ ရာသီကုန်မှာ ခက်ခဲတဲ့ အနေအထားကို ရင်ဆိုင်ရနိုင်ပါတယ်။ ပရိသတ်တွေ လက်ရှိ စိုးရိမ်နေရတဲ့ နေရာတစ်ခုက ကွင်းလယ်ဖြစ်ပြီး ကစားသမားတွေ အသက်အရွယ် ရလာမှုနဲ့ ဖန်တီးနိုင်စွမ်း ကင်းမဲ့မှုတွေကြောင့်ပဲ ဖြစ်ပါတယ်။\n\n ဒီပြဿနာကို ဖြေရှင်းဖို့ ကူညီနိုင်တဲ့ ကစားသမား နှစ်ယောက်ကတော့ အသက် ၂၁ နှစ်အရွယ် အန်ဇို ဖာနန်ဒက်နဲ့ အသက် ၁၉ နှစ်အရွယ် ဘယ်လင်ဟမ်ပါပဲ။ လီဗာပူးဟာ နှစ်ယောက်လုံးကို ချိတ်ဆက်နေတာဖြစ်ပြီး ၎င်းတို့ဟာ ဆယ်စုနှစ် တစ်ခုကြာ အမြင့်မားဆုံး အဆင့်မှာ စွမ်းဆောင်နိုင်တဲ့ အရည်အသွေးရှိသူတွေ ဖြစ်ပါတယ်။\n\n နောက်ဆုံး သတင်းတွေအရ လီဗာပူးဟာ နှစ်ယောက်လုံးကို ခေါ်ယူဖို့ ပြိုင်ဆိုင်မှုထဲ ပါဝင်နေတာပါ။ ဘယ်လင်ဟမ်က အားလုံးသိပြီးသား ကာလရှည်ပစ်မှတ်ဖြစ်ပေမယ့် ဖာနန်ဒက် အကြောင်းကတော့ မှန်းဆရ ခက်ခဲပါတယ်။\n\n ဖာနန်ဒက်ရဲ့ စာချုပ်ဖျက်သိမ်းကြေးက ပေါင် ၁၀၃ သန်းလောက် ရှိပေမယ့် ဘယ်လင်ဟမ်ကိုတော့ အဲ့လိုဝယ်လို့ မရဘဲ ညှိနှိုင်းယူရမှာပါ။ နှစ်ယောက်လုံးကို ခေါ်ဖို့ဆိုရင် ပေါင် သန်း၂၀၀ ကျော် ကုန်ကျမှာဖြစ်ပါတယ်",
"btext2":" ပရိသတ်အတွက်ကတော့ ခုနောက်ပိုင်း ကာလတွေမှာ အသင်းဘက်က အဲ့လို အသုံးကြီးတာမျိုး သိပ်မြင်ရလေ့ မရှိပေမယ့် ဒါက ပြောင်းလဲမယ့် လမ်းစ ဖြစ်နိုင်မှာလား?\n\n လီဗာပူးဟာ နောက်နွေရာသီမှာ ချိန်ဘာလိန်၊ ဂျိမ်းစ်မီလ်နာ၊ နာဘီကိတ်တာတို့ကို အလွတ်စာချုပ်တွေဖြင့် ဆုံးရှုံးခဲ့ရင် ကလော့ပ်အနေနဲ့ ပြန်လည်တည်ဆောက်ရမယ့် စီမံကိန်း အကြီးကြီးနဲ့ ကျန်ရစ်ခဲ့ရမှာပါ။ သူတို့နေရာ ရေရှည် ဖြေရှင်းချက်တွေနဲ့ အားဖြည့်ဖို့ လိုအပ်ပါလိမ့်မယ်။",
"btext3": "တခါထဲနဲ့ နာမည်ကြီး ကွင်းလယ်လူသစ်နှစ်ယောက်ကို ခေါ်ယူတာက ကလော့ပ် လက်ထက် လီဗာပူးအတွက် ပထမဆုံးအကြိမ် မဟုတ်ပါဘူး။ ၂၀၁၈ နွေတုန်းကလည်း အသင်းဘက်က ဖာဘင်ညိုနဲ့ ကိတ်တာတို့ကို အတူတူ ခေါ်ယူခဲ့ဖူးပါတယ်။\n\n ဘင်ဖီကာဥက္ကဌ ရူအီကော်စတာရဲ့ မကြာသေးမီက မှတ်ချက်စကားတွေနဲ့ ဒေါ့မွန်ရဲ့ အဓိက ကစားသမားတွေ မရောင်းထုတ်ချင်မှုကြောင့် ဇန်နဝါရီမှာ ဘယ်လင်ဟမ် ဒါမှမဟုတ် ဖာနန်ဒက်ကို ခေါ်ယူဖို့ ကြိုးစားမှုက ခက်ခဲနေပါတယ်။ လီဗာပူး အနေနဲ့ နှစ်ယောက်လုံးကို တခါထဲ ခေါ်ယူဖို့ဆိုရင် နွေရာသီအထိ စောင့်ဆိုင်းရပါလိမ့်မယ်။\n\n လီဗာပူးဟာ ဘယ်လင်ဟမ်နဲ့အတူ နောက်ထပ် စီနီယာ ကစားသမားတစ်ယောက် ခေါ်ယူဖို့ စဉ်းစားနေပါတယ်။ အသုံးစရိတ်နဲ့ ရည်မှန်းချက်က ရှိနေဆဲဖြစ်ပြီး အခုကနေစလို့ ဘယ်လိုတွေ ဖြစ်လာမလဲ? တခြားသော ပစ်မှတ်တွေ ထပ်ပေါ်လာဦးမလား? ဆိုတာကတော့ စောင့်ကြည့်ရမှာပါ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/175713122022-678x381.jpg",
"imgurl2":"https://nyanaykhin.com/wp-content/uploads/2022/12/10395122022-1024x576.jpg",
"imgurl3":"no",
"video":"no"
 },

    {"ndate":"Dec 13, 2022",
"htext":"အန်ဇို သဘောတူညီမှုရပြီး ကွင်းလယ်အတွက် သန်း ၂၀၀ သုံးမယ်၊ တိုက်စစ်မှူး ရှာနေခြင်းနဲ့ လီဗာပူး သတင်းများ",
"btext1":"လီဗာပူးအသင်းဟာ အန်ဇို ဖာနန်ဒက်စ်ကို ခေါ်ယူနိုင်ရေး ပုဂ္ဂိုလ်ရေး သဘောတူညီမှု ရတော့မယ်ဆိုတဲ့ သတင်းတွေ အတော်လေး ထွက်နေပါတယ်။ တစ်နှစ်ထဲမှာပဲ ဘယ်လင်ဟမ်နဲ့ အန်ဇိုတို့အတွက် ယူရို သန်း ၂၀၀ ဝန်းကျင် သုံးမယ့် အနေအထား ဖြစ်ပါတယ်။\n\n နွေတုန်းက ယူနိုက်တက်နဲ့ ချယ်ဆီးတို့ လုပ်ခဲ့သလို အသုံးစရိတ် သန်း ၂၀၀ လောက် ထုတ်ပြီး လီဗာပူးကို သွေးသစ်လောင်းပေးဖို့ FSG နဲ့ ကလော့ပ်ကို ကာရေဂါက တိုက်တွန်းလိုက်ပါတယ်။\n\n ဖီအိုရင်တီးနား ကွင်းလယ်လူ အာမရာဘတ်ရဲ့ အေးဂျင့်က သူ့ကစားသမားဟာ အသင်းသစ်ထံ ကူးပြောင်းဖို့ ဘာသဘောတူညီမှုမှ မရသေးကြောင်း ထုတ်ပြောလာပါတယ်။\n\n ဒဏ်ရာကြောင့် ၁၀ လကြာ အနားယူနေရတဲ့ တိုက်စစ်သမား ကိတ်ဂေါ်ဒန်ဟာ ဒူဘိုင်းမှာ အသင်းနဲ့အတူ ရှိနေပြီး ပြန်လည် ထူထောင်ရေး လုပ်ငန်းစဉ်အတွက် မြက်ခင်းပြင်ပေါ် ပြန်လည် ခြေချခဲ့ပါပြီ။",
"btext2":" လီဗာပူးအသင်းဟာ ဘယ်လင်ဟမ်ကို ခေါ်ယူရေးအတွက် ကစားသမားရဲ့ ဖခင်ဖြင့် ညိနှိုင်းနိုင်ခဲ့ကာ ပြိုင်ဘက်တွေကို အပြတ်အသတ် အသာရခဲ့ပြီဖြစ်ပါတယ်။ တတ်နိုင်သလောက် အမြန်ဆုံး ဒေါ့မွန်အသင်းနဲ့ သဘောတူညီမှုရဖို့ ကြိုးစားနေပါတယ်။\n\n လူးဝစ် ဒီယက်ဇ်ရဲ့ ဒူးဒဏ်ရာ ခွဲစိတ်မှုက အောင်မြင်ခဲ့ပြီး ကြံ့ခိုင်မှု အပြည့် ပြန်ကောင်းလာဖို့ဆိုရင် မတ်လလောက်မှ ဖြစ်နိုင်ပါမယ်။",
"btext3": "အေဂျက်အသင်းက တိုက်စစ်သမားအဖြစ် သုံးနေတဲ့ ခူးဒက်စ်ကို ခေါ်ယူလိုရင် ယူရို သန်း ၃၀-၄၀ လောက် ပေးရမယ်လို့ The Athletic က ဖော်ပြပါတယ်။\n\n လီဗာပူးအသင်းရဲ့ ချိတ်ဆက်မှုတွေကြောင့် အန်ဇို ဇန်နဝါရီမှာ ထွက်ခွာမယ်ဆိုတဲ့ သတင်းတွေကို ဘင်ဖီကာ ဥက္ကဋ္ဌက ပြင်းပြင်းထန်ထန် ကန့်ကွက်လာခဲ့ပြီး လာမယ့် စျေးကွက်မှာ လုံးဝ ထုတ်မရောင်းဘူးလို့ ပြောလာပါတယ်။\n\n ဒီယက်ဇ်နဲ့ ဂျိုတာတို့ မတ်လနဲ့ ဖေဖော်ဝါရီလတွေမှာမှ ဘောလုံး ပြန်ကစားနိုင်တော့မှာမို့ တိုက်စစ်မှူး တစ်ဦး ခေါ်ယူဖို့ နည်းပြကလော့ပ်က အလိုရှိနေကြောင်း အသင်း သတင်းထောက် ဂျိမ်းပီယာဇ့်က ဆိုပါတယ်။ လက်တလော ဘယ်ခြမ်းမှာ ကာဗာရို ရှိနေပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/91513122022-678x381.jpg",
"imgurl2":"https://nyanaykhin.com/wp-content/uploads/2022/11/180421112022-1024x576.jpg",
"imgurl3":"no",
"video":"no"
 },
   {"ndate":"Dec 12, 2022",
"htext":"မိနစ် ၉၀ကော ပင်နယ်တီမှာပါ လိုင်ယွန်ကို ရှုံးတဲ့ ဒူဘိုင်းဖလားပွဲအပြီး စကားစမြည် ပြောစရာများ",
"btext1":"ကြံ့ခိုင်မှု ပြန်ကောင်းလာတဲ့ စီနီယာတွေ\n\n သတိပြုမိဆုံးက ပထမရာသီဝက်ကို လွဲချော်နေတဲ့ ခံစစ်မှူး ဂျိုးမာတစ်ကို အသင်းမှာ ပြန်တွေ့ရတာပါပဲ။ အသင်းရဲ့ အဓိက ဗဟိုနောက်ခံလူဟာ သွက်သွက်လက်လက်နဲ့ နေရာယူပုံကောင်းကောင်း၊ ပေးပို့ပုံ ကောင်းမွန်ခဲ့သလို လိုအပ်တဲ့ ခံစစ်ကာကွယ်မှုတွေကို လုပ်နိုင်ခဲ့ပါတယ်။\n\n ပထမပိုင်းမှာ ပွဲက သိပ်မပြင်းထန်ခဲ့ပေမယ့် သူပြန်လာတာနဲ့ ပတ်သက်ပြီး ပိုပြီး သတိပြုမိလိုက်တာက နောက်တန်း အပြောင်းအလဲတွေ လုပ်ခဲ့တဲ့ ဒုတိယပိုင်းမှာ လီဗာပူး ခံစစ်ဟာ ကျော်ဖြတ်ဖို့ အရမ်းကို လွယ်ကူနေတဲ့ပုံ ပေါက်ခဲ့တာပါ။\n\n ပြီးတော့ ဩဂုတ်ကနေ နိုဝင်ဘာအထိ ဒဏ်ရာကြောင့် ပွဲတွေကို လွဲချော်ခဲ့တဲ့ ဂိုးသမား ကယ်လီဟာကိုလည်း ပြန်တွေ့ခဲ့ရပါတယ်။ ဘောလုံးပွဲတွေ ပြန်စတင်ချိန် ပထမဆုံး ရင်ဆိုင်ရမယ့် မန်စီးတီးပွဲမှာ ကယ်လီဟာက ပွဲထွက်ရမှာသေချာတာကြောင့် ခုလို ကစားချိန်ယူထားတာက ကောင်းပါတယ်။ ",
"btext2":"ပြီးတော့ ပရီးမီးယားလိဂ် ပွဲဦးထွက်ရဖို့ စောင့်နေဆဲဖြစ်တဲ့ ညာနောက်ခံလူ ကယ်ဗင်ရမ်ဆေးနဲ့ ကွင်းလယ်လူတွေဖြစ်တဲ့ ချိန်ဘာလိန်နဲ့ နာဘီကီတာတို့လည်း ပါဝင်ခဲ့ပါတယ်။ ဒုတိယပိုင်းမှာ လူစားဝင်ကစားခဲ့တဲ့ ချိန်ဘာလိန်နဲ့ ကီတာတို့အတွက် ကစားချိန်ရဖို့ကသာ အဓိက ဖြစ်ပြီး ရေရှည်မှာ အသင်းနဲ့အတူ ဆက်ရှိနေမှာ မဟုတ်ပါဘူး။\n\n အယ်လီယော့ရဲ့ ဒဏ်ရာ\n\n ပွဲချိန်နာရီဝက်မှာပဲ ဟာဗေး ကွင်းထဲကနေ ထွက်ခွာသွားတာကြောင့် ပရိသတ်တွေ စိုးရိမ်ခဲ့ရပါတယ်။ ကွင်းလယ်တိုက်စစ် ကစားသမားဟာ အနောက်ကနေ ဧရိယာထဲထိ ပြေးလွှားမှုတချို့ လုပ်ခဲ့ပြီး သွက်သွက်လက်လက် ရှိတဲ့ပုံ ပေါက်ခဲ့ပေမယ့် တစ်ကြိမ်မှာ ပွတ်တိုက်မိသွားခဲ့တာပါ။\n\n လူးဝစ်ဒီယက်ရဲ့ ကာလရှည်ဒဏ်ရာအပြင် ဂျိုတာ နားနေရဆဲ ဖြစ်တာကြောင့် ရာသီပြန်စတဲ့အခါ တိုက်စစ် ရွေးချယ်စရာနဲ့ ပတ်သက်ပြီး တစ်ယောက် နှစ်ယောက်လောက် ပျောက်နေဦးမှာပါ။ ကာတစ်ဂျုံးစ်ကိုလဲ မေးခွန်းထုတ်ရဦးမှာဖြစ်ပြီး သူဟာ အသင်းနဲ့အတူ ရှိနေပေမယ့် သိပ်ပြီး မလေ့ကျင့်နိုင်ခဲ့သလို ဒီပွဲမှာလဲ မပါဝင်ခဲ့ပါဘူး။\n\n တိုက်စစ် VS ခံစစ် ",
"btext3": "ဖာမင်နိုဟာ ခြေစွမ်းထက်မြက်နေခဲ့ပြီး လီဗာပူးရဲ့ ဂိုးနဲ့ ပင်နယ်တီ နှစ်ခုလုံးမှာ ပါဝင်ပတ်သက်ခဲ့ပါတယ်။ ဆာလာကလည်း ကောင်းမွန်တဲ့ ပြေးလွှားမှုတချို့ လုပ်ခဲ့ပြီး ပရိသတ်တွေကို စိတ်လှုပ်ရှားအောင် လုပ်နိုင်ခဲ့တဲ့ တစ်ဦးတည်းသော ကစားသမား ဖြစ်ခဲ့တယ်။ သူ့ရဲ့ ဆိုးရွားတဲ့ ပင်နယ်တီကန်ချက်ကတော့ ကာကွယ်ခံလိုက်ရပါတယ်။\n\n တတိယ ပွဲထွက်တိုက်စစ်မှူးဖြစ်တဲ့ ကာဗာရိုဟာ တခါတလေ အသင်းဖော်တွေနဲ့ ချိတ်ဆက်မိနေခဲ့ပြီး စက္ကန့်၄၀အတွင်း ဂိုးသွင်းခဲ့ပေမယ့် အဲ့နောက်ပိုင်းမှာတော့ သိပ် မလုပ်ပြနိုင်ပါဘူး။ လူငယ် ကွင်းလယ်ခံစစ်သမား ဘာ့ဆဲလ်တစ်နဲ့ တိုက်စစ်သမား ဗန်ဒုတ်တို့ရဲ့ ခြေစွမ်းကတော့ သဘောကျစရာ ဖြစ်ခဲ့ပါတယ်။\n\n ဒုတိယပိုင်းမှာ ဘန်ဒုတ်နဲ့ ဒိုမိနစ် ကော်နက်စ်တို့ဆီက စိတ်လှုပ်ရှားစရာတချို့ မြင်တွေ့ခဲ့ရပေမယ့် လူငယ်တွေနဲ့ နောက်တန်းကတော့ တည်ငြိမ်မှုမရှိခဲ့ပါဘူး။\n\n ပင်နယ်တီ လေ့ကျင့်မှု\n\n ဒူဘိုင်းစူပါဖလား စည်းမျဉ်းက ပွဲတွင်းရလဒ် ဘယ်လိုပဲဖြစ်ဖြစ် ပင်နယ်တီပါ ဆက်ကန်ရပါတယ်။ နိုင်ပွဲအတွက် ၃မှတ်၊ သရေဆို ၂မှတ်၊ ပင်နယ်တီ အဆုံးအဖြတ် အနိုင်ရရင် \n\nနောက်ထပ် ၁မှတ် ရပါတယ်။ ဒါပေမယ့် လီဗာပူးကတော့ တစ်မှတ်မှကို မရယူနိုင်ခဲ့ပါဘူး။ ပင်နယ်တီအတွက် အတွေ့အကြုံသစ်တွေ ရရှိကြမှာ ဖြစ်ပါတယ်။\n\n စီးတီး ဒါမှမဟုတ် ဗီလာအတွက် ပြင်ဆင်မှု\n\n ဒီနေ့ပွဲမှာ ကစားခဲ့တဲ့ ဆာလာ၊ မာတစ်၊ သီယာဂိုတို့လို စီနီယာကစားသမား တချို့ဟာ မီလန်နဲ့ပွဲမှာ ထပ်မံမြင်တွေ့ရနိုင်ပါတယ်။ ကလော့ပ်ဟာ မန်စီးတီးနဲ့ ကာရာဘောင်း ဖလားပွဲမှာ သူသုံးလို့ရမယ့် အဓိက ကစားသမားတွေကို သုံးပါလိမ့်မယ်။\n\n ဒီရာသီစတုန်းက အဆင်မပြေမှုတွေကို ချန်ခဲ့ပြီး လီဗာပူးဟာ အက်စ်တွန်ဗီလာနဲ့ ဘောက်ဆင်ဒေးပွဲမှာ စိတ်ဓာတ်ကောင်း၊ ပုံစံကောင်းနဲ့ ပြန်လာဖို့ အဆင်သင့် ဖြစ်နေပါပြီ။ ပရီးမီးယားလိဂ်မှာ တိုးတက်အောင် ပြုပြင်မွမ်းမံရမှာတွေ ရှိနေပြီး ထိပ်ဆုံးလေးနေရာက အနိမ့်ဆုံး မှန်းထားရမယ့် နေရာ ဖြစ်နေရမှာပါ။",
"imgurl1":"https://nyanaykhin.com/wp-content/uploads/2022/12/184112122022-678x381.jpg",
"imgurl2":"https://nyanaykhin.com/wp-content/uploads/2022/12/184312122022-1024x576.jpg",
"imgurl3":"https://nyanaykhin.com/wp-content/uploads/2022/12/185112122022-1024x576.jpg",
"video":"no"
 },

  {"ndate":"Dec 12, 2022",
"htext":"လီဗာပူး ပစ်မှတ် ဘယ်လင်ဟမ်၊ ခူးဒက်စ်တို့ရဲ့ နောက်ဆုံးရ အပြောင်းအရွှေ့ ထူးခြားမှု",
"btext1":"ကမ္ဘာ့ဖလား ကာလအတွင်း လီဗာပူးအသင်းဘက်က ကင်းထောက် စောင့်ကြည့်ခဲ့သလို အပြောင်းအရွှေ့ သတင်းကြီးနေတဲ့ ဘယ်လင်ဟမ်၊ ခူးဒက်စ်တို့နဲ့ ပတ်သက်ပြီး The Athletic က ဖော်ပြလာမှုတွေ ဖြစ်ပါတယ်။\n\n ဘယ်လင်ဟမ်ဘက်က အသင်း ပြောင်းဖို့ ခွင့်တောင်းမယ်ဆိုရင် သူ့ကို ရောင်းထုတ်ပေးဖို့ ဒေါ့မွန်ဘက်က တံခါးဖွင့်ထားပါပြီ။ ဒါပေမယ့်လို့ ဂျာမာန်ကလပ်ဘက်က တောင်းဆိုတဲ့ ပြောင်းရွှေ့ကြေးအရ ကလပ် အနည်းငယ်ကပဲ သူ့အတွက် ပေးရမယ့် ပြောင်းရွှေ့ကြေးကို တတ်နိုင်ပါလိမ့်မယ်။",
"btext2":"ကမ္ဘာ့ဖလား မပြီးခင် ဘာဆုံးဖြတ်ချက်မှ ချဖို့ မရှိတဲ့ ဘယ်လင်ဟမ်ကို ခေါ်ယူရေး စိတ်ဝင်စားတဲ့ ကလပ်တွေ ရှိနေပေမယ့် လီဗာပူးက ရေပန်းအစားဆုံး ဖြစ်နေပါတယ်။ ဒါပေမယ့် ဘယ်လင်ဟမ်ကို ခေါ်ယူရေး အခွင့်အရေးက လီဗာပူးရဲ့ လက်ထဲမှာပဲ ရှိနေပြီလို့တော့ ပြောလို့ မရပါဘူး။\n\n လီဗာပူးအသင်းရဲ့ လက်တလော ခက်ခဲမှုတွေနဲ့အတူ ၂၀၂၃-၂၀၂၄ ဘောလုံးရာသီ ချန်ပီယံလိဂ် ဝင်ခွင့်က သံသယရှိစရာ ဖြစ်ပါတယ်။ ရီးရဲလ်မက်ဒရစ်၊ ချယ်ဆီးတို့ကလည်း ကွင်းလယ်လူကို စိတ်ဝင်စားနေတယ်။ မန်စီးတီးကတော့ ဘယ်လင်ဟမ်ကို ခေါ်ယူရေး ရေပန်းစားမှုထဲမှာ ရှိမနေပါဘူး။ ",
"btext3": " ဂါနာ ကွင်းလယ်လူ ခူးဒက်စ်က ဇန်နဝါရီမှာ အေဂျက်ကို စွန့်ခွာဖို့ စိတ်ဆန္ဒ ပြင်းပြနေပါတယ်။ ပရီးမီးယားလိဂ်၊ ဘွန်ဒက်လီဂါနဲ့ လီဂူးဝမ်းက ကလပ်တွေဟာ သူ့ကို ခေါ်ယူရေး စောင့်ကြည့်နေကြတယ်။\n\n အသက် ၂၂ နှစ်အရွယ် ကစားသမားအတွက် အနိမ့်ဆုံး ယူရို ၃၅-၄၀ သန်းလောက် ပမာဏနဲ့ အေဂျက်ဘက်က ထွက်ခွင့်ပေးမှာပါ။ စက်တင်ဘာတုန်းက အဲဗာတန်အသင်းဟာ ခူးဒက်စ်ကို ခေါ်ယူဖို့ သဘောတူညီမှု ရခဲ့ပေမယ့် အန်တိုနီနဲ့ မာတီနက်စ်တို့ကို ထွက်ခွင့်ပေးရတာကြောင့် ဂါနာ ကစားသမားကို ဆက်ထိန်းဖို့ အေဂျက်ဘက်က စိတ်ပြောင်းခဲ့ပါတယ်။\n\n အဲဗာတန်က စိတ်ဝင်စားနေဆဲဖြစ်ပြီး ခူးဒက်စ်က ပရီးမီးယားလိဂ်ထံ ပြောင်းဖို့ကို ဦးစားပေးဖြစ်တယ်။ အေဂျက်က သူ့ကို false nine နေရာမှာ သုံးနေပြီး ကစားသမားဟာ နယ်သာလန်ကလပ်နဲ့ ၂၀၂၅ ခုနှစ်ထိ စာချုပ်ရှိထားကာ ကလပ် တစ်သင်းသင်းနဲ့ သဘောတူညီမှု ရခြင်းမျိုး မရှိသေးပါဘူး။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/172912122022-678x381.jpg",
"imgurl2":"https://nyanaykhin.com/wp-content/uploads/2022/12/10395122022-1024x576.jpg",
"imgurl3":"no",
"video":"no"
 },

  {"ndate":"Dec 12, 2022",
"htext":"‘မျက်ခွက်ကို ဖြတ်ရိုက်လိုက်သလို ခံစားရတာပေါ့ဗျာ’ လို့ ရင်ဖွင့်သွားတဲ့ နည်းပြယာဂင်",
"btext1":"ရာသီသစ် စတင်လာခဲ့ကတည်းက လီဗာပူးအသင်းကို ထိုးနှက်နေခဲ့ ဒဏ်ရာ ပြဿနာတွေဟာ ကမ္ဘာ့ဖလား အပြီးလောက်မှာတောင် ဆက်ပြီး ရှိနေဆဲ ဖြစ်ပါတယ်။\n\n အာဆင်နယ်ကို ရင်ဆိုင်တဲ့ပွဲမှာ ဒူးဒဏ်ရာကြောင့် ကွင်းထဲကနေ ထွက်ခဲ့ပြီး ကမ္ဘာ့ဖလား ကာလကို အနားယူနေခဲ့ရတဲ့ ဒီယက်စ်ဟာ ဒူဘိုင်းက လေ့ကျင့်ရေးမှာပဲ နောက်ဆက်တွဲ ဒဏ်ရာကိစ္စ ပြန်ပေါ်သွားခဲ့ပါတယ်။ သူက အင်္ဂလန်ကို ပြန်ပြီး စစ်ဆေးမှုတွေကို ခံယူခဲ့ရပြီ ဖြစ်ပါတယ်။\n\n သတင်းထောက်တွေကို ကလော့ပ်က ပြောရာမှာ ” အသင်းက အားလုံးအတွက် စိတ်ပျက်စရာကြီးပေါ့ဗျာ။ ဒါက မဖြစ်ရမယ် အခြေအနေ တစ်ခုပါပဲ။ သတင်းဆိုးကို ကြားလိုက်ရပြီး နောက်နေ့ စစ်ဆေးကြည့်တော့ မျက်ခွက်ကို ဖြတ်ရိုက် ခံလိုက်ရသလိုပါပဲ ” လို့ ဖြစ်ပါတယ်။  ",
"btext2":" ပြီးခဲ့တဲ့ စနေနေ့မှာပဲ ဒီယက်စ်ရဲ့ ဒဏ်ရာကို ခွဲစိတ်မှု ပြုလုပ်ခဲ့ပြီ ဖြစ်ပါတယ်။ သူဟာ မတ်လ အထိ ဘောလုံး ပြန်ကစားနိုင်တော့မှာ မဟုတ်ခြင်းကြောင့် ဂျိုတာကိုလည်း လက်လွတ်ထားရတဲ့ လီဗာပူးအတွက် စိတ်ပျက်စရာ သတင်းဆိုး ဖြစ်လာခဲ့ပါတယ်။\n\n နည်းနည်းလေး အကောင်းမြင်စရာ သတင်းကတော့ လိုင်ယွန်နဲ့ ခြေစမ်းပွဲမှာ ဒဏ်ရာကြောင့် လူစားလဲခဲ့ရတဲ့ ဟာဗေးရဲ့ အခြေအနေက မစိုးရိမ်ရပါဘူး။ ကြိုတင် ကာကွယ်ဖို့ လူစားလဲခဲ့ခြင်းဟာ အချိန်ကောင်းဖြစ်ခဲ့တယ်လို့ သိရပါတယ်။\n\n ” ကျနော်တို့ ဂိုးမသွင်းခင်တည်းက ဟာဗေး ထိခိုက်မိခဲ့တာပါ။ ကျနော်တို့ ကံကောင်းတယ် ပြောရမလားဘဲ သူ အဆင်ပြေပါတယ် ” လို့ ကလော့ပ်က ပြောပြခဲ့ပါတယ်။\n\n ကွင်းလယ်လူ သီယေဂိုနဲ့ ခံစစ်မှူး မာတစ်တို့လည်း ကြံ့ခိုင်မှု ကောင်းနေပြီး နည်းနည်းတော့ ထိန်းထားရဦးမယ့် အခြေအနေပါ။ ဒါပေမယ့် ကွင်းလယ်လူ ကာတစ်ဂျုံးကတော့ အသင်းလိုက် လေ့ကျင့်ရေးထဲ ပြန်ဝင်လာနိုင်ခြင်း မရှိသေးတာ ဖြစ်ပါတယ်။Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/105712122022-678x381.jpg",
"imgurl2":"https://nyanaykhin.com/wp-content/uploads/2022/08/diaz-lfc-red-1024x570.jpg",
"imgurl3":"no",
"video":"no"
 },
 
     {"ndate":"Dec 12, 2022",
"htext":"ဟာဗေး အခြေအနေ၊ အနာဂတ် မသေချာတဲ့ ဖာမင်နိုနဲ့ ဖာဘင်ညို၊ ဘယ်လင်ဟမ်အတွက် အနိမ့်ဆုံး ယူရို သန်း ၁၀၀ နဲ့ လီဗာပူး သတင်းများ",
"btext1":" လိုင်ယွန်နဲ့ ဒူဘိုင်းဖလားမှာ မိနစ် ၉၀ အတွင်း ၃-၁ ဖြင့် အရေးနိမ့်ခဲ့သလို ပင်နယ်တီမှာတော့ ၅-၃ ဖြင့် အရေးနိမ့်ခဲ့ပါတယ်။ ဒီပြိုင်ပွဲဟာ ပွဲနိုင်ရင် ၃ မှတ်၊ ပင်နယ်တီနိုင်ရင် ၁ မှတ်ဆိုပြီး အမှတ်ပေးတာ ဖြစ်ပါတယ်။\n\n လိုင်ယွန်ပွဲမှာ ဟာဗေးကို လူစားလဲခဲ့တာဟာ ပြိုင်ဘက် အသင်းသားက သူ့ကို ကန်ခဲ့မိတာကြောင့် ကြိုတင် ပြင်ဆင်မှုအဖြစ် ကွင်းထဲကနေ ထုတ်လိုက်တာလို့ ကလော့ပ်က ပြောပါတယ်။\n\n တိုက်စစ်မှူး ဒီယက်ဇ်ဟာ စနေနေ့တုန်းက သူ့ရဲ့ ဒူးဒဏ်ရာအတွက် ခွဲစိတ်မှု ခံယူခဲ့တယ်လို့ ကိုလံဘီယာ သတင်းရင်းမြစ်ကို ကိုးကားပြီး Paul Joyce က ဖော်ပြပါတယ်။\n\n ဒူဘိုင်းမှာ လိုင်ယွန်နဲ့ ကစားရတဲ့ ခြေစမ်းပွဲကို ကောင်းမွန်တဲ့ စမ်းသပ်မှုနဲ့ အစတစ်ခုအဖြစ် ကာဗာရိုက မြင်ပါတယ်။ လီဗာပူးအသင်းဟာ သောကြာနေ့မှာ အေစီမီလန်နဲ့ ဒူဘိုင်းဖလား ဒုတိယပွဲစဉ် ဆက်လက် ယှဉ်ပြိုင်ပါမယ်။",
"btext2":"လီဗာပူးအသင်းထံ ပြောင်းဖြစ်မလားဆိုတဲ့ မေးခွန်းကို မော်ရိုကို ကွင်းလယ်လူ အာမရာဘတ်က ” လီဗာပူးက သိပ်လှတဲ့ ကလပ်တစ်သင်းပါ ” လို့ အဖြေပေးပါတယ်။\n\n ဘယ်လင်ဟမ်အတွက် အနိမ့်ဆုံး ပြောင်းရွှေ့ကြေးဟာ ယူရို သန်း ၁၀၀ ဖြင့်ပြီး အဲ့ထက် ပိုများဖို့ပဲ ရှိပါမယ်လို့ အပြောင်းအရွှေ့ သတင်းထောက် ရိုမန်နိုက ပြောပါတယ်။\n\n လီဗာပူးဘက်က ဖာမင်နိုကို ၂၀၂၅ ခုနှစ်ထိ သက်တမ်းတိုးဖို့ ကြိုးစားနေသလို ဆော်ဒီကလပ်ကလည်း ဘရာဇီးသားကို ဇန်နဝါရီမှာ ချိတ်ဆက်နိုင်ဖို့ စောင့်ဆိုင်းနေပါတယ်။\n\n ဒီရာသီကုန်ထိ ဖာဘင်ညိုကို ဆက်ထိန်းမှာဖြစ်ပေမယ့် အဲ့နောက်ပိုင်းမှာ ကွင်းလယ်လူဟာ လီဗာပူးကနေ ထွက်ခွာသွားတာလည်း ဖြစ်နိုင်တယ်လို့ သိရပါတယ်။\n\n တနင်္လာနေ့မှာ တိုက်စစ်မှူး ဒါဝင်ဟာ လီဗာပူးအသင်းနဲ့ ပူးပေါင်းမှာဖြစ်ပြီး အခြားသော ကမ္ဘာ့ဖလား ပြိုင်ပွဲဝင် အသင်းသားတွေကတော့ မာဆေးဆိုဒ်မှာ အသင်းနဲ့ ပြန်လည် ပူးပေါင်းပါမယ်။\n\n ဒဏ်ရာရ ကွင်းလယ်လူ အာသာမယ်လိုဟာ ဒီလအကုန်လောက်မှာ ဘောလုံး ကစားနိုင်ဖွယ် ရှိပါတယ်။ နောက်ထပ် စစ်ဆေးမှုတွေအတွက် ရက်ချိန်း ယူထားပေမယ့် အခြေအနေ တိုးတက်နေပါတယ်။ Credit;လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/12/93712122022-678x381.jpg",
"imgurl2":"no",
"imgurl3":"no",
"video":"no"
 },

     {"ndate":"Dec 11, 2022",
"htext":"ဒီကနေ့ည လိုင်ယွန်နဲ့ပွဲ မတိုင်ခင် ဒီယက်ဇ်၊ ဂျိုတာ၊ အာသာတို့ရဲ့ ဒဏ်ရာနဲ့ ပတ်သက်ပြီး နောက်ဆုံး သိရမှု",
"btext1":" လူးဝစ် ဒီယက်ဇ်ဟာ ဒီရာသီအစောပိုင်း အာဆင်နယ်နဲ့ပွဲမှာ ရခဲ့တဲ့ ဒူးဒဏ်ရာကနေ နောက်ဆက်တွဲ ထပ်ဖြစ်လာခဲ့ပြီးနောက် ဆေးစစ်ချက်တစ်ခုကို စောင့်ဆိုင်းနေရပြီ ဖြစ်ပါတယ်။\n\n ဒီတစ်ပတ်အစောပိုင်းမှာ လေ့ကျင့်ရေးအပြည့် ပြန်ဆင်းနိုင်ခဲ့တဲ့ ဒီယက်ဇ်ဟာ ကမ္ဘာ့ဖလားအပြီး လီဗာပူးပွဲတွေမှာ ပြန်ပါလာနိုင်ဖို့ အဆင်သင့် ဖြစ်နေပြီလို့ မျှော်လင့်ခဲ့တာပါ။ ဒါပေမယ့် သူဟာ ဒဏ်ရာထပ်ရခဲ့ပြီး လီဗာပူရဲ့ ဒူဘိုင်း လေ့ကျင့်ရေးစခန်းကို စွန့်ခွာကာ အင်္ဂလန်ကို ပြန်ခဲ့ရပါတယ်။\n\n ကလပ်ဟာ သူ့ဒဏ်ရာ အတိမ်အနက်ကို သေချာ မပြောပြခဲ့ပေမယ့် ကိုလံဘီယာ သတင်းတွေအရ ဒီယက်ဇ်က ခွဲစိတ်မှု လုပ်ရမှာဖြစ်ပြီး မတ်လ မတိုင်ခင်အထိ အသင်းနဲ့ ပြန်ပူးပေါင်းနိုင်မှာမဟုတ်ပါဘူး။\n\n ဂျိုတာကတော့ အောက်တိုဘာလတုန်းက မန်စီးတီးနဲ့ပွဲမှာ ပြင်းထန်တဲ့ ခြေသလုံးကြွက်သား ဒဏ်ရာရပြီးကတည်းက နားနေခဲ့ရတာဖြစ်ပြီး အဲ့ဒဏ်ရာကြောင့် ကမ္ဘာ့ဖလားကိုပါ လွဲချော်ခဲ့ရတာပါ။ လီဗာပူးအသင်းဘက်က မကြာခင်မှာ ဒီယိုဂို ဂျိုတာ ကြံ့ခိုင်မှု ပြန်ပြည့်ဝလာဖို့ မျှော်လင့်နေပါလိမ့်မယ်။ ",
"btext2":" သူဟာ ဒူဘိုင်းကို သွားတဲ့ လီဗာပူးရဲ့ ၃၂ ယောက်သော လူစာရင်းထဲ ပါဝင်ပေမယ့် ကြံ့ခိုင်မှု ပြည့်ဝသေးခြင်း မရှိပဲ ကြံ့ခိုင်ရေးနည်းပြတွေနဲ့အတူ ပြန်လည် ထူထောင်ရေး လုပ်ငန်းစဉ်တွေအတွက် ကြိုးစားလုပ်ဆောင်နေရတုန်း ဖြစ်ပါတယ်။\n\n နောက်ဆုံးရ သတင်းတွေအရ ဂျိုတာဟာ ဖေဖော်ဝါရီ မတိုင်ခင်အထိ ပြန်ကစားနိုင်ဦးမှာ မဟုတ်ပါဘူး။\n\n ဒီယက်ဇ်ရဲ့ ကာလရှည် အနားယူရမှု၊ ဂျိုတာပြန်လာဖို့ ရက်သတ္တပတ်များစွာ ထပ်စောင့်ရဦးမှာတွေကြောင့် ဘောလုံးရာသီ ပြန်စတဲ့အခါ တိုက်စစ် ရွေးချယ်ရေးအတွက် အခက်အခဲ ရှိနေမှာပါ။ ဒီယက်ဇ်နဲ့ ဂျိုတာတို့ဟာ ဘယ်တောင်ပံ တိုက်စစ်အတွက် အဓိက ရွေးချယ်စရာတွေဖြစ်ပါတယ်။\n\n မတ်လ မတိုင်ခင်အထိ ဒီယက်ဇ် နားရမယ်ဆိုရင် ရီးရဲလ်မက်ဒရစ်နဲ့ ချန်ပီယံလိဂ် ပထမအကျော့ အပါအဝင် စုစုပေါင်း ၁၇ ပွဲအထိ လွဲချော်နိုင်ပါတယ်။",
"btext3": " ဂျုံးစ်ရဲ့ သတင်းတော့ မကြားရသေးပေမယ့် ဒူဘိုင်းမှာ လေ့ကျင့်ရေးအချိန်ပြည့် မလုပ်နိုင်သေးတဲ့ ၂၁နှစ်အရွယ် ကစားသမားဟာ ဒဏ်ရာကနေ ရာနှုန်းပြည့် ပြန်ကောင်းလာဖို့ ကြိုးစားနေရဆဲပါ။ အာသာကလည်း အဆင်သင့် ဖြစ်မနေသေးဘဲ မာတစ်နဲ့ ကီတာတို့ကိုတော့ အသင်းလေ့ကျင့်ရေးမှာ ပြန်တွေ့ခဲ့ရပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/12/174811122022-678x381.jpg",
"imgurl2":"https://nyanaykhin.com/wp-content/uploads/2022/11/90911120221-768x426.jpg",
"imgurl3":"no",
"video":"no"
 },

    {"ndate":"Dec 11, 2022",
"htext":"ကမ္ဘာ့ဖလားက ထွက်ရတဲ့ အင်္ဂလန်၊ အန်ဇို-ဘယ်လင်ဟမ် တို့ဖြင့် သဘောတူညီမှုတွေ ယူထားခြင်းနဲ့ လီဗာပူး သတင်းများ",
"btext1":" ဒီကနေ့ ညမှာတော့ လီဗာပူးအသင်းနဲ့ လိုင်ယွန်အသင်းတို့ဟာ ဒူဘိုင်းဖလားအတွက် ခြေစမ်းပွဲ ယှဉ်ပြိုင်ကစားသွားမှာ ဖြစ်ပါတယ်။\n\n အင်္ဂလန်နဲ့ ပြင်သစ်ပွဲမှာ အင်္ဂလန်အသင် အရေးနိမ့်ခဲ့တာကြောင့် လက်ရှိ ကမ္ဘာ့ဖလားမှာ ဆက်လက် ပါဝင်နေမယ့် လီဗာပူးအသင်းသားဆိုလို့ ခံစစ်မှူး ကိုနတေး တစ်ဦးတည်း ကျန်ရှိတော့တာ ဖြစ်ပါတယ်။\n\n လူငယ်ကြယ့်ပွင့် ဘာ့ဆဲလ်တစ်က သူဟာ ကွင်းလယ် နံပါတ် ၆ နေရာမှာ ပျော်ရွှင်နေကြောင်း ပြောဆိုသလို အနာဂတ်မှာလည်း ဒီနေရာကနေပဲ ဆက်ပြီး ကစားဖွယ်ရှိတယ်လို့ ပြောပြလာပါတယ်။\n\n လီဗာပူးနဲ့ ဘယ်လင်ဟမ်ကြားမှာ သဘောတူညီမှု တစ်ခု ရထားတယ်လို့ အသံထွက်နေပြီး ကစားသမားနဲ့ အပြီးသတ် ကိစ္စကတော့ မပြောရသေးဘူးလို့လည်း ဖော်ပြနေကြပါတယ်။",
"btext2":"အမုန်းစကားနဲ့ အကြမ်းဖက်မှုတွေကို ဆန့်ကျင်တဲ့ လှုပ်ရှားမှုတွေမှာ လီဗာပူးအသင်းက UN နဲ့ လက်တွဲလုပ်ဆောင်ဖို့ ပိုမို ကြိုးစားလာပါတယ်။\n\n လီဗာပူးအသင်းက အန်ဇို ဖာနန်ဒက်စ်အတွက် ဘင်ဖီကာ တာဝန်ရှိသူတွေထံ ချဉ်းကပ် စကားပြောဆိုမှုတွေ လုပ်ထားခဲ့ပြီးဖြစ်သလို အကြို သဘောတူညီမှု တစ်ခုတောင် ရထားတယ်လို့ ပေါ်တူဂီ သတင်းဌာနတွေက ဖော်ပြပါတယ်။\n\n ဟန်ဒါဆန်ကို လေးစားမှု ပေးကြပါလို့ ဘယ်လင်ဟမ်ရဲ့ တောင်းဆိုမှုနဲ့ ပတ်သက်လို့ ဟန်ဒါဆန်က ” ကျနော်က ၁၉ နှစ်သားလေးရဲ့ ကာကွယ်ပေးမှုတွေကို ခံနေရပြီလား? ရပါတယ် သဘောကျပါတယ် ” လို့ ရယ်မောပြီး တုန့်ပြန်ပါတယ်။\n\n လီဗာပူးအသင်းက ဒီယက်စ်ရဲ့ ဆေးစစ်ချက် အဖြေကို စောင့်နေဆဲ ဖြစ်ပေမယ့်လို့ ဒဏ်ရာဟာ ခွဲစိတ်မှု ခံယူရပြီး မတ်လထိ နားရမယ်လို့တော့ သိထားရဆဲပါ။\n\n ဒူဘိုင်း လေ့ကျင့်ရေးမှာ ဘာ့ဆဲလ်တစ်၊ ဗန်ဒုတ်၊ ဘော်ဘီကလက်တို့ရဲ့ အစွမ်းအစတွေက သူ့ကို အထင်ကြီးစေတယ်လို့ နည်းပြကလော့ပ်က ပြောဆိုပါတယ်။ Credit;လီ‌ဗာပူးသတင်းစုံ ",
"btext3": "no",
"imgurl1":"https://nyanaykhin.com/wp-content/uploads/2022/12/92111122022-678x381.jpg",
"imgurl2":"no",
"imgurl3":"no",
"video":"no"
 },
   {"ndate":"Dec 10, 2022",
"htext":"မတ်လထိ နားရမယ့် ဒီယက်စ်၊ အာမရာဘတ်ကို လက်မလွတ်လိုတဲ့ ဖီအိုရင်တီးနား၊ ဖာမင်နို ၂၀၂၅၊ ဘယ်လင်ဟမ် ၆ နှစ်စာချုပ်တို့နဲ့ လီဗာပူး သတင်းများ",
"btext1":"လီဗာပူး တောင်ပံသမား ဒီယက်စ်ဟာ ဒူးဒဏ်ရာ ခွဲစိတ်ရတော့မှာဖြစ်ပြီး မတ်လလောက်မှ ပြန်ကစားနိုင်တော့မှာ ဖြစ်ပါတယ်။\n\n ကမ္ဘာ့ဖလား ကွာတားဖိုင်နယ် အဆင့်မှာ နယ်သာလန်နဲ့ ဘရာဇီးတို့ အရေးနိမ့်ခြင်းကြောင့် ဗန်ဒိုက်၊ ဖာဘင်ညိုနဲ့ အယ်လီဆန်တို့ဟာ သီတင်းပတ်ကြာ အနားယူပြီးရင် ကလပ်ဖြင့် ပြန်လည် ပူးပေါင်းကြပါမယ်။\n\n ကမ္ဘာ့ဖလားမှာ တောက်ပနေတဲ့ အာမရာဘတ်ကို ဇန်နဝါရီမှာ လီဗာပူးအသင်းထံ ရောင်းထုတ်ခြင်း မပြုဖို့ ဖီအိုရင်တီးနားဘက်က စဉ်းစားလာပါတယ်။ လီဗာပူး အားကစားဒါရိုက်တာ ဂျူလီယန် ဝတ်က မိုရိုကို ကွင်းလယ်လူကို ခေါ်ယူနိုင်ရေး ကြိုးစားနေတာပါ။\n\n ဘယ်လင်ဟမ်ကို လက်မှတ်ထိုး ခေါ်ယူနိုင်ရင် ၆ နှစ်စာချုပ်ပေးဖို့ လီဗာပူး အသင်းဘက်က ပြင်ဆင်ထားပါတယ်။ ",
"btext2":" အသင်းနဲ့ ဖာမင်နိုကြား စာချုပ်ကိစ္စဟာ အခြေအနေ ကောင်းမွန်နေပြီး ၂၀၂၅ ခုနှစ်ထိ ရှိမယ့် သက်တမ်းတိုး စာချုပ်သစ်ကို ချုပ်ဆိုသွားမှာ ဖြစ်ပါတယ်။\n\n ဟန်ဒါဆန်နဲ့အတူ နေ့စဉ် အတူတွဲဘက် အလုပ်လုပ်ဖူးသူ တစ်ဦးအဖြစ် ကွင်းလယ်ဟာ ကိုယ်ကျိုးမငဲ့သူ တစ်ဦးဖြစ်သလို ပြင်းထန်စွာ အားထုတ်ပေးသူဖြစ်ကြောင်း ဂန္တဝင်ကြီး စတီဗင် ဂျရတ်က မှတ်ချက်ပေးခဲ့ပါတယ်။\n\n ပြင်သစ်နဲ့ ယှဉ်ပြိုင်ရမယ့် ကမ္ဘာ့ဖလား ကွာတားဖိုင်နယ်မှာ ဟန်ဒါဆန် ဆက်လက် ပွဲထွက်ရမယ်လို့ သိရပြီး ထရန့်ကတော့ အရန်လူစာရင်းမှာပဲ ပါဝင်သွားဖွယ် ရှိပါတယ်။\n\n လီဗာပူး ဆေးအဖွဲ့ဟာ သီယေဂို၊ မာတစ်၊ ဂျုံးတို့ကို အသင်းလိုက် လေ့ကျင့်ရေးမှာ အမြဲတမ်း ပါဝင်စေခြင်း မရှိဘဲ ကြံ့ခိုင်မှုဆိုင်ရာ စောင့်ကြည့်မှုတွေ ဆက်တိုက် ပြုလုပ်နေပါတယ်။\n\n သူဟာ ငယ်စဉ်တုန်းက ပြင်သစ် ဂန္တဝင်ကြီး ဇီဒန်းကို ကမ္ဘာ့ဖလားမှာ ကြည့်ရှု အားပေးခဲ့ဖူးပြီး နှစ်သင်းရပါတယ်လို့ ထရန့်က ထုတ်ပြောခဲ့ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/83510122022-678x381.jpg",
"imgurl2":"https://nyanaykhin.com/wp-content/uploads/2022/12/10395122022-1024x576.jpg",
"imgurl3":"no",
"video":"no"
 },
   {"ndate":"Dec 10, 2022",
"htext":"ပေါ်တူဂီဘက် ဦးလှည့်နေတဲ့ လီဗာပူးကို ဘွန်ဒက်လီဂါ ခံစစ်မှူးအား ခေါ်ယူဖို့ ဂျာမာန်ဘက်က တိုက်တွန်း",
"btext1":" လီဗာပူးအသင်းဟာ အနာဂတ်အတွက် ကြိုတင် ပြင်ဆင်မှုတွေ စတင်နေဟန်ရှိပြီး ပရိသတ်တွေကြား ရေပန်းမစားတဲ့ ဗဟိုခံစစ် အားဖြည့်ရေးအတွက် အားထုတ်မှုတွေ ရှိနေတယ်လို့ အသံထွက်လာပါတယ်။\n\n ပေါ်တူဂီ အခြေစိုက် A Bola သတင်းစာက လီဗာပူးအသင်းဟာ ဘင်ဖီကာအသင်းမှ အသက် ၁၉ နှစ်အရွယ် ဗဟိုခံစစ်မှူး အန်တိုနီယို ဆေးဗားကို လိုက်နေတယ်လို့ ဖော်ပြခဲ့တာပါ။ ၎င်း သတင်းစာရဲ့ အဆိုအရဆိုရင် ကလပ်နှစ်သင်းကြားမှာ ကမ္ဘာ့ဖလား အပြီး ခံစစ်မှူးအတွက် စကားပြောဖို့တောင် သဘောတူထားတယ် ဆိုပါတယ်။\n\n ဒီရာသီမှာ ဘင်ဖီကာအသင်းရဲ့ အဓိက ပွဲထွက်သူ ဖြစ်လာတဲ့ ခံစစ်မှူးဟာ ကမ္ဘာ့ဖလားမှာလည်း ပါဝင်နေသူပါ။ တောင်ကိုးရီးယားကို ရင်ဆိုင်ကစားတဲ့ပွဲဟာ သူ့ရဲ့ ပထမဆုံးသော ကမ္ဘာ့အဆင့် ပွဲစဉ်ဖြစ်ပါတယ်။ အဆိုပါပွဲမှ ရုပ်ပိုင်းဆိုင်ရာ ကောင်းမွန်ခြင်းနဲ့အတူ သူ့ကို သတိထားမိသူတွေ ရှိလာခဲ့တယ်။ ",
"btext2":" ဂျာမာန်သတင်းထောက် Christian Falk ကတော့ လီဗာပူးအသင်းကို ချယ်ဆီး ပစ်မှတ်ဖြစ်တဲ့ ခရိုအေးရှား ခံစစ်မှူး ဂါဗာဒီယိုအတွက် ကြိုးစားဖို့ တိုက်တွန်းခဲ့ပါတယ်။ အသက် ၂၀ အရွယ် ခံစစ်မှူးကလည်း ကမ္ဘာ့ဖလားမှာ တောက်ပနေသူပါ။\n\n သူ့အတွက် ပြောင်းရွှေ့ကြေးဟာ နွေတုန်းက သတင်းထွက်ခဲ့တာထက် နည်းပါးမယ်လို့ ယူဆရပြီး Falk ရဲ့ အဆိုအရ ဂါဗာဒီယိုဟာ လီဗာပူးထံ ပြောင်းဖို့ စိတ်ဝင်စားမှု ရှိတယ်လို့ သိရပါတယ်။\n\n “ ကစားသမားအတွက် စကားပြောမှု နည်းနည်းလေး လုပ်မယ်ဆိုရင်ကို လီဗာပူးက သူ့ကို ခေါ်ယူနိုင်မှာပါ။ သူက ဘွန်ဒက်လီဂါရဲ့ စိတ်လှုပ်ရှားစရာ အကောင်းဆုံး ကစားသမားတွေထဲ ပါဝင်ပြီး သိပ်ကောင်းတဲ့ ခံစစ်မှူးပါ။\n\n ဒီအခြေအနေ လီဗာပူးခံစစ်က အကူအညီတွေ နည်းနည်းလေး လိုနေတယ် ထင်ပါတယ်။ ဒီတော့ ဂါဗာဒီယိုကို ခေါ်ယူဖို့ အခွင့်အရေး ရလာခဲ့မယ်ဆိုရင် လီဗာပူးက ကြိုးစားသင့်ပါတယ် ” လို့ Falk က ဆိုခဲ့ပါတယ်။\n\n မာတစ်ရဲ့ စာချုပ် ကုန်ဆုံးဖို့ နီးကပ်လာခြင်းနဲ့အတူ လီဗာပူးအသင်းဟာ ဗန်ဒိုက်ရဲ့ တွဲဘက် နေရာအတွက် ကြိုတင် ပြင်ဆင်မှုတွေ လုပ်ရမှာဖြစ်ပြီး ဗဟိုခံစစ်မှူး နေရာအတွက် လျာထားမှုတွေ ရှိလာနေတာပဲ ဖြစ်ပါတယ်။ Credit;လီဗာပူးသတင်းစုံ",
"btext3": "no ",
"imgurl1":"https://nyanaykhin.com/wp-content/uploads/2022/12/10049122022-678x381.jpg",
"imgurl2":"https://nyanaykhin.com/wp-content/uploads/2022/12/10059122022-1024x576.jpg",
"imgurl3":"no",
"video":"no"
 },
    {"ndate":"Dec 9, 2022",
"htext":"ဒူဘိုင်းရောက် အခြေအနေတွေ၊ အပြောင်းအရွှေ့ဆိုင်ရာ ကိစ္စတွေ ပါဝင်နေတဲ့ လီဗာပူး သတင်းများ",
"btext1":" ဒူဘိုင်းက လေ့ကျင့်ရေးမှာ ကာတစ်ဂျုံး မပါသေးတာက သူဟာ ပြန်လည် ထူထောင်ရေး ကိစ္စတွေကို ဆက်လက် လုပ်ဆောင်နေတာကြောင့်လို့ သိရပါတယ်။\n\n ဒီယက်စ်နဲ့ ကလယ်ဟာတို့ကလည်း အသင်းရဲ့ နောက်ဆုံး လေ့ကျင့်ရေးတွေမှာ မပါဝင်ခဲ့ကြဘဲ သူတို့ ဒဏ်ရာကနေ ပြန်လည် ထူထောင်ရေး ကိစ္စတွေအတွက် တစ်ဦးချင်းဆိုင်ရာ လေ့ကျင့်ရေးတွေကို ဆက်လက် လုပ်ဆောင်နေကြပါတယ်။\n\n ဘယ်လင်ဟမ်နဲ့ လီဗာပူးကြားမှာ သဘောတူညီမှု ရဖို့က အရမ်းကို နီးစပ်နေပြီ ဖြစ်တာမို့ ကလပ် နှစ်သင်းကြား ပြောင်းရွှေ့ကြေး စျေးကွာနေမှုကပဲ အပြောင်းအရွှေ့ အတွက် တစ်ခုတည်းသော ပြဿနာ ဖြစ်နေတယ်လို့ သိရပါတယ်။\n\n ဒေါ့မွန် ကွင်းလယ်လူ ဘယ်လင်ဟမ်ဟာ ၂၀၂၃ နွေထိ မစောင့်ဘဲ လာမယ့် ဇန်နဝါရီမှာတင် အသင်းပြောင်းဖို့ ကလပ်ကို တောင်းဆိုလိမ့်မယ်လို့ အသံထွက်နေပါတယ်။ ဘွန်ဒက်လီဂါ ကလပ်ကတော့ ရာသီဝက်မှာ သူ့ကို ထွက်ခွင့် ပေးလိုခြင်း မရှိပါဘူး။",
"btext2":" လီဗာပူး ပိုင်ရှင်အဖွဲ့ဟာ ချယ်ဆီးအသင်းလို ရာနှုန်းပြည့် ရောင်းချမှုကို ပြုလုပ်သွားဖွယ် မရှိဘဲ သူတို့နဲ့ လက်တွဲ လုပ်ဆောင်နိုင်မယ့် ပါတနာကိုပဲ ရှယ်ယာ ခွဲရောင်းဖို့ ပိုမို အလေးသာနေပါပြီ။\n\n အင်္ဂလန်နဲ့ ပြင်သစ်ပွဲမှာ ဟန်ဒါဆန်ဟာ ဘယ်လင်ဟမ်၊ ရိုက်တို့နဲ့ တွဲဘက်ပြီး ကွင်းလယ်မှာ ဆက်လက် ပွဲထွက်ခွင့်ရမယ်လို့ သိရပါတယ်။\n\n လီဗာပူးအသင်းဟာ ဖာမင်နိုကို စာချုပ်သစ် ပေးမှာဖြစ်ပြီး အခြေခံ လုပ်ခ လျော့ချသွားမယ့် ကမ်းလှမ်းမှုမှာ ပွဲကစားတဲ့ အရေအတွက်နဲ့ သွင်းဂိုးပေါ် မူတည်တဲ့ စွမ်းဆောင်ရည်\n\nအလိုက် အပိုဆုကြေးတွေကို ထည့်သွင်းသွားမှာ ဖြစ်ပါတယ်။ လီဗာပူးဘက်က မိုရိုမို ကွင်းလယ်လူ အာမရာဘတ်ကို ဇန်နဝါရီမှာ ခေါ်ယူဖို့နဲ့ တစ်ပတ်လုပ်ခ ပေါင် ၆၇၀၀၀ ပေးဖို့ ပြင်ဆင်နေပါတယ်။\n\n လီဗာပူးအသင်းက ဘင်ဖီကာအသင်းမှ အသက် ၁၉ နှစ်အရွယ် ပေါ်တူဂီ ခံစစ်မှူး အန်တိုနီယို ဆေးဗားကို ခေါ်ယူဖို့ စိတ်ဝင်စားနေပြီး ကလပ်နှစ်သင်းဟာ ကမ္ဘာ့ဖလား အပြီးမှာ\n\nဆွေးနွေးမှု လုပ်ကြပါလိမ့်မယ်။\n\n ရီးရဲလ်မက်ဒရစ်ဟာ ဘယ်လင်ဟမ် အတွက်တင် မဟုတ်ဘဲ ဘင်ဖီကာ ကွင်းလယ်လူ အန်ဇို ဖာနန်ဒက်စ်ကို ခေါ်ယူရေးအတွက်ပါ နောက်ဆုတ်မယ့် အလားအလာတွေ ရှိနေပါတယ်။",
"btext3": "no",
"imgurl1":"https://nyanaykhin.com/wp-content/uploads/2022/12/9059122022-678x381.jpg",
"imgurl2":"no",
"imgurl3":"no",
"video":"no"
 },

   {"ndate":"Dec 8, 2022",
"htext":"အင်္ဂလန်အသင်း လေ့ကျင့်ရေးမှာ ထရန့်ကို အကြံကောင်း တချို့ ပေးခဲ့တဲ့ ဒေးဗစ် ဘက်ခမ်း",
"btext1":" ညာအစွန်လူ ထရန့် အလက်ဇန္ဒါး-အာနိုးရဲ့ ဖန်တီးနိုင်စွမ်းရှိတဲ့ ကစားပုံရဲ့ အလှတရားကို အင်္ဂလန် အသင်းခေါင်းဆောင်ဟောင်း ဒေးဗစ်ဘက်ခမ်းက အသိအမှတ် ပြုခဲ့ကြပါတယ်။\n\n ဒီတစ်ပတ် လေ့ကျင့်ရေးမှာ ထရန့်နဲ့ ဘက်ခမ်းတို့ တွေ့ဆုံခဲ့ကြတာ ဖြစ်ပါတယ်။ ကွင်းလယ် ကစားသမားဟောင်းဟာ ဖရီးကစ် နည်းစနစ်တွေနဲ့ ပတ်သက်လို့ ထရန့်ကို အကြံပေးနေတာဖြစ်ပြီး ထရန့်ရဲ့ ဖြတ်တင်ဘော စွမ်းရည်ကိုလည်း ချီးကျူးပေးခဲ့ပါတယ်။\n\n ထရန့်ဟာ ကလပ်ရော နိုင်ငံအတွက်ပါ တိုးတက်အောင်လုပ်ဖို့ ရည်မှန်းထားတာကြောင့် ဘက်ခမ်းရဲ့ စကားတွေကို နားထောင်ပြီး အပြန်အလှန် ဆွေးနွေး စကားပြောတာကို မြင်ခဲ့ရပါတယ်။\n\n “ ငါ ယူနိုက်တက်မှာတုန်းက လှုပ်ရှားမှုဖြစ်ဖြစ်၊ ကန်ချက် သေသပ်မှုဖြစ်ဖြစ် နည်းနည်းလွဲချော်သွားတာနဲ့ ဆာအဲလက်စ်က ငါ့ကို ပြန်ပြင်ခိုင်းတယ်။ ငါဘာမှားသွားလဲ ဆိုတာ သူက သေချာသိတယ်။ ဒါကြောင့် အဲ့ဒီ့ တူညီတဲ့အရာကိုပဲ ထပ်ခါထပ်ခါ လုပ်ခဲ့ရတာ။ ဘယ်တော့မှ မပြောင်းလဲခဲ့ဘူး။",
"btext2":" အဆက်မပြတ် လေ့ကျင့်မှုဆိုတာက ရိုးရှင်းပေမယ့် အရမ်း အရေးကြီးတယ်။ ဒါပေမယ့် မင်းက ကောင်းကောင်းမွန်မွန် လုပ်နေတာပဲ။ ဒီတိုင်းပဲ ဆက်လုပ်သွားပါ။ ဘာလို့လဲဆိုတာ မင်းက ဘောလုံး ဖြတ်တင်ပေးတာတွေ သိပ်ကောင်းတယ် ” လို့ ဘက်ခမ်းက ပြောဆိုခဲ့တာ ဖြစ်ပါတယ်။\n\n ပရီးမီးယားလိဂ်သမိုင်းမှာ ဘက်ခမ်းရဲ့ ဖန်တီးမှု အကြိမ် ၈၀ ထက် ပိုလုပ်နိုင်ခဲ့တဲ့ ကစားသမား ၉ယောက်သာရှိပြီး ၄၅ဂိုး ဖန်တီးထားနိုင်ပြီးဖြစ်တဲ့ ထရန့်ဟာလည်း အနာဂတ်မှာ ဘက်ခမ်းကို ကျော်ဖြတ်နိုင်မယ့် အလားအလာ ရှိနေတာ ဖြစ်ပါတယ်။\n\n ထရန့်ဟာ အင်္ဂလန်ထိပ်တန်းလိဂ်မှာ ပုံမှန်ပွဲထွက်ကစားသမား ဖြစ်လာပြီးကတည်းက တစ်ရာသီကို ပျမ်းမျှ ၁၁ ဂိုး ဖန်တီးပေးခဲ့ပြီး ဖန်တီးမှုအများဆုံး ၁၀ ယောက် စာရင်းထဲဝင်ဖို့ မျှော်လင့်ချက် ထားနေပါလိမ့်မယ်။ Credit;လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/12/20178122022-678x381.jpg",
"imgurl2":"no",
"imgurl3":"no",
"video":"no"
 },

    {"ndate":"Dec 8, 2022",
"htext":"အင်္ဂလန် vs ပြင်သစ် ပွဲကြို ထရန့် ပေးပို့လာတဲ့ မက်ဆေ့ကို ခံစစ်မှူး ကိုနတေး ထုတ်ပြော",
"btext1":"ပြင်သစ်နဲ့ လီဗာပူး ခံစစ်မှူး ကိုနတေးက ဒီတစ်ပတ်မှာ ရင်ဆိုင်ရမယ့် အင်္ဂလန်နဲ့ ကွာတားဖိုင်နယ်ပွဲ မတိုင်ခင် ကလပ်အသင်းဖော် ထရန့်ထံကရတဲ့ မက်ဆေ့ကို ထုတ်ဖော် ပြောပြခဲ့ပါတယ်။\n\n စနေနေ့ အင်္ဂလန်နဲ့ ပြင်သစ်ရဲ့ ကမ္ဘာ့ဖလား ကွာတားဖိုင်နယ်မှာ လီဗာကူး အသင်းသား ၃ ဦး ပါဝင်သွားကြမှာ ဖြစ်ပါတယ်။ အင်္ဂလန်အသင်းမှာ ဟန်ဒါဆန်၊ ထရန့်တို့ ရှိနေပြီး ပြင်သစ်အသင်းမှာ ကိုနတေး ရှိနေတာ ဖြစ်ပါတယ်။ ပွဲမတိုင်ခင်မှာ အချင်းချင်း အဆက်အသွယ် လုပ်ခဲ့သူတွေက ထရန့်နဲ့ ကိုနတေးပဲ ဖြစ်ပါတယ်။\n\n “ ဒီပြိုင်ဆိုင်မှု အချိန်အကြာကြီး ရှိနေခဲ့တာပါ။ ယူ-၁၆ တုန်းက ကျွန်တော် အင်္ဂလန်နဲ့ ကစားခဲ့ဖူးတယ်။ အဲ့ဒါက မတူညီတဲ့ ပွဲတစ်ပွဲ ဖြစ်ခဲ့ပါတယ်။ ‘စနေနေ့ကျရင် တွေ့ကြတာပေါ့ ညီကိုရေ’ ဆိုပြီး ထရန့်က ကျွန်တော့်ဆီ မက်ဆေ့ ပို့လာခဲ့တယ်။ ကျွန်တော်က သူနဲ့ အရမ်းရင်းနှီးတယ်လေ ”လို့ ကိုနတေးက ပြောပါတယ်။",
"btext2":"တချိန်ထဲမှာပဲ ကိုနာတေးက အင်္ဂလန်ဟာ ကမ္ဘာ့ဖလား ရရှိဖို့ ရေပန်းစားတဲ့ အသင်းတွေထဲ ပါဝင်နိုင်တယ်လို့ ယုံကြည်ကြောင်း အရိပ်အမြွက် ပေးခဲ့တာပါ။\n\n “ ရေပန်းစားတဲ့အသင်းက ပြင်သစ်လို့ ကျွန်တော် ပြောချင်ပေမယ့် ပြောရခက်ပါတယ်။ ကမ္ဘာ့ဖလားမှာက အံ့ဩစရာတွေ အများကြီး ဖြစ်သွားနိုင်တယ်။ ကျွန်တော် တစ်သင်းပဲ ရွေးရမယ်ဆိုရင် ပြင်သစ်ဖြစ်လိမ့်မယ်။ ဒါမှမဟုတ် လီဗာပူးကစားသမားတွေ အများကြီး ပါတဲ့ အသင်းတစ်သင်းပေါ့” လို့ ဆိုခဲ့တာ ဖြစ်ပါတယ်။\n\n လက်ရှိ ကမ္ဘာ့ဖလားမှာ အယ်လီဆန်၊ ဖာဘင်ညိုတို့က ဘရာဇီးအသင်းနဲ့ ဗန်ဒိုက်က နယ်သာလန်အသင်းအတွက် ပါဝင်ကစားပေးနေပြီး ကွာတားအဆင့်ထံ တက်ရောက်လာနေကြတာ ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/12/17428122022-678x381.jpg",
"imgurl2":"https://nyanaykhin.com/wp-content/uploads/2022/11/185830112022.jpg",
"imgurl3":"no",
"video":"no"
 },

   {"ndate":"Dec 8, 2022",
"htext":"ဇန်နဝါရီမှာ အာမရာဘတ်၊ ၂၀၂၃ နွေမှာ ဘယ်လင်ဟမ်တို့ဖြင့် ကွင်းလယ် သွေးသစ်လောင်းမယ့် လီဗာပူး",
"btext1":" လီဗာပူးအသင်းဟာ လာမယ့် အပြောင်းအရွှေ့ စျေးကွက် နှစ်ခုအတွင်းမှာ ကွင်းလယ်လူတွေကို ဦးစားပေး ခေါ်ယူမှာဖြစ်ပြီး အင်အားဖြည့်မှုတွေကို စတင်သွားမှာ ဖြစ်ပါတယ်။\n\n ဇန်နဝါရီမှာ ဖီအိုရင်တီးနား ကွင်းလယ်လူ အာမရာဘတ်ကို ဦးစားပေး ချိတ်ဆက်မှာ ဖြစ်ပါတယ်။ အသက် ၂၆ နှစ်အရွယ် ကွင်းလယ် ခံစစ်သမားဟာ ကမ္ဘာ့ဖလားမှာ မိုရိုကို အသင်းအတွက် ခြေစွမ်းပြနေသူ ဖြစ်ပါတယ်။ သူနဲ့ လီဗာပူးကြား စကားပြောမှုက ပြိုင်ပွဲ မတိုင်ခင်တည်းက စတင်ထားပါတယ်။\n\n သတင်းထောက် Santi Aouna က ကမ္ဘာ့ဖလား မစတင်ခင်မှာ ယာဂင်ကလော့ပ်နဲ့ အာမရာဘတ်တို့ တွေ့ဆုံထားခဲ့တယ်။ လီဗာပူးဘက်က ကမ္ဘာ့ဖလား အပြီးမှာ ကစားသမားရဲ့ ကိုယ်စားလှယ်တွေနဲ့ နောက်တစ်ကြိမ် စကားပြောဖို့ အဲ့ကတည်းက သဘောတူခဲ့ပါတယ်။\n\n အေးဂျင့် ကိုယ်တိုင်ကတော့ သူ့ကစားသမား ကမ္ဘာ့ဖလားမှာ ခြေစွမ်းပြနိုင်ခြင်းနဲ့အတူ ပရီးမီးယားလိဂ်ထံက ဖုန်းခေါ်ဆိုမှုတွေ အများကြီး ရထားတယ်လို့ ထုတ်ပြောလာခဲ့တယ်။ လက်တလောမှာ သူတို့နဲ့ ကလော့ပ်တို့ တွေ့ဆုံဖို့ စီစဉ်ထားခဲ့ပြီး ပြောင်းရွှေ့ကြေး ယူရို သန်း ၃၀ ဝန်းကျင် ဖြစ်ပါလိမ့်မယ်။",
"btext2":" နောက်ထပ် သတင်းကတော့ ဘယ်လင်ဟမ်၊ ဘယ်လင်ဟမ်ရဲ့ မိသားစုနဲ့ သူ့ရဲ့ ကိုယ်စားလှယ် အဖွဲ့တို့ဟာ ဒေါ့မွန်ကနေ ထွက်ခဲ့ရင် လီဗာပူးကို ရွေးချယ်ဖို့ အလေးပေးခဲ့ကြောင်း သတင်းပဲ ဖြစ်ပါတယ်။\n\n ဂျာမာန်ဘက်က သတင်းထောက်တွေ ဆက်တိုက် ဖော်ပြရာမှာတော့ လီဗာပူးက ရီးရဲလ်မက်ဒရစ်ကို အသာစီး ရနေပြီလို့ သိထားတယ်။ ရီးရဲလ်မက်ဒရစ်ဘက်က ဘယ်လင်ဟမ်အတွက် ပေါင် သန်း ၁၃၀ မပေးဘူးလို့ ဆိုထားတာကြောင့် လီဗာပူးကလည်း တူညီစွာပဲ အဆိုပါ ပမာဏထက် ပိုနည်းတဲ့ ပြောင်းရွှေ့ကြေးပဲ ပေးဖွယ် ရှိပါတယ်။\n\n ၂၀၂၃ နွေမှာ ဘယ်လင်ဟမ်က ဒေါ့မွန်ကနေ လီဗာပူးအသင်းထံ ပြောင်းလာဖို့ ပိုပြီး နီးစပ်နေပြီဖြစ်ကာ ကမ္ဘာ့ဖလား အပြီးမှာတော့ သတင်းထူးတွေ ပိုကြားရဖို့ ရှိနေပါတယ်။Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/12/11488122022-678x381.jpg",
"imgurl2":"no",
"imgurl3":"no",
"video":"no"
 },

    {"ndate":"Dec 8, 2022",
"htext":"ဒီယက်စ်၊ ဖာမင်နို၊ ဆာလာတို့ ဦးဆောင်တဲ့ ဒူဘိုင်း လေ့ကျင့်ရေးမှာ မြင်တွေ့ရတဲ့ ကိစ္စများ",
"btext1":"လီဗာပူးဟာ နွေးထွေးတဲ့ရာသီဥတုနဲ့အတူ စခန်းသွင်း လေ့ကျင့်ဖို့ရာ ဒူဘိုင်းကို သွားပြီး ဒုတိယရာသီဝက်အတွက် ပြင်ဆင်မှုတွေကို အရှိန်မြှင့်တင်ခဲ့ပါတယ်။\n\n ဒူဘိုင်း လေ့ကျင့်ရေးခရီးမှာ အဲလစ်ဆန်၊ ဗန်ဒိုက်၊ ဟန်ဒါဆန်နဲ့ အာနိုးတို့လို ကမ္ဘာ့ဖလား ကစားနေသူတွေ မပါဝင်ပေမယ့် အဓိက ကစားသမားတချို့နဲ့ လူငယ်ကစားသမားတချို့ ပါဝင်လာပါတယ်။ အသင်း လေ့ကျင့်ရေးစခန်း ပထမဆုံး နှစ်ရက်ကနေ ကျွန်တော်တို့ မြင်တွေ့ခဲ့ရတဲ့ အရာတွေကတော့…\n\n အကောင်းဆုံး အနေအထားမှာ ရှိနေတဲ့ ဆာလာ\n\n မနှစ်က ဒီလိုအချိန်မှာ ဆာလာဟာ ပုံမှန်ဂိုးတွေသွင်းယူခဲ့ပြီး ဘလွန်းဒီအောဆု စိန်ခေါ်မယ့် ကမ္ဘာ့အကောင်းဆုံး ကစားသမားအဖြစ် ရေပန်းစားခဲ့ပါတယ်။ ဒီရာသီမှာတော့ သူဟာ အထနှေးခဲ့ပေမယ့် ရာသီဝက်မှာ ၁၄ ဂိုးဆိုတာက စိတ်ပျက်စရာ မဖြစ်သေးပါဘူး။",
"btext2":" ပြည်တွင်းထက် ဥရောပမှာ ပိုပြီး ခြေစွမ်းပြခဲ့ပေမယ့် မန်စီးတီးနဲ့ပွဲမှာ အနိုင်ဂိုး သွင်းယူပြီးတဲ့နောက် ပွဲကြီးတွေမှာ သူ အဆုံးအဖြတ်ပေးနိုင်နေဆဲ ဆိုတာကို ပြသခဲ့တာပါ။ ရာသီပြန်စတဲ့အခါ ပက်ဂွာဒီယိုလာရဲ့ အသင်းနဲ့ ကာရာဘောင်းဖလားမှာ အရင်ဆုံး ပြန်တွေ့ရမှာဖြစ်ပြီး ကမ္ဘာ့ဖလား မကစားရတဲ့ ဆာလာဟာ အင်ပြည့် အားပြည့် ရှိနေပါတယ်။",
"btext3": " အခွင့်အရေးကို ဖမ်းဆုပ်ကြမယ့် ဂိုးသမားတွေ\n\n အယ်လစ်ဆန်ဟာ ကလပ်ရဲ့ နံပါတ်တစ်ဂိုးသမား ဖြစ်ပေမယ့် အခု ဘရာဇီးနဲ့ ကမ္ဘာ့ဖလားကို မျှော်လင့်နေတာ ဖြစ်ပါတယ်။ ဒါကြောင့် လက်ရှိမှာ ကလယ်ဟာက ဒုတိယဦးစားပေး ဂိုးသမား ဖြစ်မှာပါ။ အိုင်းရစ်သားဟာ ဖလားပြိုင်ပွဲမှာ လက်စွမ်းပြခဲ့ပြီး ပင်နယ်တီအဆုံးအဖြတ် များစွာမှာ လီဗာပူးကို အနိုင်ရအောင် ကူညီပေးခဲ့တာ ဖြစ်ပါတယ်။\n\n ဗဟိုခံစစ် ဆက်သွယ်မှုများ\n\n ဗန်ဒိုက်ဟာ ဒီနှစ်တွေအတွင်း ကစားသမားများစွာနဲ့ ချိတ်ဆက်ကစားခဲ့ရပေမယ့် ဘယ်သူကမှ အမြဲတမ်း တွဲဖက်နေရာကို မရခဲ့ပါဘူး။ လက်ရှိမှာ ဗန်ဒိုက်က နယ်သာလန်နဲ့အတူ ကမ္ဘာ့ဖလား ကစားနေပြီး ကိုနတေးကလည်း ပြင်သစ်တို့ ဖလားထိန်းသိမ်းနိုင်အောင် ကူညီပေးဖို့ ကြိုးစားနေတာပါ။\n\n ဒူဘိုင်းကို လိုက်ပါခဲ့တဲ့ အသင်းထဲမှာ စီနီယာ ဗဟိုခံစစ်ကစားသမားတွေ အဖြစ် ဂျိုးဂိုးမက်စ်နဲ့ မာတစ်ပဲ ရှိပါတယ်။ နက်ဖီးလစ်လည်း လိုက်ပါသွားပါတယ်။\n\n ဗန်ဒိုက် ဒဏ်ရာရနေခဲ့တဲ့ ရာသီအတွင်း ဂိုးမက်စ်နဲ့ မာတစ်တို့ အတူတွဲကစားခဲ့ပြီး တောင့်တင်းခိုင်မာတဲ့ တွဲဖက်တစ်ခုကို နားလည်မှုရှိရှိ ဖန်တီးနိုင်ခဲ့တာပါ။ ဒါကြောင့် အခု ကလော့ပ်ဟာ ဗန်ဒိုက်ရဲ့ အရိပ် လွှမ်းမိုးမှု မရှိဘဲ သူတို့ကို အနီးကပ် စောင့်ကြည့် အကဲဖြတ်နိုင်တော့မှာ ဖြစ်ပါတယ်။\n\n ဒဏ်ရာ ကြိုတင်ကာကွယ်မှု\n\n လီဗာပူးမှာ ကံကောင်းစွာပဲ အဓိက ကစားသမားတချို့က ကမ္ဘာ့ဖလား မကစားခဲ့ရပါဘူး။ ဒါပေမယ့် သူတို့ဟာ ဒဏ်ရာတွေ ထပ်မဖြစ်အောင် ကာကွယ်ဖို့ တတ်နိုင်သမျှ လုပ်နေရဆဲ ဖြစ်ပါတယ်။ တသင်းလုံးဟာ သွေးပူ လေ့ကျင့်ခန်းတွေ အကြာကြီး လုပ်ခဲ့ရပြီး ဒါဟာ အားလပ်ချိန်အပြီး ပြင်းထန်တဲ့ ကလပ်ရာသီ ပြိုင်ဆိုင်မှုတွေ ပြန်စတဲ့အခါ သူတို့ရဲ့ ကြွက်သားတွေကို အတော်လေး ကူညီပေးပါလိမ့်မယ်။\n\n လူငယ်ကစားသမားတွေအတွက် အခွင့်အရေး\n\n ဒူဘိုင်းလို ခရီးမျိုးဟာ လူငယ်ခြေတက် တစ်ယောက်၊ နှစ်ယောက်လောက်ကို သွေးသစ်လောင်းဖို့ အချိန်ကောင်းပါပဲ။ သူတို့ဟာ ကလော့ပ်ရဲ့ အစီအစဉ်တွေထဲမှာ ချက်ချင်း မပါဘူးဆိုရင်တောင် အသင်းကြီး အဓိက ကစားသမားတွေဆီက သင်ယူရမယ့် အခွင့်အရေးက အဖိုးမဖြတ်နိုင်ပါဘူး။ ဒူဘိုင်း ခရီးကို လူငယ် ၁၀ ဦးကျော် လိုက်ပါသွားပါတယ်။",
"imgurl1":"https://nyanaykhin.com/wp-content/uploads/2022/12/9578122022-678x381.jpg",
"imgurl2":"no",
"imgurl3":"no",
"video":"no"
 },

    {"ndate":"Dec 8, 2022",
"htext":"ဘယ်လင်ဟမ် လီဗာပူးကို ရွေးမယ်၊ အင်္ဂလန်နည်းပြဖြစ်လာမှာ မဟုတ်တဲ့ ကလော့ပ်၊ မိုရိုကို ကွင်းလယ်လူကို ခေါ်ဖို့ ပြင်ဆင်ခြင်းနဲ့ လီဗာပူး သတင်းများ",
"btext1":" အက်ဖ်အေဟာ ကမ္ဘာ့ဖလားအပြီး ယာဂင်ကလော့ပ်ကို အင်္ဂလန်အသင်း မန်နေဂျာအဖြစ် ခန့်အပ်ဖို့ ကြိုးစားမှာ မဟုတ်ဘဲ နည်းပြဆောက်ဂိတ် ရာထူးကနေ မထွက်ရေးကိုပဲ တားဆီးသွားမှာ ဖြစ်ပါတယ်။\n\n FSG ဟာ သူတို့ရဲ့ ရှယ်ယာ ၁၁% ကို ဝယ်ယူထားတဲ့ အမေရိကန် ပါတနာ RedBird Capital Partners အဖွဲ့ကို လီဗာပူးအသင်း ရှယ်ယာတွေ ဝယ်ယူဖို့ ကြိုးစား ညိနှိုင်းနေပါတယ်။ ဒါပေမယ့်လို့ ကောင်းမွန်တဲ့ ကမ်းလှမ်းမှု ရမယ်ဆိုရင် နှစ်ဖွဲ့လုံးဟာ သူတို့ရဲ့ လီဗာပူး ရှယ်ယာတွေကို ထုတ်ရောင်းမှာ ဖြစ်ပါတယ်။\n\n ဒါဝင် နူးညက်စ်ဟာ ဒီဇင်ဘာလ ၁၂ ရက်နေ့မှာ လီဗာပူးအသင်းနဲ့ ပူးပေါင်းမှာဖြစ်ကာ ဒီဇင်ဘာလ ၁၁ ရက်နေ့မှာ ယှဉ်ပြိုင်ရမယ့် လိုင်ယွန်နဲ့ပွဲအတွင်း ပါဝင်နိုင်မှာ မဟုတ်ပါဘူး။\n\n လီဗာပူးအသင်းဟာ ကမ္ဘာ့ဖလားမှာ ခြေစွာနေတဲ့ မိုရိုကို အသင်းမှ ကွင်းလယ် ခံစစ်သမား ဆိုဖီရန် အမရာဘတ်ကို ခေါ်ယူဖို့ စိတ်ဝင်စားနေပါတယ်။ ကစားသမားရဲ့ အေးဂျင့်နဲ့ ကမ္ဘာ့ဖလား မစကတည်းက ဇန်နဝါရီမှာ ခေါ်ယူရေး ကြိုတင် စကားပြောထားခဲ့တယ်လို့ သိရပါတယ်။",
"btext2":" အင်္ဂလန်အသင်းခေါင်းဆောင်ဟောင်း ဒေးဗစ် ဘက်ခမ်းက ကာတာက လေ့ကျင့်ရေးထံ အလည်သွားခဲ့ပြီး ထရန့်ကို သူလက်ရှိ လုပ်နေတဲ့ အတိုင်းပဲ ဆက်ကစားဖို့ အကြံပေးခဲ့ပါတယ်။\n\n ဘယ်လင်ဟမ်ရဲ့ ကိုယ်စားလှယ် အဖွဲ့ထံက ထွက်လာတဲ့ သတင်းအရ ကစားသမားက ရီးရဲလ်မက်ဒရစ်ထံ လီဗာပူးကို ပိုမို အလေးပေးနေပါတယ်။\n\n ဂျာမနီဘက်က သတင်းတွေအရ ဘယ်လင်ဟမ်နဲ့ သူမိသားစုတို့က လီဗာပူးအသင်းကို အနာဂတ် အသင်းအဖြစ် ရွေးချယ်ဖို့ အရမ်းကို နီးစပ်နေပြီလို့ သိရပါတယ်။ Credit;လီဗာပူးသတင်းစုံ",
"btext3": "no ",
"imgurl1":"https://nyanaykhin.com/wp-content/uploads/2022/12/8378122022-678x381.jpg",
"imgurl2":"https://nyanaykhin.com/wp-content/uploads/2022/12/8428122022.jpg",
"imgurl3":"no",
"video":"no"
 },

   {"ndate":"Dec 7, 2022",
"htext":"ဒူဘိုင်းက လေ့ကျင့်ရေး ဒုတိယမြောက်ရက်",
"btext1":" ဒူဘိုင်းက လေ့ကျင့်ရေး ဒုတိယမြောက်ရက် မာတစ်၊ ချိန်ဘာလိန်၊ ကိတ်တာ၊ ဒီယက်စ်တို့ ပထမအသင်းသားတွေနဲ့အတူ လေ့ကျင့်ရေး ဝင်ပါတယ်။ Credit;လီဗာပူးသတင်စုံ",
"btext2":"no ",
"btext3": " no",
"imgurl1":"https://scontent-xsp1-1.xx.fbcdn.net/v/t39.30808-6/318516647_2423131327834106_7941269405126844334_n.jpg?_nc_cat=103&ccb=1-7&_nc_sid=8bfeb9&_nc_ohc=EwG99OVuhkQAX-Mk2z2&_nc_ht=scontent-xsp1-1.xx&oh=00_AfBgYa2uAGhQ71Iv64FaK87TL3eNMRTScqA3BC5H7SbJ1g&oe=6395229E",
"imgurl2":"https://scontent-xsp1-3.xx.fbcdn.net/v/t39.30808-6/318524152_2423131517834087_3270177759683617212_n.jpg?_nc_cat=107&ccb=1-7&_nc_sid=8bfeb9&_nc_ohc=9K6OYTge7JcAX-T_XVh&_nc_ht=scontent-xsp1-3.xx&oh=00_AfBsbH3CsPP_LcYiR-rLyytjwMIg0T6HmacCJMJN29dSmw&oe=63964A06",
"imgurl3":"https://scontent-xsp1-2.xx.fbcdn.net/v/t39.30808-6/318408295_2423131551167417_7173919735590403466_n.jpg?_nc_cat=106&ccb=1-7&_nc_sid=8bfeb9&_nc_ohc=Szr5QD_2sXcAX8T_22z&tn=c_G3rRoPiBhtRIOc&_nc_ht=scontent-xsp1-2.xx&oh=00_AfBnpP57SM-MbWdVuS8hSxj-BM6b7CHajutAY5TzxIEmkg&oe=6395CCFA",
"video":"no"
 },

   {"ndate":"Dec 7, 2022",
"htext":"ကလပ်ရွေးနေတဲ့ ဘယ်လင်ဟမ် မိသားစုက လီဗာပူးအသင်းကို ပိုသဘောကျကြောင်း အရိပ်အယောင် ပြသ",
"btext1":" ကမ္ဘာ့ဖလား ပြိုင်ပွဲ ပြီးဆုံးဖို့ နီးကပ်လာချိန်မှာပဲ အင်္ဂလန် ဆယ်ကျော်သက် ကွင်းလယ်လူ ဘယ်လင်ဟမ်ရဲ့ အနာဂတ် ကိစ္စက ပိုလို့ စိတ်ဝင်စားစရာ ဖြစ်လာခဲ့ပါတယ်။\n\n ဒေါ့မွန်ဘက်က ဘယ်လင်ဟမ်အတွက် ပြောင်းရွှေ့ကြေးကို ပေါင် ၈၆ သန်းကနေ ပေါင် ၁၃၀ သန်းကြား တောင်းဆိုဖို့ စျေးသတ်မှတ်ထားပါတယ်။ ဒါပေမယ့် အဲ့ပြောင်းရွှေ့ကြေးဆိုရင် ရီးရဲလ်မက်ဒရစ်က နောက်ဆုတ်မှာ ဖြစ်သလို ယူနိုက်တက်ကလည်း လာလီဂါကလပ်နဲ့ လီဗာပူးရဲ့ အနောက်ကို ရောက်သွားတဲ့ အခြေအနေ ဖြစ်ပါတယ်။",
"btext2":" ချယ်ဆီးအသင်းနဲ့ မန်စီးတီးတို့က ဘယ်လင်ဟမ်ကို ခေါ်ယူရေး စိတ်ဝင်စားရိပ်တွေ ပြသလာပေမယ့်လို့ အခုချိန်ထိတော့ လီဗာပူးနဲ့ ရီးရဲလ်မက်ဒရစ်တို့လောက် ရေပန်းစားလာခြင်း မရှိသေးပါဘူး။\n\n ကာတာမှာ ဟန်ဒါဆန်၊ ထရန့်နဲ့ တတွဲတွဲဖြစ်နေတဲ့ ဘယ်လင်ဟမ်နဲ့ ပတ်သက်တဲ့ သတင်းကောင်းကတော့ ကစားသမားလေးရဲ့ မိသားစုဘက်က အနာဂတ် အသင်းအဖြစ် လီဗာပူးကို ပိုဦးစားပေးလိုနေတယ်လို့ သိရပါတယ်။\n\n Bild သတင်းထောက် Christian Falk က ” နောက်နှစ်နွေမှာ ဒေါ့မွန်ကနေ ဘယ်လင်ဟမ်ကို ခေါ်ယူရေး လီဗာပူးက ရေပန်းစားနေပါတယ်။ စကားပြောဆိုမှုတွေမှာ ရီးရဲလ်မက်ဒရစ်ထက် ပိုရှေ့ရောက်နေပါတယ်။ ဘယ်လင်ဟမ်ရဲ့ မိသားစုက လီဗာပူးထံ ပြောင်းဖို့ကို ပိုမို အလေးပေးနေပါတယ် ” လို့ ဖော်ပြနေကြတယ်။",
"btext3": " လီဗာပူးအသင်းဟာ ဘယ်လင်ဟမ်ကို ခေါ်ယူမှာဖြစ်ပေမယ့် ဒေါ့မွန်ဘက်က တောင်းဆိုတဲ့ ပေါင် ၁၃၀ သန်းထိ ပေးမှာ မဟုတ်ဘဲ ဗြိတိန်စံချိန်တင်ကြေးဖြစ်တဲ့ ပေါင် သန်း ၁၀၀ ဝန်းကျင်လောက်ထိပဲ စျေးပေးမယ်လို့ ခန့်မှန်းရတာဖြစ်ပါတယ်။ Credit;လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/12/17547122022-678x381.jpg",
"imgurl2":"https://nyanaykhin.com/wp-content/uploads/2022/12/10395122022-1024x576.jpg",
"imgurl3":"no",
"video":"no"
 }
  ]
