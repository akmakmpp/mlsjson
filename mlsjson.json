[
     {"ndate":"April  10 , 2023",
"htext":"ကစားသမား တစ်ဦးကို ခေါ်ယူမိခဲ့တာ အတွက် အရှက်ကြီးရှက်၊ နောင်တတွေ ရနေတဲ့ လီဗာပူး လူခေါ်ယူရေး အဖွဲ့",
"btext1":" လီဗာပူးအသင်း လူသစ်ခေါ်ယူရေးဆိုင်ရာ အဖွဲ့ဟာ ပြီးခဲ့တဲ့ နွေတုန်းက ကွင်းလယ်လူ အာသာကို လက်မှတ်ထိုးခဲ့တဲ့ ကိစ္စကို အတော်လေး အရှက်ရခဲ့ပြီး တူညီတဲ့ အမှားကို နောက်တစ်ကြိမ် မပြုလုပ်မိဖို့ ဂရုစိုက်သွားမယ်လို့ သိရပါတယ်။ စက်တင်ဘာ အစောပိုင်းမှာ လီဗာပူးအသင်းဟာ ဂျူဗင်တပ် ကွင်းလယ်လူ အာသာကို မျှော်လင့်ချက်တွေဖြင့် တစ်ရာသီ အငှား ခေါ်ယူခဲ့တာ ဖြစ်ပါတယ်။ ကွင်းလယ်အတွက် အင်အားဖြည့်ခဲ့ခြင်း ဖြစ်ပေမယ့် အာသာဟာ ဒီရာသီမှာ လီဗာပူးအတွက် ၁၃ မိနစ်ပဲ ကစားပေးနိုင်ခဲ့ပါတယ်။ အသက် ၂၆ နှစ်အရွယ် ကွင်းလယ်လူကို ခေါ်ယူနိုင်ရေး အသင်းဘက်က ပေါင် ၄ သန်းကို ငှားရမ်းခအဖြစ် ပေးခဲ့ရပြီး ရာသီကုန်မှာ ပေါင် ၃၃ သန်းဖြင့် အပြီးသတ် ဝယ်ယူခွင့် ထည့်တွင်းခဲ့ပါတယ်။ ဒါပေမယ့် အဆိုပါ သဘောတူညီမှုကို အသက်သွင်းမှာ မဟုတ်ဘဲ ဘရာဇီးသားကို အီတလီထံ ပြန်ပို့မှာ ဖြစ်ပါတယ်။",
"btext2":"ဘရာဇီးသားကို တစ်ပတ် လုပ်ခ ပေါင် ၁၁၀၀၀၀ ပေးထားရပေမယ့် ဆက်တိုက်သော ဒဏ်ရာ ပြဿနာတွေကြောင့် သူ့ကို ထုတ်သုံးနိုင်ခြင်း မရှိပါဘူး။ ဂျူဗင်တပ်ကနေ ဇာခါရီယာကို အငှားခေါ်ယူမှု မအောင်မြင်ခြင်းကြောင့် အာသာကို ပြောင်းချိတ်ခဲ့ခြင်းဟာ ဖုတ်ပူမီးတိုက် ခေါ်ယူခြင်း ဖြစ်ခဲ့ပါတယ်။ ဒီခေါ်ယူမှုဟာ အသင်းသမိုင်းမှာ အသုံးမဝင်ဆုံး လက်မှတ်ထိုးမှုတွေထဲက တစ်ခုဖြစ်သလို အနာဂတ်မှာ ဒီလို မှားယွင်းတဲ့ ခေါ်ယူမှု ဖြစ်လို့ မရတော့တာကို ကစားသမား ခေါ်ယူရေးအဖွဲ့က သိနားလည်ထားပါတယ်။ ",
"btext3": "    ဒီနွေမှာတော့ ချိန်ဘာလိန်၊ ကိတ်တာတို့နဲ့အတူ အာသာကလည်း ထွက်ခွာသွားမှာ ဖြစ်ပါတယ်။ ဒါ့အပြင် မီလ်နာလည်း ထွက်ခွာမှာဖြစ်ပြီး ကွင်းလယ်ပိုင်း ပြန်စုဖွဲ့မှုမှာ တူညီတဲ့ အမှားတွေ မဖြစ်စေရေး လီဗာပူးအသင်းဟာ အသင်းရဲ့ စောင့်ကြည့်စာရင်းကို ပုံမှန်ထက် ပိုများများ စာရင်းပြုစုထားတယ်လို့ သိရပါတယ်။ အဆိုပါ ကွင်းလယ်လူတွေထဲမှာ ဘယ်လင်ဟမ်၊ မက်သရူးစ် နူးနက်စ်၊ မေဆန်မောင့်၊ ဂါလယ်ဂါ၊ မက်အယ်လစ္စတာ၊ ဂရာဗန်ဘတ်၊ လမ်းစတုန်း၊ ဂျော်ဂျီဟေး၊ တူရမ်၊ နီဗက်စ်တို့ ပါဝင်နေတာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/17451042023-678x381.jpg",
"imgurl2":"https://nyanaykhin.com/wp-content/uploads/2023/04/17391042023.jpg",
"imgurl3":"no",
"video":"no"
 },
    {"ndate":"April  10 , 2023",
"htext":"အာဆင်နယ်ကို သွားမေးရင်တောင် သူတို့ ရှုံးလုဆဲဆဲ ဖြစ်ခဲ့တယ်လို့ ဝန်ခံလိမ့်မယ် ဘယ်လိုလုပ်ပြီး ဒီပွဲကို မနိုင်ရတာလဲလို့ ကလော့ပ် ညည်းတွား",
"btext1":" ပြင်းထန်စွာ အားထုတ်ခဲ့ရတဲ့ အန်ဖီးပွဲစဉ်မှာ လီဗာပူးအသင်း နိုင်ပွဲမရခဲ့ခြင်းကို နည်းပြကလော့ပ်က စိတ်ပျက်နေပြီး အဆုံးသတ်ပိုင်း လိုအပ်မှုတွေ ရှိနေပြန်တဲ့အပေါ် ထောက်ပြခဲ့ပါတယ်။ အသင်းရဲ့ လွယ်ကူလွန်းတဲ့ ခံစစ်ကစားပုံကို အာဆင်နယ်တို့ အခွင့်အရေး ယူနိုင်ခဲ့ပြီး တိုက်စစ်က အကြိမ်ကြိမ်သော အခွင့်အရေးကြီးတွေကို လွဲချော်ခဲ့တာပါ။ ကလော့ပ်က အသင်းရဲ့ လွဲပြီးရင်း လွဲခဲ့တဲ့ ဖြစ်ရပ်တွေကို စိတ်မသက်မသာ ဖြစ်နေခဲ့ပါတယ်။ ကလော့ပ်က “ ဒီရာသီ မြင်နေကျ ကျနော်တို့ ပုံစံ နည်းနည်းဆန်နေတယ် မဟုတ်ဘူးလား။ ဖွင့်ကစားတဲ့ပွဲ အပြည့်အဝ ဖွင့်ကစားတဲ့ပွဲမှာ ပြိုင်ဘက်က အစောပိုင်း အခွင့်အရေးတွေကနေ သွင်းဂိုးရခဲ့တယ်၊ သိပ်မကြာခင် ဒုတိယဂိုး ထပ်ရတယ်။",
"btext2":"ကျနော်တို့ရဲ့ တုန့်ပြန်ပုံက ကောင်းပါတယ်။ သိပ်ကောင်းတဲ့ ပွဲတစ်ပွဲအဖြစ် အဆုံးသတ်ခဲ့တယ်။ ဘယ်လိုလုပ်ပြီး ဒီပွဲကို ကျနော်တို့ မနိုင်ခဲ့တာလဲ ဆိုတာကိုတော့ မသိတော့ပါဘူး။ အခွင့်အရေးတွေ အကြိမ်ကြိမ်ကို ရခဲ့တာပါ။ ပျော်လားဆို ပျော်မနေပါဘူး။ သရေကျတာအတွက် ပြဿနာ မရှိပါဘူး။ အာဆင်နယ်လည်း ကောင်းပါတယ်။ ဒါပေမယ့် ဒီပွဲမှာ သူတို့ ရှုံးလုဆဲဆဲ ဖြစ်ခဲ့တယ် ဆိုတာကို သူတို့လည်း သဘောတူကြပါလိမ့်မယ်။ ကျနော်တို့မှာ အခိုက်အတန့်ကောင်းတွေ၊ အခွင့်အရေးတွေ၊ အခြေအနေတွေ ရှိခဲ့ပေမယ့် အဆုံးမသတ်နိုင်ခဲ့ဘူး။ ဒီရာသီ မြင်နေကျ ပုံစံတွေပဲဗျာ။ ပထမဆုံးရတဲ့ အခွင့်အရေးကနေ အာဆင်နယ်တို့ ဂိုးရသွားခဲ့တယ်။ ",
"btext3": "   အန်ဖီးက သိပ်ကောင်းကောင်း တုန့်ပြန်ပေးပါတယ်။ တကယ်တမ်း သရေရခဲ့တဲ့ အခိုက်အတန့်ထက် ဆာလာရဲ့ ပင်နယ်တီလွဲတဲ့ အခိုက်အတန့်မှာ ဂိုးရခဲ့ရင် ပိုကောင်းမှာပါ။ နောက်ဆုံးမိနစ် အီဘူးရဲ့ အခွင့်အရေးကလည်း ဂိုးမဖြစ်ခဲ့ဘူး။ ဒီပွဲက နောက်ထပ် ခြေလှမ်းတော့ ဖြစ်ခဲ့ပါတယ် ” လို့ ဆိုခဲ့တာ ဖြစ်ပါတယ်။ လီဗာပူးအသင်းဟာ ဒီရာသီမှာ ဦးဆောင်ဂိုးပေးရတာ ၁၉ ပွဲ ရှိခဲ့ပါပြီ။ အသင်းဟာ တိုက်ခိုက်လိုစိတ်နဲ့ စိတ်ဓါတ် ပြင်းပြမှု နိမ့်ပါးခြင်းနဲ့အတူ နောက်ဆုံး ၉ ပွဲ အလိုမှာ ထိပ်ဆုံး ၄ သင်းထဲ ပြန်ဝင်ရေး ရုန်းကန်နေရပြီ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/10311042023-678x381.jpg",
"imgurl2":"https://nyanaykhin.com/wp-content/uploads/2023/04/9411042023.jpg",
"imgurl3":"no",
"video":"no"
 },
   {"ndate":"April  10 , 2023",
"htext":"ဆာလာကို အသင်းရဲ့ ပင်နယ်တီတွေ ဆက်ပြီး တာဝန်ပေးဦးမလား ကိစ္စ ကလော့ပ် ပြောလာ",
"btext1":"လီဗာပူးနဲ့ အာဆင်နယ်ပွဲမှာ ဆာလာဟာ ပင်နယ်တီကို နောက်တစ်ကြိမ် လွဲချော်ခဲ့ပြီဖြစ်ကာ သူရဲ့ ၂ ကြိမ်ဆက် ပင်နယ်တီ လွဲချော်မှု ဖြစ်လာပါတယ်။ ကလော့ပ်က သူ့ပုံစံအတိုင်း ပရိသတ်ဘက် မျက်နှာမူပြီး အသံကို နားထောင်ခဲ့ကာ ဂိုးထောင့်ကို ဖြတ်သွားတဲ့ ဘောလုံးကို ဝင်ပြီးလို့ ထင်ကြသူ အချို့ကြောင့် လက်သီးဆုပ်ပြီး အောင်ပွဲခံကာ ဂိုးပေါက်ဘက် မျက်နှာလှည့်ခဲ့ပါတယ်။ အဲ့ခါမှ ဆာလာကို မြင်ပြီး မဝင်သွားကြောင်း သိခဲ့ရတာပါ။ ပွဲအပြီးမှာ ကလော့ပ်က ” ပင်နယ်တီကို ပွဲအပြီးမှ မြင်ပါတယ်။ ပင်နယ်တီကို မကြည့်ခဲ့ပေမယ့် ပရိသတ်အချို့ရဲ့ တုန့်ပြန်မှုအရ ဘောလုံးက ဝင်သွားတယ်လို့ ထင်ခဲ့တာပါ။ ဒါပေမယ့် ကျနော်တို့ ထင်သလို ဝင်သွားခဲ့တာ မဟုတ်ပါဘူး။ ",
"btext2":" ဆာလာက ပင်နယ်တီကို လွဲသွားပါတယ်။ ဒါက သူ ဒုတိယအကြိမ် လွဲတာဖြစ်ပါတယ်။ ကျနော်ကလည်း ဂိုးဝင်သွားတယ် ထင်ပေမယ့် မို အောင်ပွဲမခံတာကို မြင်မှ ဘောလုံးက မဝင်ဘူးဆိုတာကို သတိထားမိခဲ့ပါတယ် ” လို့ တုန့်ပြန်ပါတယ်။ လွန်ခဲ့တဲ့ လပိုင်းကပဲ လီဗာပူးအသင်းက ဘုန်းမောက်ကို ၁-၀ ဖြင့် အရေးနိမ့်တဲ့ပွဲမှာ အရေးပါတဲ့ ပင်နယ်တီ အဆုံးအဖြတ်ကို ကန်ခွင့်ရပေမယ့် ဆာလာ လွဲချော်ခဲ့ပါတယ်။ ဒါကြောင့် သူဟာ အသင်းရဲ့ ရလဒ်ကို အဆုံးအဖြတ် ပေးနိုင်တဲ့ ပင်နယ်တီ ၂ ကြိမ်တိတိကို ဆက်တိုက် လွဲခဲ့ပါပြီ။",
"btext3": "   ဆာလာကို ပင်နယ်တီ ထပ်ပေးကန်ဦးမလား မေးခွန်းအတွက် ကလော့ပ်က ” အဲ့အကြောင်းကို ကျနော်တို့ စကားပြောရပါလိမ့်မယ်။ ဒါပေမယ့် မီဒီယာထက်ကနေ စကားပြောမှာတော့ မဟုတ်ပါဘူး ” လို့ တုန့်ပြန်ခဲ့တာ ဖြစ်ပါတယ်။ လီဗာပူးအသင်းရဲ့ ဦးစားပေး ပင်နယ်တီ အဆုံးသတ်သူက မီလ်နာဖြစ်ပြီး ဒုတိယက ဆာလာဖြစ်ကာ အခြားသော တစ်ဦးကို ကလော့ပ် ရွေးချယ်သွားဖွယ် ရှိနေပြီ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/9401042023-678x381.jpg",
"imgurl2":"https://nyanaykhin.com/wp-content/uploads/2023/04/9411042023.jpg",
"imgurl3":"no",
"video":"no"
 },

  {"ndate":"April  9 , 2023",
"htext":"လီဗာပူးရဲ့ ချန်ပီယံလိဂ်ဝင်ခွင့် အဆုံးအဖြတ် ဖြစ်သွားနိုင်တဲ့ အာဆင်နယ်နဲ့ပွဲမှာ ကလော့ပ် ထုတ်သုံးဖွယ်ရှိတဲ့ ပွဲထွက် လူစာရင်း",
"btext1":" ဒီကနေ့ညမှာ လီဗာပူးအသင်းဟာ အာဆင်နယ်ကို အိမ်ကွင်းမှာ ဧည့်ခံပြီး ကလပ်ရဲ့ ချန်ပီယံလိဂ် မျှော်လင့်ချက် ရာသီမကုန်ခင် အပြီးသတ်သွားတာမျိုး မဖြစ်ရေး အားထုတ်ရမှာဖြစ်ပါတယ်။ Team news သီယေဂို ဒီပွဲမှာ ပြန်ပါနိုင်လောက်တယ်လို့ သိရပေမယ့် ကလော့ပ်က သေချာပေါက် ထုတ်သုံးမယ်လို့ အာမခံချက် မပေးထားပါဘူး။ လိဒ်စ်နဲ့ပွဲမှာ အင်ပြည့်အားပြည့် ရှိနေဖို့ ဒီယက်ဇ်ကို ဒီတစ်ပွဲလည်း ထပ်ပြီး ဖယ်ထုတ်ထားနိုင်ပါတယ်။ ဗန်ဒိုက်က လေ့ကျင့်ရေးကို ပုံမှန်အတိုင်း ပြန်ဝင်ပါပြီ။ Liverpool’s XI vs. Arsenal ဒီနေ့ပွဲမှာ ကွင်းထဲက စနစ်ပဲ နည်းနည်းကွာခြားနိုင်ပေမယ့် လူစာရင်းက တစ်ခုတည်း ရှိပါလိမ့်မယ်။ ကွာခြားသွားနိုင်တဲ့ စနစ်က ၄-၃-၃ ကစားမလား ၄-၂-၃-၁ ကစားမှာလား ဖြစ်ပါတယ်။ ",
"btext2":"ခံစစ်မှာ အယ်လီဆန်၊ ဗန်ဒိုက်၊ ကိုနတေး၊ ထရန့်နဲ့ ရော်ဘတ်ဆန် အတွဲကို ထုတ်သုံးမှာ ဖြစ်ပါတယ်။ ညာအစွန်မှာ ဂိုးမက်စ်က ခံစစ်ကာကွယ်ပုံ ကျစ်လစ်ခဲ့ပေမယ့် တိုက်စစ်လိုက်မှု အားနည်းပါတယ်။ ထရန့်နဲ့ ရော်ဘတ်ဆန်တို့ ကြားရက်မှာ အနားရထားခဲ့ပြီး ဒီပွဲမှာ ပွဲထွက်လူစာရင်းက ပြန်ထည့်နိုင်ပါတယ်။ ကွင်းလယ်ကတော့ ဟန်ဒါဆန်နဲ့ ဖာဘင်ညို အတွဲကို ဆက်သုံးပြီး ဟာဗေးနဲ့ တွဲဘက်ပေးမယ်လို့ မျှော်လင့်ထားပါတယ်။ ဟာဗေး တိုက်စစ်ကို ကူညီချိန်မှာ ဟန်ဒါဆန်နဲ့ ဖာဘင်ညိုတို့က ကွင်းလယ်ကို နှစ်ယောက်တန်း တာဝန်ယူပါမယ်။ အကယ်လို့ သီယေဂို ပါမယ်ဆိုရင်တော့ ဟန်ဒါဆန်ကို အနားပေးတာ ဖြစ်လာနိုင်ပါတယ်။ တိုက်စစ်ကတော့ ဆာလာ၊ ဂက်ပိုနဲ့ ဒါဝင် အတွဲပဲ ဖြစ်လာမှာပါ။ အာဆင်နယ်ကို ရင်ဆိုင်ရာမှာ ဂျိုတာက ဂိုးသွင်းမှတ်တမ်း ကောင်းခဲ့သလို သမ္ဘာပိုရှိတဲ့ ဖာမင်နိုလည်း ရှိနေပေမယ့် အသင်းမှာ သန်မာပြီး မြန်ဆန်တဲ့ တိုက်စစ်ကြောင်းကို ပိုလိုအပ်နေမှာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/salah-vandijk-gakpo-678x381.jpg",
"imgurl2":"https://nyanaykhin.com/wp-content/uploads/2023/04/1025942023.jpg",
"imgurl3":"no",
"video":"no"
 },
 {"ndate":"April  9 , 2023",
"htext":"အယ်လစ္စတာ စကားပြောမှု တိုးတက်နေခြင်း၊ သီယေဂိုကို ပြန်ချိန်နေတဲ့ ဘာကာ၊ စမတ်ကျတဲ့ ခေါ်ယူမှုတွေ လုပ်မယ်ဆိုတဲ့ ကလော့ပ်နဲ့ လီဗာပူး သတင်းတိုများ",
"btext1":"ဒီနွေမှာ လူသစ်ခေါ်ယူမှုတွေ လုပ်တဲ့အခါ စမတ်ကျကျ ဆောင်ရွက်နိုင်ဖို့က အဓိကပဲလို့ နည်းပြကလော့ပ်က ထုတ်ပြောခဲ့ပြီး အတော်လေး စိစစ်တဲ့ ရွေးချယ်မှုတွေ ရှိလာမယ် မျှော်လင့်ရပါတယ်။ ဒီရာသီ လီဗာပူးအသင်းဟာ ဘောလုံးပိုင်ဆိုင်မှု ဆုံးရှုံးခြင်းနဲ့ ပေးမှု တိကျခြင်းတွေမှာ အတော်လေး ဆိုးရွားတဲ့ မှတ်တမ်းတွေ ရှိနေပြီး များသောအားဖြင့် ခံစစ်နဲ့ ကွင်းလယ်တွေမှာ ဖြစ်ပါတယ်။ လီဗာပူးအသင်းဟာ ဘရိုက်တန် ကွင်းလယ်လူ မက်အယ်လစ္စတာကို ခေါ်ယူရေး တိုးတက်တဲ့ စကားပြောမှု အနေအထားကို ရောက်ရှိနေပြီလို့ သိရပါတယ်။ ",
"btext2":"အာဆင်နယ်ပွဲအတွက် ကလော့ပ် ထုတ်သုံးမယ့် တိုက်စစ်ကတော့ ဆာလာ၊ ဂက်ပို၊ နူးညက်စ်အတွဲ ဖြစ်လာဖွယ် ရှိပါတယ်။ အာသာမယ်လိုကို ရာသီကုန်ရင် ပေါင် ၃၃ သန်းဖြင့် ခေါ်ယူခွင့်ရှိပေမယ့် လီဗာပူးက ဘရာဇီးသားကို အပြီးသတ် လက်မှတ်ထိုးမှာ မဟုတ်ဘဲ အသင်းသစ် ရှာဖို့ ခွင့်ပြုမှာဖြစ်ပါတယ်။ ဒီကနေ့ပွဲမှာ ကွင်းလယ်လူ သီယေဂို ပါနိုင်မလား မပါနိုင်ဘူးလားဆိုတာက ပွဲရလဒ်ကို သက်ရောက်မှု ရှိနိုင်တယ်လို့ ကာရေဂါက ခန့်မှန်းပါတယ်။ စပိန်သားဟာ အသင်းရဲ့ လေ့ကျင့်ရေး အပြည့်ကို ပြန်ဝင်ထားနိုင်ပါပြီ။ ",
"btext3": "    ဘာစီလိုနာဟာ ၎င်းတို့ အကယ်ဒမီထွက် အသက် ၃၁ နှစ်အရွယ် ကွင်းလယ်လူ သီယေဂိုကို နူးကမ့်ထံ ပြန်ခေါ်ယူဖို့အတွက် စိတ်ဝင်စားနေပါတယ်။ ဒီနွေမှာ ရီးရဲလ်မက်ဒရစ် ကွင်းလယ်လူ ချူအာမီနီကို ပြန်လည် ခေါ်ယူဖို့အတွက် လီဗာပူးဘက်က စိတ်ဝင်စားမှု ပြန်ရှိနေတယ်လို့ သတင်းထွက်နေပါတယ်။ စာချုပ်ဖျက်သိမ်းကြေး ပယ်ဖျက်ထားတဲ့ ဝုဗ်ကွင်းလယ်လူ နူးနက်စ်ကို ခေါ်ယူဖို့ဆိုရင် အသင်းက ပေါင် သန်း ၅၀ ဝန်းကျင် သုံးရမှာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/942942023-678x381.jpg",
"imgurl2":"https://nyanaykhin.com/wp-content/uploads/2023/04/1100742023.jpg",
"imgurl3":"no",
"video":"no"
 },
            {"ndate":"April  8 , 2023",
"htext":"လာမယ့်ရာသီ ပေါင် သန်း ၁၀၀ လောက်ထိ ဆုံးရှုံးမယ့် ကိစ္စကြီးကို ရင်ဆိုင်နေရတဲ့ လီဗာပူး",
"btext1":" ဥရောပဘောလုံး အာဏာပိုင်တွေက ၂၀၂၁-၂၀၂၂ ဘောလုံးရာသီအတွက် ဘဏ္ဍာရေးရှင်းတမ်းကို ထုတ်ပြန်လာရာမှာ မနှစ်ကရာသီ ချန်ပီယံလိဂ် ဗိုလ်လုပွဲထံ ရောက်ရှိခဲ့တဲ့ လီဗာပူးအသင်းဟာ ဆုကြေး ပေါင် ၁၀၆ သန်း ရရှိခဲ့ပါတယ်။ ကိန်းဂဏန်းက အထင်ကြီးစရာဖြစ်ပေမယ့် လီဗာပူးအသင်းဟာ ၇ ရာသီအတွင်း ပထမဆုံးကြိမ်အဖြစ် လာမယ့်ရာသီ ချန်ပီယံလိဂ်ဝင်ခွင့် မရခဲ့ရင် အထိနာမယ့် အနေအထားမှာ ရှိနေပါတယ်။ ယာဂင်ကလော့ပ် ကြားဖြတ် ဝင်ရောက်လာတဲ့ ၂၀၁၅-၂၀၁၆ ဘောလုံးရာသီမှာ အမှတ်ပေးဇယား အဆင့် ၈ နေရာ ရပ်တည်ခဲ့တာကလွဲလို့ အသင်းဟာ နှစ်တိုင်း ချန်ပီယံလိဂ်ထံ ပါဝင် ယှဉ်ပြိုင်နိုင်ခဲ့တာပါ။ ",
"btext2":"ထိပ်ဆုံး ၄ သင်းထဲ ဝင်ရင်ကို ချန်ပီယံလိဂ် အုပ်စုအဆင့် ပွဲစဉ် ၆ ပွဲ ကစားရမှာဖြစ်ပြီး ဒါဟာ ပေါင် ၅၄.၆ သန်း တန်ကြေးရှိပါတယ်။ လီဗာပူး မနှစ်တုန်းက ရခဲ့တဲ့ ဆုကြေး ပေါင် ၁၀၆ သန်းဟာ ကလပ်ရဲ့ ယူအီးအက်ဖ်အေ ရမှတ်၊ ရုပ်သံကြေးနဲ့ ဖိုင်နယ်ထိ ရောက်ခဲ့ခြင်းရဲ့ ဆုကြေးတွေဖြစ်တယ်။ ယူရိုပါလိဂ်မှာဆိုရင် ချန်ပီယံဖြစ်ခဲ့ရင်တောင်မှ ပေါင် ၃၃.၆ သန်းပဲ ဆုကြေး ရရှိသလို ယူရိုပါ ကွန်းဖရန့်မှာဆိုရင် ချန်ပီယံဖြစ်မှ ပေါင် ၁၆.၉ သန်းပဲ ရရှိမှာ ဖြစ်ပါတယ်။ ဒါဟာ မနှစ်က ချန်ပီယံဖြစ်ခဲ့ပြီး ဆုကြေး ပေါင် ၁၁၈ သန်းရတဲ့ ရီးရဲလ်မက်ဒရစ်နဲ့ နှိုင်းယှဉ်ရင် အတော်လေး ကွာခြားချက်ကြီးတဲ့ ပမာဏဖြစ်ပါတယ်။ လီဗာပူးအသင်းဟာ ဒီရာသီမှာလည်း ၁၆ သင်းအဆင့်နဲ့ပဲ ကျေနပ်ခဲ့ရတာမို့ ဆုကြေးပိုင်းမှာ အတော်လေး ထိခိုက်ထားပြီးသား ဖြစ်ပါတယ်။  ",
"btext3": "   no   ",
"imgurl1":"https://nyanaykhin.com/wp-content/uploads/2023/04/2054842023-678x381.jpg",
"imgurl2":"https://nyanaykhin.com/wp-content/uploads/2023/04/2053842023.jpg",
"imgurl3":"no",
"video":"no"
 },
           {"ndate":"April  8 , 2023",
"htext":"ရာသီကုန် ထိပ်ဆုံး ၄ သင်းဝင်ခွင့်နဲ့ ပတ်သက်လို့ အဝတ်လဲခန်းတွင်း ယုံကြည်မှုကို ဂက်ပို ဖော်ထုတ်",
"btext1":" ချယ်ဆီးနဲ့ ဂိုးမရှိ သရေကျခဲ့တဲ့ပွဲမှာ ဒုတိယပိုင်း လူစားဝင်ကစားသမား အဖြစ် ပါဝင်ခဲ့တဲ့ ဂက်ပိုက အဝတ်လဲခန်းတွင်း သဘောထား အမြင်တွေကို ထုတ်ပြောလာပါတယ်။ အဆိုပါ သရေပွဲကြောင့် လီဗာပူးဟာ လိဂ်အဆင့် ၈ နေရာ ရောက်သွားကာ ထိပ်ဆုံး အဆင့် ၄ နေရာနဲ့ ၁၀ မှတ် ကွာဟသွားပါတယ်။ ဒါပေမယ့် လာမယ့်ပွဲက အဆင့် ၁က အာဆင်နယ်နဲ့ဖြစ်ပြီး လီဗာပူးအတွက် ခက်ခဲတဲ့ရာသီက မပြီးဆုံးသေးဘူးဆိုတဲ့ လက္ခဏာပဲ ဖြစ်ပါတယ်။ နောက်ဆုံး အမှတ်ပေးပွဲ ၁၀ ပွဲနား ရောက်ရှိလာတာနဲ့အတူ ကလပ်က လူတိုင်းဟာ ယုံကြည်ချက် ခိုင်ခိုင်မာမာ ရှိနေဆဲဖြစ်ကြောင်း ဂက်ပိုက ပြောပါတယ်။",
"btext2":"“ ချယ်ဆီးနဲ့ပွဲမှာ ကျွန်တော်တို့ တစ်မှတ်ရလိုက်ပြီး ဒါက လမ်းကြောင်းမှန်ကိုသွားဖို့ ခြေလှမ်းလေး တစ်လှမ်းပါပဲ။ ဒီကနေ အရှိန်ယူပြီးတော့ နိုင်ပွဲတွေ ပြန်ရယူရမှာပါ။ အိမ်ကွင်းပရိသတ်တွေရဲ့ အားပေးမှုမရတဲ့အခါ အနည်းငယ်ကွာခြားပေမယ့် ကျွန်တော်တို့ အဝေးကွင်းတွေမှာ ပိုကောင်းအောင်လုပ်ရပါမယ်။ ချယ်ဆီးနဲ့ပွဲကို အနိုင်ရချင်ခဲ့ပေမယ့် မန်စီးတီးပွဲနဲ့ ယှဉ်ရင်တော့ သရေတစ်မှတ်က မဆိုးပါဘူး။ ဒီရလဒ် အပေါ် ဆက်လက်တည်ဆောက်ပြီး တိုးတက်အောင် လုပ်သွားရမယ်။ ကျွန်တော်တို့မှာ ကောင်းမွန်တဲ့ စုဖွဲ့မှုနဲ့ အရည်အသွေးတွေ အများကြီးရှိတယ်။ ဒါကို ပြန်ပြီး ပြသရမယ်။ ကံမကောင်းစွာနဲ့ပဲ အရင်ပွဲတွေမှာ ကျွန်တော်တို့ မပြသနိုင်ခဲ့ဘူး။ အမှတ်တွေ မရခဲ့ဘူး။ ဒါပေမယ့် ပြန်ပြီး ပြသရမယ်။ ကျွန်တော်တို့ ဘာလုပ်နိုင်တယ်ဆိုတာ သိပါတယ်။ ထိပ်ဆုံးလေးသင်းထဲ ဝင်နိုင်တယ်။ ဒါကို ယုံကြည်ထားရမယ်။ စိတ်ဓာတ်က ရှိနေပြီးသားပါ အတူတကွ ပူးပေါင်းကြိုးစားဖို့ပဲ လိုတော့တာပါ။ ",
"btext3": "   ရှေ့ဆက်ချီတက်ရမယ်။ ဘယ်လောက်ခက်ခဲမယ်ဆိုတာ လူတိုင်းသိပါတယ်။ ဒါပေမယ့် ကျွန်တော်တို့ ဆက်လုပ်သွားရင် ကျော်ဖြတ်နိုင်မှာပါ။ ဒါက ကလော့ပ်ပြောထားတဲ့ အမှာစကားပါပဲ ” လို့ ဂက်ပိုက ပြောပြခဲ့တာ ဖြစ်ပါတယ်။ လီဗာပူးအသင်းဟာ လက်ကျန် ၁၀ ပွဲလုံး အနိုင်ရရင်တောင် ထိပ်ဆုံး ၄ သင်းထဲ ဝင်နိုင်ဖို့ မသေချာတော့ပေမယ့် အသင်းသားတွေထံက အားထုတ်မှုကို မြင်ရဖို့ အားလုံးက စောင့်မျှော်နေတာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/951842023-678x381.jpg",
"imgurl2":"https://nyanaykhin.com/wp-content/uploads/2023/04/1100742023.jpg",
"imgurl3":"no",
"video":"no"
 },
          {"ndate":"April  8 , 2023",
"htext":"ပွဲထွက်ခွင့်ရဖွယ် ရှိတဲ့ သီယေဂို၊ ရင်းနှီးမြုပ်နှံမှု သတင်းကောင်း၊ ပီအက်စ်ဂျီက ဘယ်လင်ဟမ်ကိစ္စ စပ်စုလိုနေခြင်းနဲ့ လီဗာပူးသတင်းတိုများ",
"btext1":" ဂျိမ်းမီလ်နာဟာ ဒီနွေမှာ လီဗာပူးကနေ ထွက်ခွာဖို့ စီစဉ်နေပြီဖြစ်ပါတယ်။ ကွင်းလယ်လူဟာ အန်ဖီးမှာ ဆက်နေလိုပေမယ့် ဖြစ်လာဖွယ် မရှိတော့ပါဘူး။ ကလပ်ဘက်က ကစားသမားနဲ့ လမ်းခွဲခြင်းဟာ နှစ်ဦးနှစ်ဘက် အဆင်ပြေစေမယ်လို့ ခံစားနေရပါတယ်။ ယုံကြည်ရတဲ့ သတင်းရင်းမြစ်ကို ကိုးကားပြီး ဗြိတိန်ရဲ့ အားကစား ဘဏ္ဍာရေးပိုင်း ကျွမ်းကျင်သူရဲ့ ဖော်ပြချက်အရ လီဗာပူးအသင်းဟာ ဒီနွေမှာ ရင်းနှီးမြုပ်နှံမှု ရဖို့ နီးစပ်နေပြီး သတင်းကောင်းတွေ လာနေပြီလို့ ဆိုပါတယ်။ နွေမှာ လူသစ်ခေါ်ယူရေး ဘယ်လိုပဲ လုပ်ပါစေ အချို့သော သူတွေအတွက် လုံလောက်တဲ့ ခေါ်ယူမှု ဖြစ်လာမှာ မဟုတ်ကြောင်းနဲ့ စမတ်ကျတဲ့ ကစားသမား ခေါ်ယူမှုတွေဖြင့် တိုးတက်လာရမယ်လို့ ကလော့ပ်က ဆိုပါတယ်။",
"btext2":" လီဗာပူးပိုင်ရှင်တွေဟာ ကလော့ပ်ကို ရာထူးကနေ ထုတ်ပယ်ဖို့ အစီအစဉ် မရှိသလို ကလော့ပ်ကလည်း သူ့တာဝန်ကို အကောင်းဆုံး စီမံပေးဖို့ အသင်းမှာ ဆက်ရှိနေမှာ ဖြစ်ပါတယ်။ တနင်္ဂနွေနေ့ည အာဆင်နယ်နဲ့ ပရီးမီးယားလိဂ်ပွဲမှာ ကွင်းလယ်လူ သီယေဂို ပွဲထွက် လူစာရင်းကနေ ပါဝင်လာနိုင်ပါတယ်။ ကျန်းမာရေးကြောင့် ကစားသမားဘဝက အနားယူလိုက်ပြီဖြစ်တဲ့ လူးကပ်က သူ့ကို ဆုတောင်းစကား ပေးပို့လာတဲ့ ကလော့ပ်ကို ကျေးဇူးတင်ကြောင်း ထုတ်ပြောခဲ့ပြီး ဂျာမာန်နည်းပြဟာ အတော်လေး ပွင့်လင့်သူလို့ ပြောပြသွားပါတယ်။",
"btext3": "    အာဆင်နယ်အသင်းရဲ့ ကစားသမား တစ်ဦးဟာ လေ့ကျင့်ရေး ပြန်ဝင်နေပြီလို့ အာတီတာက ပြောဆိုခဲ့ပြီး ဘယ်သူလဲ ထုတ်မပြောပေမယ့် ဆာကာ ဒါမှမဟုတ် ဆာလီဘာ ဖြစ်မယ်လို့ ခန့်မှန်းထားကြပါတယ်။ ၂၀၁၅ ကနေစလို့ လီဗာပူးအသင်းဟာ ပရီးမီးယားလိဂ် ကလပ်တွေထဲမှာ အေဂျင့်ကြေး (ပေါင် ၁၉၈ သန်း) အများဆုံး အသုံးပြုထားတဲ့ အသင်းအဖြစ် မှတ်တမ်းဝင်ပါတယ်။ ဘယ်လင်ဟမ်ကို ခေါ်ယူရေး ပီအက်စ်ဂျီ အသင်းကလည်း စိတ်ဝင်စားနေပြီး သူတို့ နောက်ကျသွားပြီလား ဆိုတဲ့ အခြေအနေကို စပ်စုလိုနေပါတယ်။  ",
"imgurl1":"https://nyanaykhin.com/wp-content/uploads/2023/04/852482023-678x381.jpg",
"imgurl2":"https://pbs.twimg.com/media/FtCdZxqagAIl-eP?format=jpg&name=360x360",
"imgurl3":"no",
"video":"no"
 },
         {"ndate":"April  7 , 2023",
"htext":"အာဆင်နယ်ပွဲမှာ ပိုများတဲ့ အပြောင်းအလဲကို မျှော်လင့်ထားကြဖို့ ယာဂင် အရိပ်အမြွက် ထုတ်ပြောလာ",
"btext1":"ဒီအပတ်မှာတော့ ၉ ရက်အတွင်း ၃ ပွဲမြောက်အဖြစ် လီဗာပူးအသင်းက အာဆင်နယ်ကို အန်ဖီးကွင်းမှာ ဧည့်ခံပါမယ်။ ဒီပွဲမှာ အပြောင်းအလဲတွေ ထပ်လုပ်မယ်လို့ ကလော့ပ်က ပြောပေမယ့် ပွဲထွက် လူစာရင်းဟာ လေ့ကျင့်ရေးက ခြေစွမ်းထက် ကစားသမားတွေရဲ့ ကြံ့ခိုင်မှု အခြေအနေအပေါ် မူတည်ဖွယ် ရှိပါတယ်။ ကလော့ပ်က “ ဒီပွဲမတိုင်ခင် ပြောခဲ့တာကိုပဲ ထပ်ပြောရမှာပါ။ တစ်ပတ်အတွင်း ၃ ပွဲ ကစားမှာမို့ ခြားနားတဲ့ သီတင်းပတ် တစ်ခု ဖြစ်လာပါလိမ့်မယ်။ တစ်ပတ်မှာ ၃ ပွဲ မကစားရဘူးဆိုရင်တော့ လေ့ကျင့်ချိန် ပိုရမှာပေါ့။ ဒါဆိုရင်တော့ လေ့ကျင့်ရေးက ကျနော် မြင်တဲ့ ခြေစွမ်းတွေ အပေါ် အခြေခံပြီး လူစာရင်းတစ်ခု ထုတ်မိမှာပါ ” လို့ ပြောပါတယ်။ ",
"btext2":"ထရန့်နဲ့ ဆာလာတို့ဟာ ကြားရက် ချယ်ဆီးပွဲမှာ အနားပေးခံခဲ့ရသလို ဗန်ဒိုက် အဖျားကြောင့် မပါနိုင်ခဲ့ပေမယ့် အာဆင်နယ်ပွဲမှာတော့ သူတို့ကို ကစားခွင့်အတွက် အခွင့်အရေး ပြန်ပေးဖွယ် ရှိပါတယ်။ ဒါ့အပြင် သီယေဂိုလည်း ဒီပွဲမှာ ပါဝင်နိုင်မယ်လို့ သိထားရပါတယ်။ ကလော့ပ်က “ အသင်းသားတိုင်းအတွက် တံခါး ဖွင့်ထားပါတယ်။ ဘာလို့လဲဆိုတော့ ဒီလို တစ်ပတ် ၃ ပွဲကစားရတယ်ဆိုတာက ကောင်လေးတွေ တချိန်လုံး ပွဲကစားနေရတာကြောင့် သူတို့ ပြန်ပြီး အားဖြည့်ဖို့ လိုပါတယ်။ ကျနော်တို့ အပြောင်းအလဲတွေ လိုပါတယ်။ ",
"btext3": "   ပထမအဆင့်က စိတ်ပိုင်း ပြင်းထန်မှု၊ လိုအင်ဆန္ဒ၊ ပြင်းပြမှုတွေ လိုပါတယ်။ ချယ်ဆီးပွဲမှာ ဒါတွေ ကောင်းခဲ့တယ်။ ကျန်တာတော့ သိပ်ကောင်းကောင်း မရှိပါဘူး။ ရပါတယ် အဆင်ပြေပါတယ်။ ဒီပွဲမှာ ဆက်ပြီး ကြိုးစားကြတာပေါ့ ” လို့ ဆိုခဲ့တာ ဖြစ်ပါတယ်။ ဒီပွဲအပြီးမှာ လီဗာပူးအသင်းဟာ နောက်ထပ် ၈ ရက် အနားယူချိန်ရပြီး လိဒ်စ် ယူနိုက်တက်ကို အဝေးကွင်း သွားရောက် ရင်ဆိုင်ရမှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/1917742023-678x381.jpg",
"imgurl2":"https://nyanaykhin.com/wp-content/uploads/2023/04/fab-four.jpg",
"imgurl3":"no",
"video":"no"
 },
        {"ndate":"April  7 , 2023",
"htext":"ကလောပ့်က အသင်းသားတွေကို သစ္စာရှိလွန်းနေကြောင်း စွပ်စွဲချက်တွေကို ပေါလ်အင့်စ် သဘောမတူ",
"btext1":" ကလော့ပ်ဟာ တချို့ လီဗာပူးကစားသမားတွေအပေါ် အရမ်းသစ္စာရှိလွန်းတယ်ဆိုတဲ့ သီအိုရီတွေကို အသင်းကစားသမားဟောင်း ပေါလ်အင့်စ် ပယ်ချခဲ့ပြီး ဂျာမန်သားဟာ ကလပ်ရဲ့ ကံကြမ္မာကို ပြောင်းလဲပေးလိမ့်မယ်လို့ ယုံကြည်နေပါတယ်။ လီဗာပူးဟာ လက်ရှိမှာ ချန်ပီယံဖြစ်ရေး တိုက်ပွဲ မဆိုထားနဲ့ ချန်ပီယံလိဂ်ဝင်ခွင့် တိုက်ပွဲထဲတောင် မဝင်နိုင်ဖြစ်နေတာပါ။ နွေရာသီမှာ ကြီးမားတဲ့ အပြောင်းအလဲတွေ လုပ်တဲ့အခါ ကလော့ပ်အနေနဲ့ မညှာမတာ ကိုင်တွယ်ဖို့ လိုအပ်နိုင်တယ်လို့ မီကာရစ်ချတ်က ထင်မြင်နေပါတယ်။ “ ကလော့ပ်က အားသစ်လောင်းဖို့ နှေးကွေးလွန်းနေပြီး တချိန်လုံး သူနဲ့အတူရှိခဲ့တဲ့ ကစားသမားတချို့ကို သိပ်ပြီး သစ္စာရှိလွန်းနေတယ် ” လို့ မန်စီးတီး ခံစစ်မှူးဟောင်း မီကာက မှတ်ချက်ပေးခဲ့တာဖြစ်ပါတယ်။",
"btext2":" ဒါပေမယ့် လီဗာပူးကွင်းလယ်လူဟောင်း အင့်စ်ကတော့ အဲ့လိုမထင်ပါဘူး။ ဒီအသင်းဟာ အသွင်ကူးပြောင်းမှု ကာလတစ်ခုကို ရောက်နေတာဖြစ်ပြီး ဒီလို အနေအထားမှာ စီနီယာအချို့ကို ဆွဲထားလိုတာလို့ အင့်စ်က ပြောခဲ့တယ်။ သူ့ရဲ့ အမြင်ကတော့ “ ကျွန်တော်တော့ အဲ့လိုမမြင်ဘူး။ ကလော့ပ်က လီဗာပူးအတွက် အံ့ဩစရာတွေ လုပ်ပေးခဲ့သူပါ။ ဒီကလပ်အတွက် သူယူလာပေးခဲ့တာတွေကို စဉ်းစားကြည့်ရင် သိမှာပါ။ ဒါက မယုံနိုင်စရာကောင်းတဲ့ ခရီးတစ်ခု ဖြစ်ခဲ့တာလေ။",
"btext3": "     အသက်ကြီးသွားတဲ့ မျိုးဆက်ကနေ မျိုးဆက်သစ်ကို ကူးပြောင်းတဲ့အခါ အပြောင်းအလဲ ကာလမှာ လိုအပ်တဲ့ ကစားသမား ၁ယောက်၊ ၂ယောက်လောက်က အမြဲရှိတာပဲ။ အသင်းကို ပြန်တည်ဆောက်ရမယ်ဆိုတာ ကလော့ပ်သိတယ်။ဒါပေမယ့် အဲ့ဒါက ဟန်ဒါဆန်တို့၊ ဖာဘင်ညိုတို့ ကောင်းကောင်းမလုပ်နိုင်ဘူးလို့ မဆိုလိုပါဘူး။ ကလော့ပ်က ကစားသမားတွေကို သစ္စာရှိလွန်းနေတာ မဟုတ်ဘူး။ သူလိုချင်တာ သူသိတယ်။ အခုချိန်မှာ သူလိုချင်တာ မရသလို လက်ရှိခြေစွမ်းကြောင့် သူစိတ်ပျက်နေမှာပါ။ သူတို့ အခွင့်အရေးကောင်း ရမှာပါ။ ဘာတွေဖြစ်မလဲ စောင့်ကြည့်ရမှာပါ ” လို့ ပြောကြားခဲ့ပါတယ်။ ",
"imgurl1":"https://nyanaykhin.com/wp-content/uploads/2023/04/1811742023-678x381.jpg",
"imgurl2":"https://nyanaykhin.com/wp-content/uploads/2023/01/salah-hando-klopp.jpg",
"imgurl3":"no",
"video":"no"
 },
       {"ndate":"April  7 , 2023",
"htext":"အထောင်တိုက်စစ် နေရာမှာ အမြဲတမ်း ကစားရတော့မှာလား စူးစမ်းမှုတွေကို ပြန်ဖြေပေးခဲ့တဲ့ ဂက်ပို",
"btext1":"ကိုဒီဂက်ပိုဟာ လီဗာပူးတိုက်စစ်မှူးအဖြစ် သူ့ရဲ့ နေရာအသစ်နဲ့ အသားကျအောင်လို့ ကြိုးစားနေသလို ဖာမင်နိုထံက အကူအညီ​တွေ ရခဲ့ပါတယ်လို့ ပြောပြလာပါတယ်။ ပီအက်စ်ဗွီမှာ ဘယ်တောင်ပံမှာ ကစားရင်း နယ်သာလန်ရဲ့ အတောက်ပဆုံး ကြယ်တစ်ပွင့် ဖြစ်လာခဲ့တဲ့ ဂက်ပိုဟာ သူ့ရဲ့ စွမ်းဆောင်ရည်တွေကြောင့် မနှစ်က နယ်သာလန်လိဂ်ရဲ့ တစ်နှစ်တာ အကောင်းဆုံး ကစားသမားဆုကို ရရှိခဲ့ပါတယ်။ ကမ္ဘာ့ဖလား ကွာတားဖိုင်နယ်ထိ ရောက်ခဲ့တဲ့ နယ်သာလန်အသင်းအတွက်လည်း သူက ၃ဂိုး သွင်းယူပေးခဲ့တာပါ။ အဲ့ဒီ့နောက် ဇန်နဝါရီမှာ လီဗာပူးထံ ပြောင်းရွှေ့လာခဲ့တဲ့ ဂက်ပိုဟာ ကလော့ပ်ရဲ့ အသင်းမှာ ဗဟိုတိုက်စစ် ကစားသမားအနေနဲ့ အများဆုံ ကစားခဲ့ရပါတယ်။  ",
"btext2":"လက်တလောမှာ သွင်းဂိုး ၄ ဂိုး သွင်းထားတဲ့ ဂက်ပိုက ဗဟိုနေရာမှာ အသားကျဖို့ ကြိုးစားနေရဆဲဖြစ်ပေမယ့် လွန်ခဲ့တဲ့ ၈နှစ်အတွင်း အဲ့နေရာမှာ အများဆုံး ကစားခဲ့တဲ့ ဖာမင်နိုထံက အကြံဉာဏ်တွေ ရယူခဲ့တယ်လို့ ရှင်းပြခဲ့ပါတယ်။ ဒါဟာ သူ့ရဲ့ အမြဲတမ်း နေရာ ဖြစ်လာမလားဆိုတာကိုတော့ သူကိုယ်တိုင် မသိသေးပါဘူး။ “ ကျွန်တော် ဗဟိုတိုက်စစ် နေရာမှာ ပွဲတိုင်းနီးပါး ကစားခဲ့တယ်။ ကျွန်တော့်အတွက် အဲ့နေရာနဲ့ အခုမှ အသားကျလာနေတုန်းပါ။ ရေရှည်အစီအစဉ်ကိုတော့ မသိပါဘူး။ နည်းပြကိုပဲ မေးမှရပါမယ်။ ဖာမင်နိုက အကူအညီပေးခဲ့တာ အမှန်ပါပဲ။ သူက အံ့ဩစရာလောက်တဲ့ အသင်းဖော်ပါ။ ကျွန်တော့်ကို တတ်နိုင်တဲ့နေရာမှာ အကူအညီပေးဖို့ သူကြိုးစားတယ်။ ဒါကို တကယ်ပဲ ကျေးဇူးတင်ပါတယ်။ ",
"btext3": "    ကျွန်တော်က ဒီမှာ အချိန်ကောင်းတစ်ခု ရချင်တာပါ။ ရလဒ်တွေကတော့ သိပ်ပြီး မကောင်းခဲ့ဘူး။ ရလဒ်တွေကို မကြည့်ရင် အဆင်ပြေပါတယ်။ အသင်းက သိပ်ကောင်းတယ်။ လူတိုင်းက အကူအညီပေးပါတယ်။ ဒီအသင်းနဲ့အတူ အလုပ်ကြိုးစားပြီး နိုင်ပွဲတွေရယူဖို့ ကျွန်တော် မျှော်လင့်နေပါတယ်။ လီဗာပူးက အသင်းကြီးတစ်သင်းဆိုတာ လူတိုင်းသိတယ်။ ဆုဖလားတွေအတွက် ကစားရမယ်ဆိုတဲ့ စိတ်ဓာတ်မျိုးရှိတယ်။ ဒီရာသီက ကလပ်မှာ အကောင်းဆုံး အနေအထား မဟုတ်ပေမယ့် ကျွန်တော်တို့ ဆက်လက် တိုက်ပွဲဝင်ပြီး အဆုံးသတ်ကောင်းအောင် ကြိုးစားရမှာပါ ” လို့ ဂက်ပိုက ဆိုခဲ့တာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/1100742023-678x381.jpg",
"imgurl2":"https://nyanaykhin.com/wp-content/uploads/2023/04/fab-four.jpg",
"imgurl3":"no",
"video":"no"
 },
      {"ndate":"April  7 , 2023",
"htext":"အရင်နဲ့ မတူတော့တဲ့ ဂန်းနားတွေက ဒီပွဲမှာ အန်းဖီးကို မြေလှန် ချေမှုန်းလိုက်မယ်လို့ ခရစ်ဆက်တန် ဟောကိန်းထုတ်",
"btext1":" လီဗာပူးအသင်းက ဒီသီတင်းပတ်ကုန် ပရီးမီးယားလိဂ်မှာတော့ အမှတ်ပေးဇယား ဦးဆောင်ထားသူ အာဆင်နယ် အသင်းကို အိမ်ကွင်း အန်းဖီးမှာ ဧည်ခံ ကစားရမှာ ဖြစ်ပါတယ်။ ပြီးခဲ့တဲ့ အပတ်က ချယ်ဆီးနဲ့ပွဲမှာ ခြေစွမ်းညံ့ဖျင်းခဲ့တဲ့ လီဗာပူးအသင်းဟာ ဝေဖန်မှုတွေ များစွာ ခံယူခဲ့ရပြီး ဒီအပတ် အိမ်ကွင်းပွဲမှာ မျက်နှာပန်း လှအောင်တော့ ပြန် ကြိုးစားဖွယ် ရှိပါတယ်။ တဖက်မှာ အာဆင်နယ် အသင်းကလည်း ပရီးမီးယားလိဂ် ချန်ပီယံ နေရာ သေချာစေဖို့ တစ်ပွဲမှ အမှတ် မလျော့အောင် အားကုန်ရုန်း ကြိုးစားနေတာကြောင့် အန်းဖီးမှာ အကြိတ်အနယ် ပွဲတစ်ပွဲ မြင်ရဦးမှာပါ။",
"btext2":" ဘီဘီစီ သတင်းဌာနမှ ပင်တိုင် သုံးသပ်သူ ခရစ်ဆက်တန်က လီဗာပူး နဲ့ အာဆင်နယ်တို့ ပွဲ အတွက် အခုလို သုံးသပ် ခန့်မှန်းထားပါတယ်။ ” ပြီးခဲ့တဲ့ အင်္ဂါနေ့က သရေပွဲမှာ ချယ်ဆီးက လီဗာပူးထက် ပိုကောင်းတဲ့ အသင်း ဖြစ်ခဲ့တာပါ။ စတန်းဖို့ ဘရစ်ချ်မှာ လီဗာပူးက ပွဲထွက် အပြောင်းအလဲတွေ အများကြီး လုပ်ခဲ့တယ် ဆိုတာ ကျနေ်ာ သဘောပေါက်ပါတယ်၊ ဒါပေမယ့် ဒီပွဲ မတိုင်ခင် ကစားသမားတွေကို အဲဒီလို အနားပေးလည်း ဘာမှ သိပ်ကြီး ထူးသွားမယ်လို့ မထင်ဘူး။ လီဗာပူးရဲ့ အဆင့် ၄ အတွင်း ဝင်ဖို့ မျှော်လင့်ချက်ကလည်း အဆုံးသတ်ပြီ လို့ ကျနော် ထင်တယ်။ ခုဆို အားလုံးက နွေရာသီ ရောက်ဖို့ပဲ မျှော်နေတယ်၊ လူစာရင်းကို ပြောင်းလဲမှု ကြီးကြီးမားမား လုပ်ဖို့ပေါ့။ ဒါပေမယ့် လက်ရှိ အုပ်စုနဲ့ အပြောင်းအလဲ ဘယ်လိုလုပ်လုပ် ချက်ချင်းဆိုသလို နောက်ရာသီမှာ သူတို့ ပြန်လာမယ် လို့ ကျနော်တော့ မထင်ဘူး။ သူတို့ ပြသနာတွေ ရှိနေတာက အတော်ကို ကြာနေခဲ့ပါပြီ။",
"btext3": "   ကျနော့် အနေနဲ့ ဒီရာသီ လီဗာပူး ပွဲစဉ်တွေ ခန့်မှန်းရာမှာ အမှားတွေ များခဲ့တယ် ဆိုတာ ဝန်ခံပါတယ်။ ဘာဖြစ်လို့လဲ ဆိုတော့ သူတို့ ပြောင်းလဲပြီ လုပ်ပြပြီ လို့ ထင်လိုက်တိုင်း သူတို့က မလုပ်နိုင်ခဲ့ဘူး။ လီဗာပူး တိုက်စစ်လိုင်းက အများကြီး မှားနေတာ မရှိဘူး။ ဒါပေမယ့် သူတို့ ခံစစ်က လုံလောက် ကောင်းမွန်မှု မရှိဘူး။ ချယ်ဆီးနဲ့ ပွဲမှာ ဂိုးမပေးရတာကိုက အတော်ကြီး အံ့သြစရာ ဖြစ်နေပြီ။ တနင်္ဂနွေနေ့မှာ အာဆင်နယ်ကို သူတို့ ထိန်းနိုင်မှာ မဟုတ်ဘူး။ လုံးဝကို ထိန်းနိုင်စရာ မမြင်တာဗျာ။ အာဆင်နယ် ကစားပုံကို ကြည့်ရတာ သူတို့ အန်းဖီကို မြေလှန်ပစ်လိမ့်မယ်။ ယုံကြည်မှု ရှိရှိနဲ့ လီဗာပူးကို ချေမှုန်းသွားမှာ။ ဂန်းနားတွေက စက်တင်ဘာ ၂၀၁၂ နောက်ပိုင်း ဒီမှာ မနိုင်သေးပါဘူး။ အဲဒီတုန်းက အာတီတာ အာဆင်နယ် အတွက် ကစးတုန်း ရှိသေးတယ်။ အရင်တုန်းကဆိုရင် ဒီလိုပွဲမျိုးက သူတို့ ထိတ်လန့်နေမှာပါ၊ အခုတော့ ဒါမျိုး ဖြစ်စရာ မရှိတော့ဘူး။ ” လို့ ဆက်တန် က သုံးသပ်လိုက်ပါတယ်။ ပွဲရလဒ်ကိုတော့ ခရစ်ဆက်တန်က လီဗာပူး ၁-၃ အာဆင်နယ် လို့ ခန့်မှန်း ဖော်ပြထားပါတယ်။   ",
"imgurl1":"https://nyanaykhin.com/wp-content/uploads/2023/04/nn3011-678x381.jpg",
"imgurl2":"https://nyanaykhin.com/wp-content/uploads/2023/04/1039542023.jpg",
"imgurl3":"no",
"video":"no"
 },
     {"ndate":"April  7 , 2023",
"htext":"ရီးရဲလ်မက်ဒရစ်နဲ့ စကားပြော ရပ်ပြီဖြစ်တဲ့ ဘယ်လင်ဟမ်၊ လေ့ကျင့်ရေးမှ ထူးခြားမှုများ၊ ဂိုးအစုအဖွဲ့ အပြောင်းအလဲနဲ့ လီဗာပူး သတင်းတိုများ",
"btext1":" လီဗာပူးရဲ့ လေ့ကျင့်ရေးမှာ ဆာလာ၊ ဂျိုတာ၊ ဂိုးမက်စ်နဲ့ အာသာတို့ မပါခဲ့ပါဘူး။ အသင်းဟာ ကြားရက်က ပွဲကစားထားတဲ့ ကစားသမားတွေကို ၁ ရက် အနားပေးထားတာဖြစ်ပြီး သူတို့တွေဟာ ဒဏ်ရာ ရထားကြခြင်း မရှိဘူးလို့ သိရပါတယ်။ ကလယ်ဟာရဲ့ ပွဲကစားလိုတဲ့ ဆန္ဒကြောင့် အသင်းပြောင်းခွင့်ပေးရမှာဖြစ်ကာ လာမယ့်ရာသီမှာ အသင်းရဲ့ ဂိုးသမားအစုအဖွဲ့ဟာ အပြောင်းအလဲ ရှိလာတော့မှာ ဖြစ်ပါတယ်။ အသင်းဟာ ဒီယက်ဇ်ကို စိတ်ရှည်ပေးဖို့ ဆုံးဖြတ်ခဲ့ပြီး လေ့ကျင့်ရေး အပြည့် ပြန်ဝင်နိုင်ပေမယ့် မန်စီးတီး၊ ချယ်ဆီးပွဲတွေမှာ မသုံးခဲ့ပါဘူး။ ဒီအပတ် အာဆင်နယ်ပွဲမှာတော့ သူ့ကို ပွဲကစားချိန် ပေးဖွယ်ရှိတယ်လို့ သိရပါတယ်။",
"btext2":" ဘယ်လင်ဟမ်ဟာ စပိန်ကလပ် ရီးရဲလ်မက်ဒရစ်နဲ့ စကားပြောမှုတွေ ရပ်တန့်လိုက်ပြီဖြစ်ကာ ဖခင်ရဲ့ ဆန္ဒအတိုင်း အင်္ဂလန်မှာ အထိုင်ကျဖို့ကို အာရုံစိုက်မှာဖြစ်ပါတယ်။ သူ့ကို ခေါ်ယူဖို့ လီဗာပူးနဲ့ မန်စီးတီးတို့ ရေပန်းစားနေပါတယ်။ လာမယ့်ရာသီမှာ အသင်းကို အသွင်ပြောင်းမှုတွေ ပြန်စမယ် ဆိုတဲ့ အချက်ကို ကလော့ပ်က သဘောမတူဘဲ ဒီအပတ် အာဆင်နယ်ပွဲတည်းက ပြန်စနိုင်ရမယ်လို့ စိတ်ပိုင်းဖြတ်ထားပါတယ်။ သီယေဂိုဟာ မနေ့က အသင်းရဲ့ လေ့ကျင့်ရေး အပြည့် ပြန်ဝင်ခဲ့ပြီဖြစ်ကာ နိုင်ငံအသင်းမှာ ဒဏ်ရာရလာတဲ့ ကိတ်တာက အပေါ့စား လေ့ကျင့်ရေး ပြန်ဆင်းခဲ့ပါတယ်။ အာဆင်နယ်ပွဲမှာ ဗန်ဒိုက်၊ ထရန့်၊ ရော်ဘတ်ဆန်တို့ ၃ ဦးလုံးကို ပွဲထွက်လူစာရင်းကနေ ပြန်ထည့်နိုင်ပါတယ်။",
"btext3": "  ဒီအပတ်ပွဲအတွက် အာဆင်နယ်ဘက်မှာ ဆာလီဘာ၊ တိုမီယာဆု၊ အန်ကတ်တီးရားတို့ ပါဝင်နိုင်မှာ မဟုတ်ဘူးလို့ သိရပါတယ်။ လီဗာပူးအသင်းရဲ့ ဒီရာသီ စွမ်းဆောင်ရည်တွေ သိပ်ညံ့ဖျင်းပေမယ့်လို့ အယ်လီဆန်ဟာ အမှတ်ပေးပွဲ ၁၁ ပွဲထိ ဂိုးမပေးရအောင် စွမ်းဆောင်ထားနိုင်ကာ ဒါဟာ နစ်ပုပ်ရဲ့ ၁၃ ပွဲနောက် အမြင့်ဆုံး ဖြစ်ပါတယ်။ လမ်းပတ် ပြန်ရောက်သွားပေမယ့် မေဆန်မောင့်ဟာ ချယ်ဆီးကနေ ထွက်ဖို့ စဉ်းစားထားဆဲဖြစ်ပြီး လီဗာပူးက သူ့ကို ခေါ်ယူရေး ရေပန်းစားနေဆဲပါ။    ",
"imgurl1":"https://nyanaykhin.com/wp-content/uploads/2023/04/937742023-678x381.jpg",
"imgurl2":"https://pbs.twimg.com/media/FtCuiiQWwAAGt44?format=jpg&name=900x900",
"imgurl3":"https://nyanaykhin.com/wp-content/uploads/2023/04/bell-klopp.jpg",
"video":"no"
 },

    {"ndate":"April  6 , 2023",
"htext":"ချယ်ဆီး ယာယီ နည်းပြ လမ်းပတ်က လီဗာပူးနဲ့ မေဆန်မောင့် အပြောင်းအရွှေ့ ကိစ္စ တုန့်ပြန်လာ",
"btext1":"ချယ်ဆီးအသင်းဟာ အဲဗာတန်ကနေ ထုတ်ပယ်ခံထားရတဲ့ ဖရန့် လမ်းပတ်ကို သူတို့အသင်း ယာယီနည်းပြအဖြစ် ရာသီကုန်ထိ တာဝန်ပေးခဲ့ပြီ ဖြစ်ပါတယ်။ လမ်းပတ်ဟာ ပေါ်တာ ထားခဲ့တဲ့ လူစာရင်းကို ပြန်လည် စုဖွဲ့ပြီး လက်ကျန် ဘောလုံးရာသီကို ယှဉ်ပြိုင်ဖို့အပြင် မေဆန်မောင့်ကို စာချုပ် သက်တမ်းတိုးနိုင်ရေးပါ စည်းရုံး ကြိုးစားပေးရဖို့ ရှိနေပါတယ်။ မောင့်ဟာ လမ်းပတ် လက်အောက် ဒါဘီနဲ့ ချယ်ဆီးအသင်းတွေမှာ အဓိက ကစားသမား ဖြစ်ခဲ့ပါတယ်။ လီဗာပူးဘက်က ချယ်ဆီးနဲ့ စာချုပ်သစ် သက်တမ်းမတိုးတော့မယ့် ကစားသမားကို ဆက်သွယ်ပြီး စည်းရုံးမှု ပြုလုပ်သွားမယ့်လို့ သတင်းကြီးထားခဲ့တယ်။ မောင့်ကိုတော့ ၎င်းရဲ့ နည်းပြဟောင်း တူချယ် ကိုင်တွယ်နေတဲ့ ဘိုင်ယန်ကလည်း စိတ်ဝင်စားနေပါတယ်။ ",
"btext2":"မောင့်ကိစ္စ မေးခံရချိန်မှာ လမ်းပတ်က ” ဒီအကြောင်းကို ပြောဖို့ရာ အခြေအနေကို ကျနော် သေချာ မသိသေးပါဘူး။ မေဆန်က ကျနော်အတွက် သိပ်ကောင်းတဲ့ ကစားသမားပါ။ ဒါဘီအသင်းကနေ ချယ်ဆီးထံ ပြန်ရောက်ချိန်ထိ သူက အဓိကကျခဲ့ပါတယ်။ သူနဲ့ စကားပြောမှု လုပ်သွားမှာပါ။ သူ့အခြေအနေ ဘယ်လိုလဲဆိုတာ သေချာလေး သိရဖို့ ဆွေးနွေး စကားပြောပြီး အဖြေရှာရသွားမှာပါ ” လို့ တုန့်ပြန်ခဲ့တာ ဖြစ်ပါတယ်။ ချယ်ဆီးနဲ့ နီးစပ်တဲ့ သတင်းထောက်ဖြစ်သူ Simon Johnson က The Athletic ကနေ ပြောရာမှာ လန်ဒန်ကလပ်ဟာ အသက် ၂၄ နှစ်အရွယ် မေဆန်မောင့်ကို သက်တမ်း မတိုးနိုင်ခဲ့ရင် ပြောင်းရွှေ့ကြေးကို ပေါင် သန်း ၇၀ လောက်ထိ စျေးသတ်မှတ်နိုင်တယ်လို့ ဆိုထားပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/2000642023-678x381.jpg",
"imgurl2":"https://nyanaykhin.com/wp-content/uploads/2023/03/17563032023.jpg",
"imgurl3":"no",
"video":"no"
 },
   {"ndate":"April  6 , 2023",
"htext":"လီဗာပူးအသင်းဘက်က နွေအပြောင်းအရွှေ့အတွက် အယ်လစ္စတာကို ချိတ်ဆက်နေဖွယ်ရှိ",
"btext1":"ဘရိုက်တန် ကွင်းလယ်လူ အယ်လစ္စတာကို ပရီးမီးယားလိဂ်ကလပ် ၃ သင်းက ချိတ်ဆက်နေကြောင်းကို ဒီမနက်ကပဲ တောင်အမေရိက သတင်းထောက်က စတင်ဖော်ပြလာပါတယ်။ ဒီကာလတွေအတွင်း လီဗာပူးရဲ့ အပြောင်းအရွှေ့ သတင်းတွေဟာ သက်ဆိုင်ရာ တောင်အမေရိက သတင်းထောက်တွေကနေ အမြဲစတင်လာတတ်တာကို သတိပြုစရာ ဖြစ်ပါတယ်။ အခု အယ်လစ္စတာ သတင်းကိုလည်း လူသိများတဲ့ အာဂျင်တီးနား သတင်းထောက် CLMerlo က ဖော်ပြလာတာပါ။ ",
"btext2":"အသက် ၂၄ နှစ်အရွယ် အယ်လစ္စတာဟာ တောင်အမေရိက ကနေ ဥရောပမြေပေါ် စနင်းကတည်းက အင်္ဂလန်လိဂ်မှာ ဘရိုက်တန်တစ်သင်းတည်းမှာ ကစားလာခဲ့တာပါ။ အစပိုင်းမှာ ကွင်းလယ်တိုက်စစ်နဲ့ နေရာစုံမှာ ကစားခဲ့ပေမယ့် ဒီရာသီမှာတော့ ကွင်းလယ် ခံစစ်နေရာကို ပိုမို အားပြုလာနေပါတယ်။ လက်ရှိ ဘရိုက်တန်မှာ လုပ်ခ ပေါင် ၅၀၀၀၀ ဝန်းကျင်ရနေတဲ့ သူ့ကို ပြောင်းရွှေ့ကြေး ပေါင် သန်း ၅၀-၆၀ လောက်နဲ့ ခေါ်ယူနိုင်မယ် ခန့်မှန်းထားရတယ်။ အယ်လစ္စတာဟာ စပိန်နဲ့ အင်္ဂလိပ်စကားကို ပြောဆိုနိုင်တာမို့ လက်ရှိ လီဗာပူး အဝတ်လဲခန်းလို တောင်အမေရိက ကစားသမား များပြားနေတဲ့ လူစာရင်းအတွက် အဆင်ပြေဖွယ် ရှိပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/04/mac-afc.jpg",
"imgurl2":"https://lfcthadin.com/wp-content/uploads/2023/04/mac-afc.jpg",
"imgurl3":"no",
"video":"no"
 },
             {"ndate":"April  6 , 2023",
"htext":"အကြောင်းရင်း ၂ ချက်ကြောင့် လီဗာပူးက အလွတ်ဖြင့်ရနိုင်တဲ့ တိုင်လီမန်းစ်ကို ခေါ်မည် မဟုတ်",
"btext1":" လီဗာပူးအသင်းဟာ နွေစျေးကွက်မှာ ကွင်းလယ်လူ အများအပြားကို ခေါ်ယူသွားဖို့ ရှိပေမယ့် အဲ့ထဲမှာတော့ လက်စတာမှ တိုင်လီမန်းစ် မပါဘူးလို့ သိရပါတယ်။ ၂၀၂၂-၂၀၂၃ ဘောလုံးရာသီ တစ်လျှောက်လုံး ရုန်းကန်နေရတဲ့ လီဗာပူးအသင်းဟာ တည်ငြိမ်တဲ့ ခြေစွမ်းကို ရှာဖွေနိုင်ခြင်း မရှိပါဘူး။ အဓိက ထောက်ပြစရာ နေရာက ကွင်းလယ်ဖြစ်ပြီး ဟာဗေး၊ ဟန်ဒါဆန်၊ ဖာဘင်ညိုကလွဲလို့ ကွင်းလယ်လူတွေဟာ ဒဏ်ရာ ပြဿနာတွေကို မကြာခဏ ရင်ဆိုင်နေခဲ့ရတာပါ။ ကိတ်တာနဲ့ ချိန်ဘာလိန်တို့ဟာ ဒီရာသီမှာ မပါသလောက်ထိကို ကြံ့ခိုင်မှု ဆိုးရွားခဲ့ပြီး ကာတစ်ဂျုံးကလည်း မကြာခဏ ဒဏ်ရာတွေကြောင့် လူစာရင်း အပြင်ကို ရောက်နေခဲ့ပါတယ်။ ဒါ့အပြင် အငှားခေါ်ယူထားတဲ့ အာသာကလည်း တစ်ရာသီလုံး ၁၃ မိနစ်ပဲ ကစားနိုင်ခဲ့တာဖြစ်ပါတယ်။",
"btext2":" နည်ပြကလော့ပ်က သူ့ရဲ့ ကွင်းလယ်ကို ပြန်လည် စုဖွဲ့ဖို့ စီစဉ်ထားပြီး အနည်းဆုံး ကွင်းလယ်လူ ၃ ဦးကို ပြောင်းရွှေ့ကြေးတွေဖြင့် ခေါ်ယူမှာဖြစ်ပါတယ်။ ဒါပေမယ့် သူ့ရဲ့ ပလန်ထဲမှာတော့ လက်စတာကနေ အလွတ်ဖြင့် ထွက်ခွာလာမယ့် တိုင်လီမန်းစ် မပါခဲ့ပါဘူး။ Football Insider ရဲ့ ဖော်ပြချက်အရ ဘယ်ဂျီယံသားဟာ ကလော့ပ်ရဲ့ ဖိအားပေး စနစ်မှာ ပါဝင်ပေးဖို့ လုံလောက်တဲ့ လှုပ်ရှားမှု မရှိဘူးလို့ လီဗာပူးဘက်က ယုံကြည်ထားတယ်လို့ ဆိုပါတယ်။ ဒါကြောင့်ပဲ အလွတ်ဖြင့်ရမယ့် သူ့ကို ခေါ်ယူရေး လီဗာပူးဘက်က မကြိုးစားဖို့ ဆုံးဖြတ်ထားပါတယ်။",
"btext3": "    နောက်တစ်ချက်ကတော့ တိုင်လီမန်းစ်ကို အလွတ်ဖြင့် ရမယ်ဆိုပေမယ့် ကစားသမားဘက်က တောင်းဆိုတဲ့ လက်မှတ်ထိုးကြေးနဲ့ လုပ်ခပိုင်း မြင့်မားမှု ဖြစ်ပါတယ်။ ဘယ်လောက် ပမာဏလည်း မသိရပေမယ့် ဒီအချက်ကို အခြားသော ထိပ်သီးအသင်းတွေ သဘောမကျဘူးလို့ သိရတယ်။ လီဗာပူးအသင်းဟာ ကွင်းလယ် ပစ်မှတ်တွေအတွက် ကင်းထောက်မှုတွေ၊ နည်းစနစ်ပိုင်း ချိန်ဆကြည့်ခြင်းဖြင့် အကဲဖြတ်မှုတွေ ပြုလုပ်နေပြီး ဒီနွေအစပိုင်းမှာတင် အင်အားဖြည့်မှုကို အပြီးသတ်ဖို့ ပြင်ဆင်ထားပါတယ်။  ",
"imgurl1":"https://nyanaykhin.com/wp-content/uploads/2023/04/1038642023-678x381.jpg",
"imgurl2":"https://nyanaykhin.com/wp-content/uploads/2022/08/tile-lfc-pl.jpg",
"imgurl3":"no",
"video":"no"
 },
            {"ndate":"April  6 , 2023",
"htext":"ဟန်ဒါဆန်ကိစ္စ ဖြေရှင်းတဲ့ အယ်လီဆန်၊ မက်အယ်လစ္စတာ ချဉ်းကပ်မှု၊ လိစ်ဒ်ပွဲကစပါမယ် ဒီယက်ဇ်နဲ့ လီဗာပူး သတင်းတိုများ",
"btext1":"မနက်ကပွဲမှာ နယူးကာဆယ်နဲ့ မန်ယူနိုက်တက်တို့ နိုင်ပွဲ ကိုယ်စီ ရခဲ့တာကြောင့် လီဗာပူးအသင်းဟာ ထိပ်ဆုံး ၄ သင်းနေရာနဲ့ ၁၀ မှတ် ပြတ်နေခဲ့ပါပြီ။ အယ်လီဆန်က သူနဲ့ ဟန်ဒါဆန်တို့ဟာ လီဗာပူးအတွက် ပေးဆပ်ထားကြသူတွေဖြစ်လို့ အသင်းရဲ့ စွမ်းဆောင်ရည် မကောင်းတဲ့ မကောင်းမြင်စရာ အခိုက်အတန့်မှာ လူသားတွေပီပီ ငြင်းခုံခဲ့မိတာဖြစ်ပြီး ဒါဟာ ဆက်မေးရန်မရှိတဲ့ ကိစ္စလို့ ဘရာဇီးသတင်းတွေကို ဖြေဆိုပေးပါတယ်။ အသင်းရဲ့ လေ့ကျင့်ရေးကို အပြည့်အဝ ပြန်ပါနိုင်နေတဲ့ ဒီယက်ဇ်ကို လိစ်ဒ်ပွဲမှာ စပြီး ပွဲထုတ်ဖို့ နည်းပြအဖွဲ့က ရည်ရွယ်ထားပါတယ်။ ",
"btext2":" ရမှတ်တွေ သိပ်ပြတ်နေပေမယ့် ရာသီကုန်ရင် ထိပ်ဆုံး ၄ သင်းထဲ ဝင်နိုင်မယ်ဆိုတဲ့ ယုံကြည်ချက် အသင်းတွင်းမှာ ရှိထားတယ်လို့ ဂက်ပိုက ပြောပါတယ်။ လီဗာပူး၊ ယူနိုက်တက်နဲ့ အာဆင်နယ်တို့ဟာ ဒီနွေစျေးကွက်မှာ မက် အယ်လစ္စတာကို ခေါ်ယူဖို့ အထူး စိတ်ဝင်စားပါတယ်။ ကလပ်တွေထဲက ၂ သင်းဟာ ဘရိုက်တန် ကစားသမားအတွက် ညိနှိုင်းမှုတောင် စလုပ်နေပါပြီ။ ကစားသမားရဲ့ ဖခင်နဲ့ အေးဂျင့်တို့က အခြေအနေ စနည်းနာဖို့ အင်္ဂလန်ကို ရောက်နေပါတယ်။ ချယ်ဆီးပွဲ စွမ်းဆောင်ရည်မျိုးနဲ့ ကစားမယ်ဆိုရင် အာဆင်နယ်နဲ့ပွဲမှာ လီဗာပူးအသင်း ရှုံးမယ်လို့ ဂယ်ရီနဗီးက ဟောကိန်းထုတ်ပါတယ်။",
"btext3": "    ကလော့ပ်ဟာ အရင်စနစ်၊ အရင်လို ချဉ်းကပ်မှုဖြင့် ပွဲကို ကစားနေတာဖြစ်ပေမယ့် ကစားသမားတွေက မလိုက်နာတာမို့ နည်းစနစ်လား လူစာရင်းလား တစ်ခုခုကို ပြောင်းလဲချိန်တန်ပြီလို့ ကာရေဂါက ပြောပါတယ်။ အာဆင်နယ်ပွဲမှာ ဗန်ဒိုက် ပွဲထွက်နိုင်ဖွယ် ရှိနေသလို သီယေဂိုလည်း လူစာရင်းထဲမှာ ရှိနေနိုင်ကြောင်း သိရပါတယ်။ ၂၀၁၇ တုန်းက ကလော့ပ်ဟာ လီဗာပူးကို ပြောင်းလာမလားလို့ သူ့ကို မေးခဲ့ဖူးကြောင်း လီဝန်ဒေါစကီးက စစနောက်နောက်သဘော ထုတ်ပြောပေမယ့် ပိုလန်သားဟာ အင်္ဂလန်မြေကို ပြောင်းလာလိုစိတ်တော့ မရှိခဲ့ဘူးလို့ သိရပါတယ်။ လာမယ့်ရာသီ ဒီခြေစွမ်း ဒီလို အဆင့်နဲ့ဆိုရင် ကလော့ပ် ရာထူးကနေ ထုတ်ခံရနိုင်တယ်လို့ သတင်းတွေ တက်လာနေပါတယ်။  ",
"imgurl1":"https://nyanaykhin.com/wp-content/uploads/2023/04/937652023-678x381.jpg",
"imgurl2":"https://nyanaykhin.com/wp-content/uploads/2023/04/940422023.jpg",
"imgurl3":"no",
"video":"no"
 },
           {"ndate":"April  5 , 2023",
"htext":"အဟောင်းကြီး လုပ်မနေနဲ့ ကစားဟန် ပြောင်းမလား၊ ကစားသမားတွေ ပြောင်းမလား တစ်ခုခု လုပ်ပါတော့လို့ ကလော့ပ်ကို တိုက်တွန်း",
"btext1":" လီဗာပူးဟာ မန်စီးတီးကို အရှက်တကွဲ ရှုံးနိမ့်ခဲ့ပြီးနောက် စတန်းဖို့ဒ်ဘရစ်ချ်မှာ ပိုကောင်းတဲ့ တိုက်ပွဲဝင်စိတ်ဓာတ် အနည်းငယ်ကိုသာ ပြသနိုင်ခဲ့ပြီး သရေတစ်မှတ်ဖြင့် အိမ်ပြန်လာတဲ့နောက် အသင်းရဲ့ ကစားပုံကို ကာရေဂါက မေးခွန်းထုတ်ခဲ့ပါတယ်။ ဒီရာသီ လီဗာပူးအသင်းဟာ လွန်ခဲ့တဲ့ သုံးလေးနှစ်ကလိုမျိုး ကစားဖို့ ကြိုးစားနေသေးပေမယ့် ပုံမှန်ခြေစွမ်းအောက် ကျဆင်းနေခဲ့ပါတယ်။ အသင်းရဲ့ ကစားပုံက အားပျော့လွန်းနေပြီး ကစားဟန် ပြောင်းမလား ကစားသမားတွေကို ပြောင်းမလား ဆုံးဖြတ်ဖို့ လိုအပ်နေပြီလို့ ကာရေဂါက ထောက်ပြ ပြောဆိုခဲ့ပါတယ်။ “ လီဗာပူးဟာ အရင်တုန်းကလို တူညီတဲ့ နည်းလမ်း၊ စိတ်ကူး အတွေးအခေါ်တွေ ရှိနေသေးပေမယ့် အရင်ကလို မလုပ်နိုင်တော့ဘူး။ မန်စီးတီးနဲ့ပွဲကို ကြည့်လိုက်ရင် အသင်းကစားပုံက ဟိုတုန်းကလိုပဲ။ တကွင်းလုံး လူလူချင်း ယှဉ်ကစားတယ်၊ ရဲရဲရင့်ရင့်နဲ့ အရှေ့ထိတက်ဆော့တယ်။ ဒါပေမယ့် သူတို့က အရင်က လီဗာပူးလိုမျိုး မဟုတ်တော့ဘူး။",
"btext2":" နည်းပြတစ်ယောက်အနေနဲ့ မင်းရဲ့ စိတ်ကူးတွေ၊ နည်းလမ်းတွေကို ဆက်ပြီး စွဲကိုင်ထားမလား ဒါမှမဟုတ် ကစားသမားတွေနဲ့ အလိုက်အထိုက်ဖြစ်အောင် ပြုပြင်ပြောင်းလဲမလား လုပ်ရပါတော့မယ် ” လို့ ကာရေဂါက မေးခွန်းထုတ်ခဲ့ပါတယ်။ ကာရေဂါကတော့ လီဗာပူးအနေနဲ့ နောက်ရာသီမှာ ပြန်လာချင်ရင် နွေအပြောင်းအရွှေ့ ဈေးကွက်မှာ အင်အားသစ်တွေ ဖြည့်ဆည်းဖို့ တိုက်တွန်းအကြံပြုခဲ့ပါတယ်။ ကလော့ပ်ဟာ စီးတီး၊ ယူနိုက်တက်၊ ချယ်ဆီးအသင်း နည်းပြတွေနဲ့ အလားတူ ငွေသုံးနိုင်မှရမယ်လို့ ကာရေဂါက ယုံကြည်နေတာဖြစ်ပါတယ်။ “ ကလော့ပ်က သိပ်တော်တဲ့ မန်နေဂျာတစ်ယောက်ပါ။ သူတို့က လွန်ခဲ့တဲ့ သုံးနှစ်လောက်က လီဗာပူးလိုမျိုး ကစားနေတုန်းဖြစ်ပြီး ဂိုးမရှိ သရေပဲ ရတော့ ဘယ်လိုဖြစ်လဲဆိုပြီး စဉ်းစားဖို့ဖြစ်လာတယ်။ တခြားအသင်းတွေက ဘာလို လွယ်လွယ်ကူကူ အခွင့်အရေးတွေ ရနေလဲပေါ့။",
"btext3": "   ကလော့ပ်က ဒီရာသီအတွင်း တခါတလေ ကွဲပြားတဲ့အရာတွေ လုပ်ဖို့ ကြိုးစားပေမယ့် သူက အားလုံးကို ပြောင်းလဲပစ်မှာ မဟုတ်ဘူး။ သူလုပ်နေကျအတိုင်း လုပ်တာပဲ။ အဲ့လိုတွေ ဆက်လုပ်နေရင် ပြိုင်ဘက်တွေအတွက် အသုံးချစရာ ဟာကွက်တွေ ဖြစ်သွားလိမ့်မယ်။ မန်စီးတီးနဲ့ပွဲ၊ ဒီညချယ်ဆီးနဲ့ပွဲမှာ သိသာပါတယ်။ တစ်ရာသီလုံးမှာ လီဗာပူးဟာ အရင်ကလို လုပ်နိုင်စွမ်း မရှိတော့တဲ့ ကစားသမားတွေနဲ့ အရင်လို ကစားဖို့ ကြိုးစားနေတုန်းပဲ။ အခုချိန်မှာ အင်အားသစ်ကို လိုအပ်ပါတယ်။ ဈေးကွက်ထဲမှာ လှုပ်ရှားရတော့မယ်။ ဒါမှ ကလော့ပ်ရဲ့ စိတ်ကူးတွေကို အကောင်အထည်ဖော်ပေးမယ့် အင်အားမျိုး ပြန်ရမှာပါ”လို့ ကာရေဂါက ဆိုပါတယ်။    ",
"imgurl1":"https://nyanaykhin.com/wp-content/uploads/2023/01/salah-hando-klopp-678x381.jpg",
"imgurl2":"https://nyanaykhin.com/wp-content/uploads/2023/03/19522332023.jpg",
"imgurl3":"no",
"video":"no"
 },
          {"ndate":"April  5 , 2023",
"htext":"လီဗာပူးနည်းပြ ရာထူးမှာ သူ့အတွက် အချိန်ဘယ်လောက် ကျန်သလဲ သိနားလည်ထားတဲ့ ယာဂင်",
"btext1":"ယာဂင်ကလော့ပ်က သူဟာ ပြီးခဲ့တဲ့ ရာသီတွေမှာ အောင်မြင်မှု မရထားဘူးဆိုရင် ဒီရာသီ လီဗာပူးမန်နေဂျာ ရာထူးကနေ ထုတ်ခံထားရပြီးပြီလို့ ထုတ်ပြောလာပါတယ်။ လီဗာပူးအသင်းဟာ အမှတ်ပေးဇယား အဆင့် ၈ နေရာမှာပဲ ရပ်တည်နေတာဖြစ်ပြီး ရာသီကုန်ရင် ချန်ပီယံလိဂ်ဝင်ခွင့်နဲ့ လွဲချော်သွားမယ့် အခြေအနေမှာ ရှိနေပါတယ်။ ဆုဖလားလက်မဲ့ အပြင် စွမ်းဆောင်ရည် ဒီလောက် ကျဆင်းနေတာဟာ လက်သင့်ခံဖို့ ခက်ခဲတဲ့ အခြေအနေ ဖြစ်ပါတယ်။ ချယ်ဆီးနဲ့ သရေပွဲအပြီး ဒီရာသီလို ကြမ်းတမ်း ခက်ခဲမှုကို သူ့ရဲ့ နည်းပြဘဝမှာ ပိုင်ဆိုင်ဖူးလားလို့ မေးခံရချိန် ကလော့ပ်က  ",
"btext2":"” မရဖူးပါဘူး။ အကယ်လို့ ပြီးခဲ့တဲ့ ၂ ရာသီလောက်ကလို အခြေအနေမျိုး မရှိရင် ကျနော်က လီဗာပူးမန်နေဂျာ ရာထူးမှာ ဆက်ရှိနေမှာ မဟုတ်တော့ပါဘူး။ ဒီအခြေအနေကနေ ကျနော်တို့ ကျော်ဖြတ်နိုင်ဖို့ လိုပါတယ်။ ဘဝက ဒီလိုပါပဲ။ ကိုယ်ရဲ့ ကံကြမ္မာ ပြောင်းလဲနိုင်ရေး တိုက်ခိုက်ရမှာပါ ” လို့ ပြောခဲ့တာပါ။ လီဗာပူးအသင်းကို FSG တာဝန်ယူပြီးနောက် ကလော့ပ်ဟာ ၄ ဦးမြောက် မန်နေဂျာဖြစ်ပြီး သူ့မတိုင်ခင်မှာ တွမ်ဟစ်တို့ ခန့်ထားခဲ့တဲ့ ရွိုင်ဟော့ဆန်ကို ၄ လနီးပါး ဆက်ပြီး တာဝန်ပေးခဲ့ပြီးမှ ကင်နီဖြင့် အစားထိုးခဲ့တာပါ။ ကင်နီနေရာမှာ ရော်ဂျာ ဆက်ခံခဲ့ပြီး ၂၀၁၅ မှာ ကလော့ပ် ရောက်လာခဲ့တာ ဖြစ်ပါတယ်။ ",
"btext3": "   လီဗာပူးသတင်းထောက် ဂျိမ်းပီယာဇ့်က ” အခုကနေ မေလ ရာသီကုန်ထိ ဘာပဲဖြစ်လာလာ ကလော့ပ်ရဲ့ ရာထူးက လုံခြုံမှုရှိပါတယ်။ ဒီနွေမှာ အသုံးစရိတ်ကြီးနဲ့ ပံ့ပိုမှု လိုအပ်နေတဲ့ ကလော့ပ်ကို ပိုင်ရှင်တွေက အပြည့်အဝ ထောက်ပံ့ပေးမှာပါ။ ဒီရာသီလို ဆိုးရွားမှုမျိုး ထပ်ဖြစ်လို့ မရတာကို ကလော့ပ် သိထားပါတယ် ” လို့ ဖော်ပြသွားခဲ့တယ်။ ကလော့ပ်ဟာ ဒီရာသီ ဘယ်လို ရပ်တည်မှုပဲဖြစ်ပါစေ လီဗာပူးမန်နေဂျာ ရာထူးမှာ ဆက်ရှိနေမှာဖြစ်ပြီး လာမယ့်ရာသီမှာ တူညီတဲ့ အခြေနေမျိုး ဆက်ဖြစ်နေမယ်ဆိုရင် ရာထူးအာမခံချက် ရှိတော့မှာ မဟုတ်တာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2022/06/klopp-line-up-678x381.jpg",
"imgurl2":"https://nyanaykhin.com/wp-content/uploads/2023/04/fsg-klopp-123.jpg",
"imgurl3":"no",
"video":"no"
 },
         {"ndate":"April  5 , 2023",
"htext":"တိုက်စစ်မှူး ဂျိုတာရဲ့ မျက်ခုံးလှုပ်စရာ အခြေအနေကို အာရုံစိုက်ချိန်တန်ပြီလို့ ဖော်ပြချက် ထွက်ပေါ်လာ",
"btext1":" ဒီရာသီ လီဗာပူးအသင်းသား များစွာရဲ့ ခြေစွမ်းကောင်းတွေ ပျောက်ဆုံးနေခဲ့ရာမှာ ဒီယေဂို ဂျိုတာရဲ့ အခြေအနေကလည်း အာရုံစိုက်သင့်တဲ့ ကိစ္စတစ်ခု ဖြစ်လာနေကြောင်း သတင်းထောက် Neil Jones က ဖော်ပြလာပါတယ်။ ဒီယေဂို ဂျိုတာဟာ မနှစ် ဧပရယ်လ ၁၀ ရက်နေ့မှာ ယှဉ်ပြိုင်ကစားပြီး မန်စီးတီးနဲ့ ၂-၂ သရေကျတဲ့ အဝေးကွင်းပွဲ နောက်ပိုင်း သွင်းဂိုး မရခဲ့တာဟာ ၁ နှစ်ပြည့်တော့မှာ ဖြစ်ပါတယ်။ သူဟာ ဒဏ်ရာပြဿနာတွေကြောင့် ရုန်းကန်ရတယ် ဆိုပေမယ့် ဒီကာလတွေအတွင်း ပြိုင်ပွဲစုံ ၃၂ ပွဲထိ ကစားခဲ့တာပါ။ မနှစ်ကရာသီ ပြိုင်ပွဲစုံ ၅၅ ပွဲမှာ အသင်းအတွက် ၂၁ ဂိုး သွင်းယူပြီး ဂိုးထောက်ပံ့မှု ၈ ကြိမ် လုပ်ပေးခဲ့တဲ့ ဂျိုတာဟာ ဒီရာသီမှာ သွင်းဂိုး လုံးဝ မရထားသူဖြစ်ပါတယ်။",
"btext2":" Neil Jones က “ ဒီအခြေအနေမှာ ကျနော်တို့ အားလုံး ဂျိုတာနဲ့ သူ့ရဲ့ ဂိုးမိုးခေါင်မှု အကြောင်း စကားပြောဖို့ လိုလာနေပါပြီ။ နောက်အပတ်ဆိုရင် ပေါ်တူဂီ တိုက်စစ်မှူး ဂိုးမရတာ တစ်နှစ်ပြည့်ပါတော့မယ်။ ဒီအတွက် သူ အောင်ပွဲခံနေမှာတော့ မဟုတ်ပါဘူး။ ဂိုးသွင်းရတဲ့ တိုက်စစ်သမား တစ်ယောက်က ၁၂ လထိ ဂိုးမရဘူးတဲ့လား? ဒါက ကလော့ပ်အတွက်ကော ဂျိုတာ အတွက်ပါ စိတ်ပူစရာပါပဲ။ ဟုတ်ပါတယ် ဂျိုတာက ဒဏ်ရာတွေ ရခဲ့တာ ရှိပါတယ်။ ဒါပေမယ့် ဒီကာလတွေအတွင်း သူ လီဗာပူးအတွက် ၃၂ ပွဲ ကစားခဲ့ပြီး တစ်ဝက်လောက်က ပွဲထွက်လူစာရင်းကနေ ပါဝင်ခွင့်ရခဲ့တာပါ။",
"btext3": "     ဘာလို အကြောင်းကြောင့်ပဲဖြစ်ဖြစ် အန်ဖီးကစားသမားဘဝ အစပိုင်း ၁၈ လအတွင်း ဂျိုတာ ပြသခဲ့တဲ့ အဆုံးသတ်ပိုင်း စွမ်းရည်တွေက သူ့ထံကနေ ဖယ်ခွာသွားပါပြီ ” လို့ ဖော်ပြသွားတာ ဖြစ်ပါတယ်။ ဂျိုတာဟာ အသင်းနဲ့ ကာလရှည် သက်တမ်းတိုးစာချုပ် ချုပ်ဆိုထားပြီဖြစ်ပြီး ဒီနွေမှာ သူ့ကို ခေါ်ယူဖို့ နယူးကာဆယ်က စိတ်ဝင်စားပေမယ့် အသင်းဘက်က ဆက်ထိန်းထားဖို့ ရည်ရွယ်ထားတာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/04/jota-lfc-678x381.jpg",
"imgurl2":"https://nyanaykhin.com/wp-content/uploads/2022/08/jota-lfc-pl-1536x903.jpg",
"imgurl3":"no",
"video":"no"
 },
        {"ndate":"April  5 , 2023",
"htext":"ချယ်ဆီးပွဲမှာ ဟန်ဒါဆန်နဲ့ အယ်လီဆန်တို့ ဘာကြောင့် ထိပ်တိုက် စကားပြောမှု ဖြစ်ခဲ့တာလဲ",
"btext1":" မနက်က စတမ်းဖိုဒ့်ဘရစ်မှာ ယှဉ်ပြိုင်တဲ့ ပရီးမီးယားလိဂ်ပွဲဟာ ၀-၀ ရလဒ် ထွက်ပေးခဲ့ပြီး အဆိုပါပွဲအတွင်း အသင်းသားတွေ အချင်းချင်း စကားပြောကြတဲ့ အခိုက်အတန့် တစ်ခု ရှိခဲ့ပါတယ်။ သိကြတဲ့အတိုင်း ဒုတိယပိုင်းဖြစ်တဲ့ ပွဲချိန် ၇၆ မိနစ်မှာ ဖီလစ်ရဲ့ ဧရိယာထိပ်က ကန်ချက်အပြီး ဟန်ဒါဆန်နဲ့ အယ်လီဆန်တို့ စကားများခဲ့ကြတာပါ။ သူတို့ နှစ်ဦးဟာ မတူညီတဲ့ အမြင်တွေကြောင့် အနည်းငယ် မာမာထန်ထန် ပြောဆိုခဲ့ကြတာ ဖြစ်ပါတယ်။ ဟန်ဒါဆန်က အယ်လီဆန်ရဲ့ ပေးပို့မှု မှားယွင်းခြင်းကနေ ချယ်ဆီးတို့ အခွင့်အရေး ရခဲ့တာလို့ မြင်ပါတယ်။ အဆိုပါ ဖြစ်ရပ်မှာ မာတစ်က ခေါင်းတိုက် ရှင်းထုတ်ခဲ့ပေမယ့် ဘေးနားက ဟာဗက် ပြန်ဆယ်ပြီး ဖီလစ်ကို ပြန်ချပေးရာမှာ ပေါ်တူဂီသားက ပြေးပိတ်ပေမယ့် မိုးထောင်ခဲ့တာပါ။",
"btext2":"အဲ့အခိုက်အတန့်လောက်က လွဲလို့ အယ်လီဆန်ဟာ တစ်ပွဲလုံး နေရာယူမှန်မှန် ရှိသလို လက်စွမ်းပြ ကာကွယ်မှုတွေ လုပ်ခဲ့ပါတယ်။ ဟန်ဒါဆန်ကလည်း ကွင်းလယ်ကို ကူညီပေးခဲ့ပြီး ပွဲကို လွှမ်းမိုးဖို့ ကြိုးစားပေးခဲ့ပါတယ်။ ဒါပေမယ့် အသင်းဟာ ကန်တေ ဦးဆောင်တဲ့ ပြိုင်ဘက် အလယ်တန်းကိုတော့ မယှဉ်နိုင်ခဲ့ပါဘူး။ သူတို့ နှစ်ဦးဟာ အဆိုပါ ပွဲချိန်မိနစ်အတွင်း အနည်းငယ် စကားပြောမှုတွေ လုပ်ခဲ့ကြပေမယ့် ခပ်မြန်မြန်ပဲ လူစုခွဲလိုက်ပါတယ်။ ဟန်ဒါဆန်ဟာ မာတစ်ကိုလည်း တစ်ခုခု အော်ဟစ် သတိပေးခဲ့တယ်။ ",
"btext3": "    ပွဲအပြီးမှာတော့ ဟန်ဒါဆန်နဲ့ အယ်လီဆန်တို့ဟာ ကောင်းကောင်းမွန်မွန် စကားပြောနေခဲ့ကြပြီး လက်ပုပ်ပြီးပါ ပြေလည်မှု လုပ်ခဲ့တာမို့ ကွင်းထဲက ကိစ္စကို ဖြေရှင်းနိုင်ခဲ့တယ်လို့ ယုံကြည်ရပါတယ်။ ဒီရာသီမှာ လီဗာပူးအသင်းဟာ ရလဒ်ပိုင်းကော စွမ်းဆောင်ရည်ပိုင်းမှာပါ အတော်လေး ကျဆင်းလာတာပါ။ မန်စီးတီးပွဲအပြီးတုန်းကလည်း အဝတ်လဲခန်းတွင်းမှာ ပြင်းထန်တဲ့ ဝေဖန်ချက်တွေဖြင့် ပြောဆိုမှုတွေ ရှိခဲ့ကြတယ်လို့ ဗန်ဒိုက်က ထုတ်ပြောခဲ့ပါသေးတယ်။  ",
"imgurl1":"https://nyanaykhin.com/wp-content/uploads/2023/04/1039542023-678x381.jpg",
"imgurl2":"https://nyanaykhin.com/wp-content/uploads/2023/04/10405420231.jpg",
"imgurl3":"no",
"video":"no"
 },
       {"ndate":"April  5 , 2023",
"htext":"အဆင့် ၄ အတွင်းဝင်မှ ဥရောပပွဲ ကစားရတာ မဟုတ်ကြောင်း ပြောလာတဲ့ ယာဂင်ကလော့ပ်",
"btext1":"လီဗာပူးအသင်းဟာ ချယ်ဆီးအသင်းနဲ့ ဂိုးမရှိ သရေပွဲ ကစားခဲ့ပြီး အမှတ်ပေးဇယားမှာ အဆင့် တက်မလာခဲဘဲ တစ်ဆင့်တောင် အောက်ကျခဲ့ပါပြီ။ ဒီအတိုင်းဆိုရင် လီဗာပူးအသင်းဟာ လာမယ့်ရာသီ ချန်ပီယံလိဂ် ဝင်ခွင့်အတွက် ခက်ခဲလွန်းနေပြီ ဖြစ်ပါတယ်။ ဒါပေမယ့် ကလော့ပ်ကတော့ ဥရောပပွဲဟာ ချန်ပီယံလိဂ် တစ်ခုတည်း ရှိတာ မဟုတ်ဘဲ ယူရိုပါလိဂ်နဲ့ ယူရို ကွန်းဖရန့်လိဂ်တွေလည်း ရှိနေသေးကြောင်း ထုတ်ပြောလာခဲ့တယ်။ ” အကယ်လို့ ကျနော်တို့ အဆင့် ၄ အတွင်း မဝင်ဘူးဆိုရင် ဥရောပပွဲတွေ ကစားရဖို့ဆိုတဲ့ စိန်ခေါ်မှုက ရှိနေဆဲပါ။ အဆင့် ၅၊ အဆင့် ၆ နဲ့ အဆင့် ၇ အသင်းတွေက ဥရောပပွဲကစားရမှာပါ။ ကျနော်တို့အတွက်က နောက်ပွဲကို ယှဉ်ပြိုင်ဖို့ပါပဲ ” လို့ ကလော့ပ်က ပြောခဲ့တာပါ။ ",
"btext2":"အသင်းဟာ လုံးဝ မျှော်လင့်ချက် မရှိတော့တာ မဟုတ်ပေမယ့် ဒီရာသီ အဝေးကွင်း စွမ်းဆောင်ရည်အရဆိုရင် ချန်ပီယံလိဂ် ဝင်နိုင်သေးတယ်လို့ ပြောဖို့ရာ ခက်ခဲလှပါတယ်။ ချယ်ဆီးကို ရင်ဆိုင်တဲ့ပွဲမှာ ကလော့ပ်ဟာ အသင်းကို အပြောင်းအလဲ အများကြီး ပြုလုပ်ခဲ့ပါသေးတယ်။ တိုက်စစ်မှာ ဖာမင်နိုကို ထုတ်သုံးခဲ့ပြီး ကွင်းလယ်မှာ ကာတစ်ဂျုံးနဲ့ ခံစစ်မှာ ကိုစတက်၊ မာတစ်၊ ဂိုးမက်စ်တို့ ပါဝင်လာခဲ့တာပါ။ ကလော့ပ်ကပဲ “ ဂိုးမက်စ်၊ ဒါဝင်နဲ့ ဘော်ဘီတို့ ဒီညမှာ ခြေစွမ်းမဆိုးပါဘူး။ ဒီည အသင်းထံကနေ ကောင်းမွန်တဲ့ ခံယူချက်တွေကို မြင်ခဲ့ရပါတယ်။ ဒါဟာ ရာသီကုန်ထိ ယှဉ်ပြိုင်ရမယ့် အခြေခံ ကိစ္စပါပဲ ” လို့ ဆက်ပြောခဲ့တာ ဖြစ်ပါတယ်။ ",
"btext3": "  no    ",
"imgurl1":"https://nyanaykhin.com/wp-content/uploads/2023/04/935542023-678x381.jpg",
"imgurl2":"https://nyanaykhin.com/wp-content/uploads/2023/04/937542023.jpg",
"imgurl3":"no",
"video":"no"
 },    
          {"ndate":"April  4 , 2023",
"htext":"FSG ဘက်က ကလော့ပ်ကို ဘဏ္ဍာရေးပိုင်း အလေးအနက် ထောက်ပံ့ဖို့ ရည်ရွယ်ထားကြောင်း ဖော်ပြလာ",
"btext1":"ဒီနွေမှာ ကွင်းလယ်လူ ၃ ဦးလောက် အနည်းဆုံး ခေါ်ယူဖို့ လိုအပ်နေသလို ခံစစ်မှူးသစ် တစ်ဦး၊ ဂိုးသမားတစ်ဦး၊ တိုက်စစ်ပိုင်း အင်အားဖြည့်မှုကိုပါ လီဗာပူးအသင်း လုပ်ဆောင်ဖို့ လိုအပ်နေပါတယ်။ မတ်လအကုန်မှာ ကလော့ပ်ကပဲ ” ကလပ်က နွေမှာ ငွေသုံးဖို့ သေချာပေါက် လိုအပ်နေတယ် ဒါပေမယ့် ဘယ်လောက် ပမာဏနဲ့ ဘယ်သူတွေကို ခေါ်ယူမလဲ သူ မပြောနိုင်သေးပါဘူး ” လို့ ထုတ်ပြောထားတာပါ။ လီဗာပူးပစ်မှတ်ထားနေတဲ့ ဘယ်လင်ဟမ်နဲ့ မေဆန်မောင့် နှစ်ဦးအတွက်တင်ပဲ ပြောင်းရွှေ့ကြေး ပေါင် သန်း ၁၅၀ လောက် သုံးရမှာ ဖြစ်ပါတယ်။ ဒါကြောင့် ဒီနွေမှာ FSG ဟာ ကလော့ပ်ကို ဘဏ္ဍာရေးပိုင်း ထောက်ပံ့ဖို့ လိုနေပါတယ်။ သူတို့က အဲ့လို လုပ်ပေးမယ်လို့လည်း ယူဆလာရပါတယ်။ ",
"btext2":" The Athletic ကနေ James Pearce က “ FSG ဟာ ဒီနွေမှာ ကလော့ပ်ကို ဘဏ္ဍာရေးပိုင်း အလေးအနက် ထောက်ပံ့ဖို့ ရည်ရွယ်ထားကြောင်း ” လို့ ဖော်ပြလာသလို ပိုင်ရှင်တွေဟာ လီဗာပူးနည်းပြကို “အပြည့်အဝ ထောက်ပံ့မယ် ” လို့ ထပ်ဆောင်း ပြောဆိုခဲ့ပါတယ်။ လီဗာပူးအသင်းဟာ နောက်ထပ် ခံစစ်သမား၊ ဂိုးသမားနဲ့ တတိယမြောက် ကွင်းလယ်လူအတွက် ပေါင် သန်း ၁၀၀ ထက် လျော့သုံးရဖို့ မရှိပါဘူး။ တိုက်စစ်ကိုပါ ထည့်ဖြည့်လိုတယ်ဆိုရင် စုစုပေါင်း ပေါင် သန်း ၃၀၀ လောက်ထိ သုံးရပါလိမ့်မယ်။",
"btext3": "   FSG ဟာ ရင်းနှီးမြုပ်နှံသူ အကြီးစားတွေကို ရှာဖွေနေပြီး နွေမှာတော့ မိတ်ဖက်သစ် ရလာမယ်လို့ ယူဆထားကြပါတယ်။ အဆိုပါ ပါတနာသစ်တွေရဲ့ အကူအညီဟာ အသင်းရဲ့ နွေစျေးကွက်ထဲ ဝင်ရောက်ရေးကို အကူအညီဖြစ်စေပါလိမ့်မယ်။ ဒါပေမယ့်လည်း လီဗာပူးဟာ မန်စီးတီး၊ ချယ်ဆီးတို့လို ပေါင် သန်း ၅၀ လောက် ဆုံးရှုံးခြင်းကို တတ်နိုင်စွမ်း မရှိတာမို့ နာဘီ ကိတ်တာလို အပြောင်းအရွှေ့မျိုး မဖြစ်ဖို့ကိုလည်း ကျွမ်းကျင်သူတွေဖြင့် စျေးကွက်တွင်း ဝင်ရောက် စီမံ ခန့်ခွဲဖို့ လိုအပ်မှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/fsg-klopp-123-678x381.jpg",
"imgurl2":"https://nyanaykhin.com/wp-content/uploads/2023/03/18172432023.jpg",
"imgurl3":"no",
"video":"no"
 },

         {"ndate":"April  4 , 2023",
"htext":"အရန်တွေကို ပွဲထုတ်စေချင်ကြတဲ့ ချယ်ဆီးပွဲအတွက် လီဗာပူး ပရိသတ်ကြိုက် ပွဲထွက် ၁၁ ဦးစာရင်း ထွက်ပေါ်",
"btext1":" လီဗာပူးအသင်းဟာ ဒီညမှာတော့ လန်ဒန်ကို ခရီးထပ်ထွက်ပြီး ပရီးမီးယားလိဂ်ပွဲအဖြစ် ချယ်ဆီးအသင်းနဲ့ ရင်ဆိုင်ကစားပါလိမ့်မယ်။ ဒီနေ့ပွဲမှာ နည်းပြကလော့ပ်ဟာ ဒီယက်ဇ်၊ ဘာ့ဆဲတစ်၊ သီယေဂို၊ ရမ်ဆေးနဲ့ ကိတ်တာတို့ကို လူစာရင်းထဲ ခေါ်ယူသွားနိုင်မှာ မဟုတ်ပါဘူး။ သူတို့ဟာ ကြံ့ခိုင်မှုပိုင်းအရ ပွဲကစားလို့ အဆင်ပြေကြဦးမယ့် ကစားသမားတွေ မဟုတ်ကြပါဘူး။ ထိပ်ဆုံး ၄ သင်းထဲ ဝင်နိုင်ရေးအတွက် ဒီပွဲမှာ အသင်းဟာ နိုင်ပွဲရဖို့ လိုအပ်နေပြီး ကလော့ပ်က အပြောင်းအလဲကြီးတွေ ပြုလုပ်မယ်လို့ သတင်းထွက်နေပါတယ်။ ၁ ပတ်အတွင်း ၃ ပွဲကစားရမှာမို့ အဓိက ကစားသမားအချို့ အနားပေးရာမှာ ဗန်ဒိုက်တို့ ပါဝင်သွားနိုင်ပါတယ်။",
"btext2":" မန်စီးတီးပွဲမှာ ဝေဖန်မှုတွေ များပြားခဲ့တဲ့ ထရန့်ဟာလည်း အရန်စာရင်းကနေပဲ ပွဲထွက်ရဖွယ် ရှိနေပါတယ်။ ပရိသတ်တွေက စိတ်ဓါတ်ပိုင်းကော ရုပ်ပိုင်းဆိုင်ရာ အရပါ လန်းဆန်းနေမယ်၊ အကောင်းဆုံးဖြစ်မယ်လို့ ထင်တဲ့ စိတ်ကြိုက် လူစာရင်းကို ရွေးထုတ်ကြရာမှာ အောက်ပါ ပွဲထွက် ၁၁ ဦးစာရင်း ပေါ်ထွက်လာပါတယ်။ ဂိုးသမားနေရာ အယ်လီဆန်ဖြစ်ပြီး ခံစစ်မှာတော့ နက်ဖီးလစ်ကိုတောင် တောင်းဆိုမှု များပြားကာ ကိုစတက်၊ ကိုနတေး၊ ဂိုးမက်ဇ်တို့ဖြင့် တွဲဘက်ပေးဖို့ ဖြစ်ပါတယ်။ အသင်းရဲ့ စီနီယာခံစစ်ဟာ အရမ်းကို ပင်ပန်းနေတာမို့ ဒီလို ခံစစ်တစ်ကြောင်းလုံး ပြောင်းလဲစေလိုတာလို့ ဆိုပါတယ်။ ကွင်းလယ်မှာတော့ ဖာဘင်ညို၊ အယ်လီးယော့နဲ့ ကာဗာရိုတို့ကို ရွေးခဲ့ကြပါတယ်။ ဒီအတွဲက တကယ်ဖြစ်လာဖို့ ခက်ခဲပါလိမ့်မယ်။ ကလော့ပ်ဟာ ဒီပွဲမှာ မီလ်နာနဲ့ အာသာကို ရွေးမလားတော့ စောင့်ကြည့်ရပါမယ်။ တိုက်စစ်မှာတော့ ဆာလာ၊ ဒါဝင်၊ ဖာမင်နိုကို ရွေးချယ်ခဲ့ကြပါတယ်။ ကလော့ပ်ဟာ ဆာလာကို အနားပေးနိုင်တယ်လို့ သတင်းထွက်နေတာမို့ ဆာလာ မပါခဲ့ရင် သူ့နေရာမှာ ဘယ်သူ့ကို ဝင်ကစားစေမယ်ကလည်း စိတ်ဝင်စားစရာ ဖြစ်လာပါလိမ့်မယ်။",
"btext3": "    no  ",
"imgurl1":"https://nyanaykhin.com/wp-content/uploads/2023/04/1843442023-678x381.jpg",
"imgurl2":"https://nyanaykhin.com/wp-content/uploads/2023/04/1842442023.jpg",
"imgurl3":"no",
"video":"no"
 },

        {"ndate":"April  4 , 2023",
"htext":"ဒီရာသီကို လက်လျော့လိုက်ကြပြီလား? လီဗာပူးပရိသတ်တွေကို ကတိစကား ပေးလာတဲ့ မိုဆာလာ",
"btext1":"စနေနေ့က မန်စီးတီးကို အဝေးကွင်းမှာ ဂိုးပြတ် အရေးနိမ့်ခဲ့သလို စိတ်ပျက်စရာ ရာသီကို ရင်ဆိုင်နေရပေမယ့် လီဗာပူးဟာ နောက်ရာသီမှာ ပြန်လာပါမယ်လို့ မိုဆာလာက ကတိပေးခဲ့ပါတယ်။ အီသီဟက်ကွင်းမှာ ရင်ဆိုင်ခဲ့ရတဲ့ ပြတ်ပြတ်သားသား ရှုံးပွဲဟာ အသင်းရဲ့ ထိပ်ဆုံးလေးသင်း မျှော်လင့်ချက်တွေကို ရက်ရက်စက်စက် ရိုက်ချသွားခဲ့တာပါ။ အခုဆိုရင် လီဗာပူးဟာ အမှတ်ပေးဇယား အဆင့် ၈ နေရာကို ရောက်နေပြီး အဆင့်လေးနေရာနဲ့ ၈မှတ် ကွာဟနေပါတယ်။ မနှစ်က ပရီးမီးယားလိဂ် ရွှေဖိနပ်ဆုရခဲ့တဲ့ စွမ်းဆောင်ရည်နဲ့ယှဉ်ရင် အခုချိန်မှာ ခက်ခဲရုန်းကန်ရတဲ့ ရာသီကို ရင်ဆိုင်နေရတဲ့ ဆာလာဟာ တိုးတက်အောင်လုပ်ဖို့ စိတ်ဓာတ်တွန်းအား ရှိနေတာနဲ့အတူ လီဗာပူးဟာ နောက်ရာသီမှာ တိုးတက်လာလိမ့်မယ်လို့ ၎င်းက ပြောဆိုခဲ့ပါတယ်။ ",
"btext2":"“ ကျွန်တော်တို့က ဆာလောင်နေပြီးတော့ အတူတကွ ကစားချင်ပါတယ်။ ကျွန်တော်တို့မှာ ၅နှစ်၊ ၆နှစ်လောက် အတူကစားလာခဲ့တဲ့ စုဖွဲ့မှုတစ်ခုရှိတယ်။ ဒါကြောင့် ဒီမှာ ပျော်ပျော်ရွှင်ရွှင်ပဲ ကစားပါတယ်။ ဒါကြောင့် ‘နောက်ရာသီမှာ ကြိုးစားကြမယ်’လို့ အားလုံးဆုံးဖြတ်ထားတာပါ။ ဒီအခြေအနေက ကျွန်တော်တို့ကို နောက်ရာသီမှာ ပိုပြီး ဆာလောင်စေလိမ့်မယ်။ ပြိုင်ပွဲအားလုံးကနေ ထွက်လိုက်ရတာက ခံစားရခက်ပါတယ်။ ဒါပေမယ့် ဘောလုံးအားကစားက ဒီလိုပဲဆိုတော့ လက်ခံရမှာပါ။ ကျွန်တော်တို့တွေ နောက်ရာသီမှာ ပြန်လာရမှာပဲ။ ဒါက အကောင်းဆုံး နည်းလမ်းပါ ” လို့ ဆာလာက ဆိုပါတယ်။ ဒီရာသီ လီဗာပူးအသင်းက ဖလားရဖို့ အခွင့်အရေး မရှိပေမယ့် ထိပ်ဆုံးလေးသင်းထဲ ဝင်နိုင်ရေး နောက်ဆုံးသော အခွင့်အရေးတွေကို ဖမ်းဆုပ်ရမှာပါ။ အသင်းဟာ ဒီကနေ့ညမှာ နောက်ထပ်သော ကြီးမားတဲ့ စမ်းသပ်မှုတစ်ခုနဲ့ ရင်ဆိုင်ရမှာဖြစ်ပြီး ချယ်ဆီးနဲ့ အဝေးကွင်းပွဲ ကစားရမှာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/1742442023-678x381.jpg",
"imgurl2":"https://nyanaykhin.com/wp-content/uploads/2023/04/fab-four.jpg",
"imgurl3":"no",
"video":"no"
 },

       {"ndate":"April  4 , 2023",
"htext":"ချယ်ဆီးပွဲမှာ ဆာလာ၊ ထရန့်၊ ဗန်ဒိုက်ကို အနားပေးဖွယ်ရှိကြောင်း အသင်းသတင်းထောက် ထုတ်ပြောလာ",
"btext1":" ဒီကနေ့ည ချယ်ဆီးနဲ့ လီဗာပူးပွဲမှာ နည်းပြကလော့ပ်ဟာ လူစာရင်း အပြောင်းအလဲ ပြုလုပ်နိုင်တယ်လို့ အသင်းသတင်းထောက် Paul Joyce က The Times ကနေ ဖော်ပြလာပါတယ်။ ချန်ပီယံလိဂ်ဝင်ခွင့်နဲ့ လွဲချော်ရမှာ စိုးရိမ်စိတ်တွေကို မြင့်တက်စေခဲ့တဲ့ မန်စီးတီးကို ပက်ပက်စက်စက် ရှုံးပွဲအပြီး လီဗာပူး အဝတ်လဲခန်းဟာ နည်းပြကလော့ပ်ထံက ပြင်းထန်တဲ့ ဝေဖန်မှုတချို့ကို ခံခဲ့ရတယ်လို့ ခံစစ်မှူး ဗန်ဒိုက်က ဝန်ခံထားပါတယ်။ ပွဲပြီးပြီးချင်း တင်းနေတဲ့ ကလော့ပ်ဟာ သူ့ကစားသမားတွေကို ဘာမှမပြောနိုင်ခဲ့ပဲ တနင်္ဂနွေနေ့ တွေ့ဆုံပွဲကျမှ ကစားသမားတွေ၊ နည်းပြအဖွဲ့ဝင်တွေ ပါဝင်တဲ့ အကန့်အသတ်မရှိ ဆွေးနွေးပွဲမှာ အသင်းရဲ့ စွမ်းဆောင်ရည်ကို ပြင်းပြင်းထန်ထန် ဝေဖန်ပြစ်တင်ခဲ့တာ ဖြစ်ပါတယ်။",
"btext2":"စိတ်ဓါတ်ပိုင်းနဲ့ စွမ်းဆောင်ရည် ကျဆင်းနေမှုကနေ ပြန်ရုန်းထနိုင်ရေး အပြောင်းအလဲ တစ်ခုအတွက် ချယ်ဆီးပွဲမှာ အဓိက ကစားသမား အချို့ကို အနားပေးဖို့ ကလော့ပ် စီစဉ်ထားတယ်လို့ Paul Joyce က ဖော်ပြလာပါတယ်။ ဂိုးမက်စ်၊ ဖာမင်နို၊ မာတစ်နဲ့ ဒါဝင်တို့ဟာ ချယ်ဆီးပွဲမှာ ပွဲထွက်လူစာရင်းကနေ ပါဝင်လာနိုင်ပြီး ထရန့်၊ ဗန်ဒိုက်နဲ့ ဆာလာတို့ အနားပေးခံရနိုင်တယ်လို့ ဖော်ပြလာတာပါ။ ဒါဟာ ဒဏ်ရာကြောင့်ထက် နည်းစနစ်ပိုင်းအရ ရွေးချယ်မှု ဖြစ်လာနိုင်ပါတယ်။  ",
"btext3": "    no  ",
"imgurl1":"https://lfcthadin.com/wp-content/uploads/2023/04/vs-salah-trent.jpg",
"imgurl2":"https://lfcthadin.com/wp-content/uploads/2023/04/vs-salah-trent.jpg",
"imgurl3":"https://lfcthadin.com/wp-content/uploads/2023/04/vs-salah-trent.jpg",
"video":"no"
 },

      {"ndate":"April  4 , 2023",
"htext":"ဒီကြားရက် ချယ်ဆီး Vs လီဗာပူးပွဲအတွက် ခရစ်ဆက်တန်ရဲ့ ရလဒ် ခန့်မှန်းချက်",
"btext1":" ဒီကြားရက် ချယ်ဆီးနဲ့ လီဗာပူးပွဲအတွက် ဘီဘီစီမှ ခရစ်ဆက်တန်က အခုလို သုံးသပ် ခန့်မှန်းသွားပါတယ်။ Chelsea v Liverpool ခရစ်ဆက်တန်က ” စနေနေ့တုန်းက မန်စီးတီးကို ရှုံးတာဟာ ကျနော် မြင်ဖူးသမျှထဲ လီဗာပူးရဲ့ ဆိုးရွားလွန်းတဲ့ ခြေစွမ်းပါပဲ။ အဲ့ပွဲက တစ်ဖက်သတ် ပွဲတစ်ပွဲ ဖြစ်ခဲ့တာပါ။ အံ့ဩစရာ အကောင်းဆုံးက မန်စီးတီးတို့ အသင်းတိုင်းကို အဲ့လိုကစားနိုင်တယ်ဆိုပေမယ့် ကုန်ခဲ့တဲ့ ၅ ရာသီမှာ လီဗာပူးက သူတို့ရဲ့ အင်အားအကြီးဆုံး ပြိုင်ဘက်ပါ။ အခုတော့ လီဗာပူးက ပြိုင်ဘက်ကြီး မဟုတ်တော့ပါဘူး။ နှစ်သင်းကြား ကွာဟချက်က ကြီးလွန်းနေပါတယ်။",
"btext2":"ခံစစ်နဲ့ ကွင်းလယ်ပိုင်းမှာ ယာဂင်ကလော့ပ်ရဲ့ အသင်းက ဆိုးရွားခဲ့ပြီး စတမ်းဖိုဒ့်ဘရစ်ချ်မှာ သူတို့ ပြန်လာနိုင်မှာလား? တူညီစွာ ပြောရရင် ချယ်ဆီးကလည်း ပြိုင်ဘက်တွေကို အနိုင်ယူနိုင်တယ်လို့ ထောက်ခံမပေးနိုင်အောင်ပါပဲ။ အရင်ပွဲကပဲ သူတို့နဲ့ ခန့်မှန်းက မှားပြီးပြီ။ ဗီလာနဲ့ပွဲဟာ ပေါ်တာရဲ့ နောက်ဆုံး ပရီးမီးယားလိဂ်ပွဲတောင် ဖြစ်ခဲ့ပါတယ်။ ချီးဝဲလ် ပါဝင်ကစားချိန်မှာ ချယ်ဆီးက ပိုကောင်းတဲ့အသင်း ဖြစ်တယ်လို့ ထင်မိတယ်။ ဒါပေမယ့် သူတို့က အခွင့်အရေးတွေ မရယူနိုင်ပါဘူး။ တကယ်ဆို ၁-၁ ဖြစ်မယ်လို့ ထင်မိပေမယ့် တစ်သင်းကို အနိုင်ပေးဖို့ ရွေးရမှာပါ။ ကျနော်ကတော့ ချယ်ဆီးတို့ အနိုင်ရသွားမယ်လို့ ထင်ပါတယ်။ ဒါက လီဗာပူးအသင်းရဲ့ ဆိုးရွားလွန်းတဲ့ ကွင်းလယ်ကို အခြေခံပြီး ရွေးချယ်လိုက်တာပဲ ဖြစ်ပါတယ် ” လို့ သုံးသပ်သွားခဲ့တယ်။ ခရစ်ဆက်တန်ရဲ့ ဒီပွဲအတွက် ခန့်မှန်းကတော့ ချယ်ဆီး ၁-၀ လီဗာပူးဆိုတဲ့ ရလဒ် ထွက်ပေါ်မယ်လို့ ဖြစ်ပါတယ်။ ",
"btext3": "  no    ",
"imgurl1":"https://nyanaykhin.com/wp-content/uploads/2023/04/1054442023-678x381.jpg",
"imgurl2":"https://nyanaykhin.com/wp-content/uploads/2023/04/203842023.jpg",
"imgurl3":"no",
"video":"no"
 },

     {"ndate":"April  4 , 2023",
"htext":"အသင်းတွင်း အစည်းအဝေး၊ အသုံးစရိတ်ကြီး ချပေးမယ့် FSG၊ အပြောင်းအရွှေ့ ထူးခြားမှုနဲ့ လီဗာပူး သတင်းတိုများ",
"btext1":" ဒဏ်ရာရ ကစားသမားတွေ ပြန်လာနိုင်ချိန် ကစားပုံ ကောင်းရမှာဖြစ်ပေမယ့် အသင်းသားတွေ ခြေစွမ်း မတည်ငြိမ်ခြင်းဟာ တကယ်ကို ခေါင်းကိုက်ရတဲ့ ပြဿနာ ဖြစ်လာတယ်လို့ ကလော့ပ်က ဆိုပါတယ်။ ဂျူဒ့်ဘယ်လင်ဟမ်ဟာ လီဗာပူးအသင်းကို ပြောင်းဖို့ စိတ်အားထက်သန်မှုရှိကြောင်း သတင်းတွေကို လီဗာပူးသတင်းထောက်တွေက စတင် ဖော်ပြနေပါပြီ။ အသင်းပိုင်ရှင်တွေဟာ ဒီနွေမှာ ယာဂင်ကလော့ပ်ကို အသုံးစရိတ်ကြီးဖြင့် အထောက်အပံ့ ပြုလုပ်ပေးဖို့ စီစဉ်ထားတယ်လို့ သိရပါတယ်။ recommended by ဖိုဖာနာနဲ့ စတာလင်တို့ဟာ ကြားရက် လီဗာပူးနဲ့ပွဲမှာ ပါဝင်နိုင်ဦးမှာ မဟုတ်ဘဲ ကွီတာ၊ ဘရိုဂျာ၊ ဆေးဗားတို့ကလည်း ဆက်လက် လွဲချော်ပါမယ်။ ဒီယက်ဇ်ဟာ ချယ်ဆီးနဲ့ပွဲမှာ ပါဝင်ကစားဖို့ အဆင်သင့် မဖြစ်သေးသလို အာဆင်နယ်ပွဲမှာလည်း ထုတ်သုံးဦးမှာ မဟုတ်ပါဘူး။ သီယေဂိုကလည်း အဆိုပါ နှစ်ပွဲလုံးကို ဆက်ပြီး လွဲချော်ပါမယ်။",
"btext2":"လီဗာပူးအသင်းဟာ ဘရိုက်တန်မှ ကိုင်ဆီဒိုနဲ့ ဝုဗ်မှ မက်သရုးစ် နူးနက်စ်တို့ကို ခေါ်ယူဖို့ ဆက်လက် စိတ်ဝင်စားနေဆဲလို့ သိရပါတယ်။ အသင်းဟာ ကွင်းလယ်ပိုင်းတင် မဟုတ်ဘဲ ကလယ်ဟာ ထွက်ခွာမှာဖြစ်လို့ အယ်လီဆန်ရဲ့ အရန်အဖြစ် ဂိုးသမား တစ်ဦးကို ခေါ်ယူဖို့ ကြိုးစားမှာ ဖြစ်ပါတယ်။ သူဟာ လီဗာပူးပရိသတ်မို့ အပြောင်းအရွှေ့ သတင်းတွေ ကြားရတာကို စိတ်လှုပ်ရှားမိပေမယ့် ဘာထူးခြား ကိစ္စမှ မရှိသေးပါဘူးလို့ ကွင်းလယ်လူ လင်းစတုမ်း က ပြောပါတယ်။ လီဗာပူးအသင်းတွင်း အစည်းအဝေးတွေ ဆက်တိုက် လုပ်နေပြီး ကစားသမားတွေကို ပြင်းပြင်းထန်ထန် သတိပေးမှုတွေ လုပ်ခဲ့ကြောင်း ကလော့ပ်က ဝန်ခံပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/952442023-678x381.jpg",
"imgurl2":"https://nyanaykhin.com/wp-content/uploads/2022/08/caicedo-2022-lfc.jpg",
"imgurl3":"no",
"video":"no"
 },

    {"ndate":"April  3 , 2023",
"htext":"မန်စီးတီးကို အရေးနိမ့်အပြီး အဝတ်လဲခန်းတွင်းမှာ ရှယ်ပလန်ဖြင့် အပြောအဆို ခံရကြောင်း ဗန်ဒိုက် ဖွင့်ဟ",
"btext1":" ချန်ပီယံလိဂ်ဝင်ခွင့်နဲ့ လွဲချော်ရမှာ စိုးရိမ်စိတ်တွေကို မြင့်တက်စေခဲ့တဲ့ မန်စီးတီးကို ပက်ပက်စက်စက် ရှုံးပွဲအပြီး လီဗာပူးဟာ ပြင်းထန်တဲ့ ဝေဖန်မှုတချို့ကို ခံခဲ့ရတယ်လို့ ဗန်ဒိုက်က ဝန်ခံလိုက်ပါတယ်။ လီဗာပူးဟာ အီတီဟဒ်မှာ ၄-၁ နဲ့ ရှုံးနိမ့်ခဲ့တာကြောင့် ထိပ်ဆုံးလေးနေရာ မျှော်လင့်ချက်တွေ ရိုက်ချိုးခံလိုက်ရတဲ့နောက် ၂၄ နာရီအတွင်း တနင်္ဂနွေနေ့က AXA လေ့ကျင့်ရေးစင်တာမှာ ချက်ချင်း ပြန်စုစည်းခဲ့ကြပါတယ်။ ပွဲပြီးပြီးချင်း တင်းနေတဲ့ ကလော့ပ်ဟာ သူ့ကစားသမားတွေကို ဘာမှမပြောနိုင်ခဲ့ပဲ တနင်္ဂနွေနေ့ တွေ့ဆုံပွဲကျမှ ကစားသမားတွေ၊ နည်းပြအဖွဲ့ဝင်တွေ ပါဝင်တဲ့ အကန့်အသတ်မရှိ ဆွေးနွေးပွဲမှာ အသင်းရဲ့ စွမ်းဆောင်ရည်ကို ပြင်းပြင်းထန်ထန် ဝေဖန်ပြစ်တင်ခဲ့တာ ဖြစ်ပါတယ်။",
"btext2":"အီတီဟဒ်မှာ ခြေစွမ်းပျောက်ဆုံးနေခဲ့တဲ့ ကစားသမားတွေထဲက တစ်ယောက်ဖြစ်တဲ့ ဗန်ဒိုက်က ကလော့ပ်ရဲ့အသင်းဟာ အင်္ဂါနေ့မှာ ချယ်ဆီးနဲ့ ပြန်တွေ့ရဖို့ ရှိနေတာနဲ့အတူ ဒီစကားတွေဟာ အရေးပါလာနိုင်တယ်လို့ ဝန်ခံခဲ့ပါတယ်။ ဗန်ဒိုက်က “ ကျွန်တော်တို့ ရှုံးသလို ရှုံးပြီဆိုရင် သေချာပေါက် ပက်ပက်စက်စက် အပြောခံရမှာပဲ။ ဒါဖြစ်သင့်ပါတယ်။ အချိုးအကွေ့က သိပ်မြန်တယ်။ အင်္ဂါနေ့မှာ ကစားဖို့ ရှိနေသေးတော့ တနင်္ဂနွေနေ့က အရေးကြီးတဲ့နေ့ပါပဲ” လို့ တုန့်ပြန်ပါတယ်။ ဝေဖန်မှု တချို့ကို နားထောင်ရတာက ရှက်စရာကောင်းလား ဆိုတဲ့ အမေးကို ဗန်ဒိုက်က “ဒါက ခင်ဗျားတို့ ပြောချင်တာပြော။ ကျွန်တော်က လုပ်စရာရှိတာ ဆက်လုပ်ပြီး တတ်နိုင်သလောက် အကောင်းဆုံးဖြစ်အောင် အာရုံစိုက် ကြိုးစားသွားမှာပဲ ” လို့ ဖြေကြားခဲ့တာဖြစ်ပါတယ်။ လီဗာပူးဟာ နောက်ဆုံး ၆ ရာသီအတွင်း ဖိုင်နယ်၃ကြိမ်အပါဝင် ချန်ပီယံလိဂ် ဝင်ခွင့်တွေ နှစ်တိုင်း ရခဲ့ပေမယ့် ဒီတစ်ပတ်မှာတော့ လိဂ်အဆင့် ၈ နေရာကို ကျဆင်းသွားခဲ့တာဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/203842023-678x381.jpg",
"imgurl2":"https://nyanaykhin.com/wp-content/uploads/2023/04/1128342023-1024x576.jpg",
"imgurl3":"no",
"video":"no"
 },

   {"ndate":"April  3 , 2023",
"htext":"လီဗာပူးပရိသတ်မို့ လီဗာပူးအသင်းနဲ့ အပြောင်းအရွှေ့ သတင်းကို ပျော်ရွှင်ကြောင်း လင်းစတုမ်း ထပ်ပြော",
"btext1":" ဂုဏ်သိက္ခာရှိ သတင်းထောက် တစ်ဦးဖြစ်တဲ့ Florian Plettenberg က လီဗာပူးအသင်းဟာ ဖရန့်ဖတ်ကွင်းလယ်လူ လင်းစတုမ်းကို စိတ်ဝင်စားနေကြောင်း သတင်းတစ်ရပ် ဖော်ပြလာပါတယ်။ အသက် ၂၃ နှစ်အရွယ် ဒိန်းမတ် ကွင်းလယ်လူကို ခေါ်ယူလိုတယ်ဆိုရင် ပြောင်းရွှေ့ကြေး ယူရို ၃၅-၄၀ သန်းကြား ပေးရမှာဖြစ်ပါတယ်။ သူ့ကို ခေါ်ယူဖို့ အာဆင်နယ်ကလည်း စိတ်ဝင်စားနေပေမယ့် လီဗာပူးက ကြိုးစားမယ်ဆိုရင် သတင်းကောင်း ကြားရနိုင်ပါတယ်။ လီဗာပူးထံက စိတ်ဝင်စားခြင်း ခံရမှုအတွက် လင်းစတုမ်းက ပြောရာမှာ ” ကျနော်က လီဗာပူးပရိသတ် တစ်ဦးဆိုတာ အမြဲတမ်း ပြောဖြစ်ပါတယ်။ ဒီတော့ တချိန်မှာ လီဗာပူးအတွက် ကစားပေးရမယ်ဆိုရင် သိပ်ကောင်းတာပေါ့ဗျာ။",
"btext2":" လီဗာပူးနဲ့ အပြောင်းအရွှေ့ သတင်းကိစ္စကို ကြားချိန်မှာ အဲ့သတင်းက အမှန်ဖြစ်မလားလို့ ပထမဆုံး စိတ်ဝင်စားမိသူက ကျနော်ပဲ ဖြစ်ပါတယ်။ ကျနော်က လီဗာပူးဘက်တော်သားတစ်ယောက်ပါ။ ဒါပေမယ့် ကိစ္စတွေက အဲ့ထက် ပိုမလာပါဘူး။ ကောလဟာလတွေ သတင်းတွေပဲဖြစ်ပြီး ကောလဟာလဆိုတာ ခပ်မြန်မြန် ထွက်ပေါ်လာတတ်ပါတယ်။ ကျနော်လည်း သတင်းတစ်ခု ရေးလို့ရသလို အခြားလူတွေလည်း သတင်းတစ်ခု ရေးလို့ရပါတယ်။ လူတိုင်းက သတင်းတွေ ရေးလို့ရပြီး ဒါတွေက မီဒီယာတွေက ဖန်တီးလာမှုတွေပါ ” လို့ ဆိုခဲ့တာ ဖြစ်ပါတယ်။ လီဗာပူးအသင်းဟာ ကွင်းလယ်လူ ခေါ်ယူရေးအတွက် စာရင်းရှည် တစ်ခုကို ပြင်ဆင်ထားရာမှာ လင်းစတုမ်း အပြင် ချယ်ဆီးမှ ဂါလယ်ဂါကိုလည်း သဘောကျနေတာပဲ ဖြစ်ပါတယ်။",
"btext3": "  no    ",
"imgurl1":"https://nyanaykhin.com/wp-content/uploads/2023/04/lindstrom-lfc-678x381.jpg",
"imgurl2":"https://nyanaykhin.com/wp-content/uploads/2023/04/2005242023-1024x576.jpg",
"imgurl3":"no",
"video":"no"
 },

             {"ndate":"April  3 , 2023",
"htext":"ပြီးခဲ့တဲ့ ရာသီ အောင်မြင်မှုတွေကြောင့် နည်းပြထိုင်ခုံကနေ မပြုတ်သေးတာလို့ ကလော့ပ် ထုတ်ပြောလာ",
"btext1":" ဒီရာသီ လီဗာပူးအသင်းကို သူဦးဆောင်ပေးနေတဲ့ အခြေအနေဟာ လက်ခံလို့ မရဘူးဆိုတာကို ကလော့ပ် ကိုယ်တိုင်လည်း နားလည်ထားပါတယ်။ လီဗာပူးနဲ့အတူ ပြီးခဲ့တဲ့ ရာသီတွေမှာ ဆုဖလား အားလုံး အောင်မြင်ခဲ့ပေမယ့် ဒီရာသီမှာ ဆုဖလားလက်မဲ့ ဖြစ်နေခဲ့သလို ချန်ပီယံလိဂ်ဝင်ခွင့်တောင် မသေချာတော့တဲ့ အခြေအနေမှာ ရှိနေခဲ့ပါတယ်။ အရင်က အောင်မြင်မှုတွေကြောင့် မဟုတ်ရင် သူ ရာထူးကနေ ပြုတ်နေလောက်ပြီလို့ ကလော့ပ်က ပြောပါတယ်။ ကလော့ပ်က ” ပြီးခဲ့တဲ့ ရာသီတွေက အောင်မြင်မှုတွေကြောင့် ဒီထိုင်ခုံမှာ ဆက်ရှိနေတယ်ဆိုတာ ကျနော် သဘောပေါက်ပါတယ်။ ကျနော် ဒီရာထူးမှာ ဆက်ရှိနေသေးတာမို့ ကိစ္စတွေကို ဖြေရှင်းရမှာပါ။",
"btext2":" ကျနော်တို့ရဲ့ ပိုင်ရှင်တွေက စမတ်ကျပါတယ်။ အခြေအနေကို သူတို့ သိပါတယ်။ အကယ်လို့ ဒီရာသီက ကျနော်ရဲ့ ပထမဆုံး ဘောလုံးရာသီဆိုရင် ရာထူးကနေ ထုတ်ခံလိုက်ရလောက်ပါပြီ။ ရာထူးကနေ ထုတ်ခံရမှာကို ကျနော် မကြောက်ပါဘူး။ ကြောက်နေဖို့လည်း မလိုပါဘူး။ ကျနော်က ရလဒ်တွေ ယူဆောင်ပေးဖို့ လိုအပ်နေတာပါ။ နံရံတွေမှာ အလှချိတ်ထားရမယ့် ပုံရိပ်သက်သက် အသုံးဝင်ဖို့ လီဗာပူးမှာ ရှိနေတာ မဟုတ်ပါဘူး။ ကျနော် အသင်းအတွက် ရလဒ်တွေ ယူပေးရပါမယ် ကျနော်တို့ ကစားခဲ့တဲ့ ပုံစံတွေအတိုင်း ဆက်ပြီး မကစားနိုင်တဲ့အပေါ် စိတ်ပျက်မိပါတယ်။ ဒါပေမယ့် အခြေအနေက ဖြစ်နေပြီးပါပြီ။ ဒီ အနေအထားကနေ ရုန်းထွက်နိုင်ဖို့ နည်းလမ်းရှာရပါမယ် ” လို့ ထုတ်ပြောလာခဲ့တာ ဖြစ်ပါတယ်။ အသင်းဟာ ကြားရက်မှာ နည်းပြမရှိတဲ့ ချယ်ဆီးအသင်းနဲ့ ရင်ဆိုင်ရမှာဖြစ်ပြီး အိမ်ရှင်အသင်းဟာ အပြောင်းအလဲကြောင့် ရုန်းကန်လာမှာမို့ ခက်ခဲတဲ့ ပွဲစဉ်ကို ယှဉ်ပြိုင်ရဖို့ ရှိနေတာပဲ ဖြစ်ပါတယ်။",
"btext3": "  no    ",
"imgurl1":"https://nyanaykhin.com/wp-content/uploads/2023/04/1739342023-678x381.jpg",
"imgurl2":"https://nyanaykhin.com/wp-content/uploads/2023/04/1128342023-1024x576.jpg",
"imgurl3":"no",
"video":"no"
 },
            {"ndate":"April  3 , 2023",
"htext":"အင်္ဂါနေ့ည ပရီးမီးယားလိဂ်ပွဲမှာ လီဗာပူးရဲ့ ပြိုင်ဘက် ချယ်ဆီးနည်းပြက ဘယ်သူဖြစ်မလဲ",
"btext1":" လီဗာပူးအသင်းဟာ ဒီအပတ် အင်္ဂါနေ့မှာ စတမ်းဖိုဒ့်ဘရစ်ကို သွားပြီး ချယ်ဆီးအသင်းနဲ့ အမှတ်ပေးပွဲ ယှဉ်ပြိုင်ကစားရဖို့ ရှိနေပါတယ်။ ချယ်ဆီးအသင်းဟာ မနက်ကပဲ နည်းပြပေါ်တာကို ရာထူးကနေ ထုတ်ပယ်လိုက်ပြီ ဖြစ်ပါတယ်။ သူတို့အသင်းဟာလည်း ဒီရာသီ လီဗာပူးအသင်းလို ရလဒ်တွေ ဆိုးရွားနေပြီး အမှတ်ပေးဇယား အဆင့် ၁၁ နေရာမှာ ရပ်တည်နေတာပါ။ ထိပ်ဆုံး ၄ သင်းဝင်ခွင့် မျှော်လင့်ချက်ကို ပြန်လည် ဖော်ဆောင်ဖို့ အသင်းက ဒီကြားရက်ပွဲကို အနိုင်ရဖို့ လိုပါတယ်။ စိတ်ပူစရာက အသင်းရဲ့ အဝေးကွင်း ရလဒ်ဖြစ်ပြီး ဒီရာသီ အဝေးကွင်းပွဲ ၁၄ ပွဲကစား ၃ ပွဲနိုင် ၃ ပွဲသရေ ၈ ပွဲထိ ရှုံးထားတာပါ။",
"btext2":"ချယ်ဆီးအသင်းက နည်းပြပေါ်တာကိုပဲ ရာထူးကနေ ထုတ်ပယ်တာဖြစ်ပြီး သူ့ရဲ့ နည်းပြအဖွဲ့ကိုတော့ လက်ရှိ တာဝန်တွေမှာ ဆက်ထားထားဦးမှာပါ။ ဒါကြောင့် ပေါ်တာရဲ့ လက်ထောက်ဖြစ်တဲ့ ဘရူနို ဆေတာ ဦးဆောင်တဲ့ နည်းပြအဖွဲ့က အင်္ဂါနေ့ည လီဗာပူးကို ရင်ဆိုင်တဲ့ပွဲမှာ တာဝန်ယူပေးဖို့ ဆက်ရှိနေပါဦးမယ်။ အသင်းဟာ အမှတ်ပေးပွဲ ၁၁ ပွဲ ကစားဖို့ ကျန်ရှိချိန်မှာ စတုတ္ထနေရာက ယူနိုက်တက်နဲ့ ၈ မှတ်တောင် ကွာဟနေတာမို့ လက်ကျန်ပွဲစဉ် အားလုံးကို လုံးဝ ရမှတ် ဆုံးရှုံးလို့မရတော့တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/04/derwin-lfc.jpg",
"imgurl2":"https://lfcthadin.com/wp-content/uploads/2023/04/derwin-lfc.jpg",
"imgurl3":"https://lfcthadin.com/wp-content/uploads/2023/04/derwin-lfc.jpg",
"video":"no"
 },
           {"ndate":"April  3 , 2023",
"htext":"ကလော့ပ်ကို စိတ်ပျက်ကြတဲ့ထိ လီဗာပူးအသင်း အနိမ့်ဆုံးသို့ ကျဆင်းလာရခြင်း အကြောင်းရင်းများအား ဖော်ထုတ်လာ",
"btext1":" ဒီကနေ့မှာ နာမည်ကြီး လီဗာပူးသတင်းထောက်ဖြစ်တဲ့ Paul Joyce က ကလပ်ရဲ့ အရှိတရားကို သုံးသပ်မှု တစ်ခု ပြုလုပ်ခဲ့ပါတယ်။ အဲ့ထဲက စိတ်ဝင်စားစရာ အချက်တွေကို ဆွဲထုတ်ပြပါမယ်။ သူထောက်ပြတဲ့ အချက်တွေထဲမှာ ပထမအချက်က လီဗာပူးအသင်းဟာ ဒုတိယတန်းစား ကစားသမားတွေထက် ထိပ်တန်း ကစားသမား လိုအပ်နေပါတယ်။ ဘယ်လင်ဟမ်လို ကစားသမားဟာ အသင်းအတွက် အပြောင်းအလဲကြီး ဖြစ်နိုင်ပြီး အခုချိန်ထိ အသင်းဟာ သူ့ကို ခေါ်ယူရေး အခွင့်အရေး ရှိနေပါတယ်။ ဒုတိယအချက်က ကလော့ပ်ဟာ စွန့်စားမှုတွေ မလုပ်ရဲဘူးဖြစ်နေပါတယ်။ ဒီရာသီ များပြားတဲ့ ဒဏ်ရာ ပြဿနာနဲ့အတူ တာထွက်ညံ့ခဲ့ခြင်းဟာ လီဗာပူးအသင်းရဲ့ စိတ်ဓါတ်ပိုင်းကို ရိုက်ချိုးခဲ့ပါတယ်။ ပြီးခဲ့တဲ့ မန်စီးတီးပွဲမှာ အိမ်ရှင်အသင်းဟာ ဒုတိယပိုင်း ၅၆ စက္ကန့်မှာတင် ဂိုးရခဲ့တာ ဖြစ်ပါတယ်။ ",
"btext2":"ပွဲအပြီးမှာ ကလော့ပ်က အသင်းသား ၄ ဦးရဲ့ ခြေစွမ်းပဲ အဆင်ပြေတယ်လို့ ထုတ်ပြောခဲ့တယ်။ ကလော့ပ်ဟာ ဒီရာသီမှာ အဲ့လို မကြာခဏ ပြောလေ့ရှိပေမယ့် သူဟာ အပြောင်းအလဲတွေ လုပ်မယ့်အစား အချိန်တန်ရင် နောက်ပြန်ဆုတ်ပြီး သူ့ရဲ့ ပုံမှန် ပွဲထွက် ၁၁ ဦးစာရင်းကိုပဲ ပြန်သုံးနေတာက သတိပြုမိစရာ ဖြစ်ပါတယ်။ တတိယအချက်အနေနဲ့ လီဗာပူးမန်နေဂျာဟာ အကန့်အသတ်တွေကြားက အလုပ်လုပ်နေရတာ ဖြစ်ပါတယ်။ ဒီနွေမှာ လူစာရင်း ရှင်းထုတ်မှုတွေ များမှာဖြစ်ပေမယ့် အခုချိန်ထိ အသင်းဘက်က သူ့ကို ငွေကြေးကြီး ထောက်ပံ့မယ်ဆိုတဲ့ သတင်းစကား တစ်ခွန်းမှ မကြားရသေးပါဘူး။ ",
"btext3": "    ဒီယက်ဇ်၊ ဂက်ပို၊ ဒါဝင်၊ ကိုနတေးတို့ကို စုဆောင်းဖို့ စျေးကွက် ၄ ခုစာလောက် အချိန်ယူခဲ့ရတဲ့ ကလော့ပ်ဟာ ဒီနွေမှာ ကစားသမားသစ် ၂ ဦးလောက်နဲ့ အသင်းကို ပြောင်းလဲပေးနိုင်မှာ မဟုတ်ပါဘူး။ ဒါပေမယ့်လို့ အသင်းဘက်ကတော့ ချန်ပီယံလိဂ် မဝင်ရင် အသုံးစရိတ်တောင် ကန့်သတ်ဦးမယ့် အခြေအနေပါ။ နောက်ဆုံးနဲ့ အရေးကြီးဆုံး အချက်က တချိန်က လီဗာပူးအသင်းဟာ ကွင်းတွင်း ကွင်းပြင်မှာ ထက်မြက်ပြီး မှန်ကန်တဲ့ ဆုံးဖြတ်ချက်တွေနဲ့အတူ တိုးတက်တဲ့အသင်း ဖြစ်လာခဲ့ပါတယ်။ အဲ့တုန်းကလို ပါးနပ်တဲ့ ဆုံးဖြတ်ချက်တွေ ထပ်လုပ်ဖို့ လိုအပ်နေပေမယ့် လီဗာပူးအသင်းမှာ မိုက်ကယ် အက်ဝတ်လို ပုဂ္ဂိုလ်တွေ မရှိတော့ဘူး ဖြစ်နေပါတယ်။  ",
"imgurl1":"https://nyanaykhin.com/wp-content/uploads/2023/04/1128342023-678x381.jpg",
"imgurl2":"https://nyanaykhin.com/wp-content/uploads/2023/04/1754242023-1024x576.jpg",
"imgurl3":"no",
"video":"no"
 },
          {"ndate":"April  3 , 2023",
"htext":"ဒီလောက်ကြီးတော့ မညံသင့်ပါဘူးလို့ ပရိသတ်တွေ မှတ်ချက်ပေးနေရတဲ့ လီဗာပူးရဲ့ အချက်အလက်",
"btext1":"မန်စီးတီးကို ကြီးမားတဲ့ ရလဒ်ဖြင့် အရေးနိမ့်အပြီး လီဗာပူးအသင်းရဲ့ ဆိုးရွားတဲ့ အချက်အလက်တွေ ဆက်တိုက် ထွက်ပေါ်လာရာမှာ နောက်ဆုံး ကိစ္စအချို့ကတော့ ပြောစရာတွေ ဖြစ်နေခဲ့ပါတယ်။ လီဗာပူးခံစစ်ဟာ အရမ်းကို ညံ့လွန်းနေတယ်ဆိုတဲ့ ကိစ္စကို သိသာထင်ရှားစေတဲ့ အချက်အဖြစ် ဘီဘီစီကနေ ဒီရာသီ လီဗာပူးတို့ဟာ အခွင့်အရေးကြီး အကြိမ် ၈၀ ပေးထားရမှုကို ဖော်ထုတ်လာခဲ့တာပါ။ ဒါဟာ တစ်ပွဲကို ပျှမ်းမျှ ၃ ကြိမ် ခွင့်ပြုပေးနေရခြင်း ဖြစ်ပါတယ်။ ပိုလို့ စိတ်ပျက်စရာက တန်းဆင်းဇုန် အောက်ဆုံးက ဖောရက်စ်တောင် အဲ့လောက် အခွင့်အရေးကြီး ခွင့်မပြုရပါဘူး။ ဒီရာသီ ပရီးမီးယားလိဂ်မှာ လီဗာပူးထက် ပိုဆိုးရွားတဲ့ အသင်းဆိုလို ဖူလ်ဟမ် တစ်သင်းပဲ ကျန်တော့တာဖြစ်ပါတယ်။  ",
"btext2":"အကယ်လို့ အယ်လီဆန် ကာကွယ်မှုကောင်းတွေ မလုပ်နိုင်ဘူးဆိုရင် လီဗာပူးအသင်း ပေးရတဲ့ ဂိုးတွေက လက်ရှိထက် ပိုများခဲ့မှာ ဖြစ်ပါတယ်။ နောက်ထပ် မှတ်တမ်းဆိုးက ဒီရာသီ အဝေးကွင်း မှတ်တမ်းပဲ ဖြစ်ပါတယ်။ အသင်းဟာ ဒီရာသီမှာ ခြေစွမ်းတွေ ဆိုးရွားနေတာတောင် အိမ်ကွင်းရလဒ် အကောင်းဆုံး အသင်းများစာရင်းမှာ အာဆင်နယ်၊ မန်စီးတီးတို့ကို ပုခုံးချင်း ယှဉ်နိုင်ပြီး ၁၃ ပွဲကစား ၉ ပွဲနိုင် ၃ ပွဲသရေ ၁ ပွဲရှုံးဖြစ်ပါတယ်။ အဝေးကွင်းရလဒ်ကတော့ ၁၄ ပွဲမှာ ၃ ပွဲပဲနိုင်ပြီး ၈ ပွဲထိ အရေးနိမ့်ထားသလို ဒီရာသီ အဝေးကွင်း ရလဒ်အဆိုးဆုံး နောက်ဆုံး ၈ သင်းထဲထိ ပါဝင်နေတာပါ။ အသင်းရဲ့ စွမ်းဆောင်ရည် ညံ့ဖျင်းကြောင်း သိထားပေမယ့် ဒီလောက်ကြီးတွေ ညံ့ဖျင်းနေကြောင်းကိုတော့ အချက်အလက် ထွက်ပေါ်မှုတွေအရ သိရတာဖြစ်ပြီး အသင်းရဲ့ လက်ရှိ အနေအထားကို အားလုံးက ပိုသဘောပေါက်လာခဲ့ပြီ ဖြစ်ပါတယ်။ ",
"btext3": "  no    ",
"imgurl1":"https://nyanaykhin.com/wp-content/uploads/2023/04/1024342023-678x381.jpg",
"imgurl2":"https://nyanaykhin.com/wp-content/uploads/2023/04/10253420231-1024x576.jpg",
"imgurl3":"no",
"video":"no"
 },
         {"ndate":"April  3 , 2023",
"htext":"ကင်မင်ဂျေကို ခံစစ်အတွက် စိတ်ဝင်စား၊ ကွင်းလယ်စာရင်း ပြုစုနေခြင်း၊ ပေါ်တာ ထုတ်ပယ်ခံရခြင်းနဲ့ လီဗာပူး သတင်းတိုများ",
"btext1":" လီဗာပူးနဲ့ပွဲမှာ ဟေးဘရော့ဖြစ်ရပ်ကို လှောင်ပြောင်ခဲ့ကြတဲ့ မန်စီးတီး ပရိသတ်တွေကို အက်ဖ်အေက ရှုတ်ချခဲ့သလို မန်စီးတီးအသင်းဘက်ကလည်း လီဗာပူးအသင်းကို တောင်းပန်ခဲ့ပါတယ်။ အသက် ၃၇ နှစ်အရွယ် ဂျိမ်းမီလ်နာဟာ ၁ နှစ် သက်တမ်းတိုး စာချုပ်နဲ့အတူ လီဗာပူးအသင်းမှာ ဆက်နေဖွယ် ရှိပါတယ်။ ကလော့ပ်ဟာ သူ့အသင်းရဲ့ စုဖွဲ့မှုအတွက် မီလ်နာကို အလိုရှိနေပါတယ်။ မန်စီးတီးကို အရေးနိမ့်တဲ့ပွဲ မတိုင်ခင်ထိ ဒေါ့မွန် ကွင်းလယ်လူ ဘယ်လင်ဟမ်ဟာ လီဗာပူးအသင်းကို ပြောင်းလိုခဲ့ကြောင်း အသင်းသတင်းထောက် paul joyce က ဆိုပါတယ်။ ထိပ်ဆုံး ၄ သင်း ဝင်ခွင့် ဝေးကွာလာတာနဲ့အတူ လာမယ့်ရာသီ လီဗာပူးအသင်းရဲ့ နွေအသုံးစရိတ်ဟာလည်း အကန့်အသတ်ဖြစ်မယ့် အနေအထားကို ပိုပို နီးစပ်လာနေပါတယ်။",
"btext2":" ချယ်ဆီးအသင်းဟာ ၎င်းတို့မန်နေဂျာ ပေါ်တာကို ရာထူးကနေ ထုတ်ပယ်ခဲ့ပြီဖြစ်ကာ ကြားရက် လီဗာပူးနဲ့ပွဲမှာတော့ ပေါ်တာရဲ့ နည်းပြအဖွဲ့က တာဝန်ယူမှာ ဖြစ်ပါတယ်။ တနင်္ဂနွေနေ့မှာ ကလော့ပ်ဟာ သူ့အသင်းသားတွေနဲ့အတူ ရင်ဆိုင်နေရတဲ့ အကျပ်အတည်းအကြောင်း ဆွေးနွေးမှု ပြုလုပ်ခဲ့ပြီး ဒီအခြေအနေကို အတူ ကျော်ဖြတ်ဖို့ တွန်းအားပေးခဲ့ပါတယ်။ မန်စီးတီးကို အရေးနိမ့်အပြီးမှာ လီဗာပူးအသင်းသားတွေဟာ အချင်းချင်း မာမာကျောကျော ပြောဆိုခဲ့ကြပေမယ့် အရွယ်ရောက်ပြီးသား ပရိုကစားသမားတွေချင်း ပြောဆိုမှု အဆင့်ပဲဖြစ်ကာ နောက်ပွဲအတွက် ပြန်လည် စုဖွဲ့သွားကြမှာ ဖြစ်ပါတယ်။ လီဗာပူးအသင်းဟာ ချယ်ဆီး ကွင်းလယ်လူ ဂါလယ်ဂါကို ခေါ်ယူရေး စိတ်ဝင်စားလာပေမယ့် ဦးစားပေး ပစ်မှတ်က ဘယ်လင်ဟမ် ဖြစ်နေဆဲပါ။",
"btext3": "     လီဗာပူးအသင်း ကစားသမား ခေါ်ယူရေး အဖွဲ့ဟာ အတော်လေး ပြင်းထန်စွာ အလုပ်လုပ်နေပြီး နွေစျေးကွက် ဝင်လှုပ်ရှားမယ့် အသင်းအတွက် စာရင်းတစ်ခု ထုတ်ပေးမှာ ဖြစ်ပါတယ်။ ခံစစ်ပိုင်းကို အင်အားဖြည့်ရေး လီဗာပူးအသင်းဟာ နာပိုလီမှ ကင်မင်ဂျေကို အတော်လေး သဘောကျနေကြောင်း သိထားရပါတယ်။ ",
"imgurl1":"https://nyanaykhin.com/wp-content/uploads/2023/04/938342023-678x381.jpg",
"imgurl2":"https://nyanaykhin.com/wp-content/uploads/2023/04/bell-klopp-1024x576.jpg",
"imgurl3":"no",
"video":"no"
 },
        {"ndate":"April  2 , 2023",
"htext":"ကွင်းလယ်လူတွေဖြစ်တဲ့ ဂါလယ်ဂါနဲ့ လင်းစတုမ်းကို ခေါ်ယူရေး ဝင်ပါပြီဖြစ်တဲ့ လီဗာပူး",
"btext1":"လီဗာပူးအသင်းဟာ ကွင်းလယ်လူ ခေါ်ယူရေးအတွက် စာရင်းရှည် တစ်ခုကို ပြင်ဆင်ထားရာမှာ လူငယ်ကြယ်ပွင့် ၂ ဦးအတွက် ကြိုးစားမှု လုပ်ဆောင်သွားတော့မှာ ဖြစ်ပါတယ်။ သတင်းထောက် Miguel Delaney ရဲ့ ဖော်ပြမှုမှာ ကလော့ပ်ဟာ ချယ်ဆီး ကွင်းလယ်လူ ဂါလယ်ဂါကို နွေပစ်မှတ်အဖြစ် အလိုရှိနေပါတယ်။ ခက်ခဲတဲ့ ဘောလုံးရာသီအတွင်း ကွင်းလယ် လိုအပ်ချက်ကို ရင်ဆိုင်နေရတဲ့ အသင်းဟာ အနည်းဆုံး ကွင်းလယ်လူ ၃ ဦးလောက်ထိ ခေါ်ယူမယ်လို့ အသံထွက်နေတယ်။ ဂါလယ်ဂါဟာ အသင်းအတွက် မှန်ကန်တဲ့ ကစားသမားလို့ နည်းပြအဖွဲ့က ယူဆနေပြီး အင်္ဂလန် ကွင်းလယ်လူ ကိုယ်တိုင်ကလည်း ချယ်ဆီးကနေ ထွက်ခွာခဲ့ရင် ထိပ်တန်း ကလပ်တစ်သင်းထံ ပြောင်းလိုနေပါတယ်။ ချယ်ဆီးအသင်းဟာ ဘဏ္ဍာရေး အခြေအနေကြောင့် အသက် ၂၃ နှစ်အရွယ် ကစားသမားကို လက်လွတ်သွားမှာပါ။  ",
"btext2":" ချယ်ဆီးမှာ ၂၀၂၅ ခုနှစ်ထိ စာချုပ်ရှိထားတဲ့ ကွင်းလယ်လူအပြင် အသင်းဟာ ဖရန့်ဖတ်အသင်းမှ အသက် ၂၃ နှစ်အရွယ် ဒိန်းမတ် ကွင်းလယ်လူ လင်းစတုမ်းကို ခေါ်ယူဖို့ ပြိုင်ဆိုင်မှုမှာလည်း ပါဝင်သွားတော့မှာ ဖြစ်ပါတယ်။ ဂျာမာန် သတင်းထောက် Florian Plettenberg ရဲ့ ဖော်ပြချက်မှာတော့ ” လီဗာပူးက လမ်းစတုမ်းကို အရမ်း စိတ်ဝင်စားနေတယ်။ အာဆင်နယ်ကလည်း သူ့ကို စိတ်ဝင်စားနေပြီး နွေမှာ ခေါ်ယူခွင့်အတွက် ကလပ် နှစ်သင်းလုံးက ဖရန့်ဖတ်ကို ချိတ်ဆက်မှု ပြုလုပ်ထားကြပြီ ဖြစ်ပါတယ်။ ဖရန့်ဖတ်က သူ့ကို ထွက်ခွင့်ပေးမှာဖြစ်ပြီး ပြောင်းရွှေ့ကြေး ယူရို သန်း ၅၀ တောင်းဆိုမှာပါ။ ဒါပေမယ့် ယူရို ၃၅-၄၀ သန်းကြားလောက်နဲ့ စျေးတည့်နိုင်ပါတယ်။ ပိုကာပြိုင်ပွဲ စတင်ပါပြီ ” လို့ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/2005242023-678x381.jpg",
"imgurl2":"https://nyanaykhin.com/wp-content/uploads/2023/04/2008422023.jpg",
"imgurl3":"no",
"video":"no"
 },
       {"ndate":"April  2 , 2023",
"htext":"လီဗာပူး ရှုံးတိုင်း ထရန့်ကိုပဲ အပြစ်ပုံချနေတာ တကယ်ကော မှန်ရဲ့လားအတွက် အငြင်းပွားမှုတွေ ပေါ်ထွက်လာ",
"btext1":" မန်စီးတီး ၄-၁ လီဗာပူး ပွဲစဉ်အပြီးမှာ သုံးသပ်သူ များစွာတို့ဟာ နာမည်ကျော် လီဗာပူး အစွန်လူနှစ်ဦး ပြိုကျလာတဲ့ ဒီရာသီ ခြေစွမ်းအတွက် အတော်လေး ဝေဖန်မှု များခဲ့ပါတယ်။ ကွင်းထဲက စွမ်းဆောင်ရည်အရ တိုက်ရိုက်ကျတဲ့ အချက်အလက်ကို ကြည့်မယ်ဆိုရင် မန်စီးတီးပွဲမှာ ရိုဘို၊ ဗန်ဒိုက်တို့ရဲ့ ဘယ်ခြမ်း ခံစစ်ဟာ တစ်ကြိမ်မှ ပြိုင်ဘက်ကို ကျော်ဖြတ်ခွင့်ပေးရခြင်း မရှိပါဘူး။ ထရန့်ရဲ့ ညာခြမ်းကတော့ ဂရီလစ်ရဲ့ ကျော်ဖြတ်ခြင်းကို အကြိမ်ကြိမ် ခံခဲ့ရတာဖြစ်ပါတယ်။ နောက်ဆုံး ပေါ်ထွက်လာတဲ့ အချက်အလက်ကတော့ စိတ်ဝင်စားစရာဖြစ်ပြီး ” လီဗာပူးအသင်း ဒီရာသီမှာ ရှုံးနိမ့်ထားတဲ့ ၁၄ ပွဲအတွင်း ၈ ပွဲမှာ ထရန့်ကို ရင်ဆိုင်ရတဲ့ ပြိုင်ဘက်အသင်း ဘယ်တောင်ပံသမားတွေက ပွဲစဉ်ရဲ့ အကောင်းဆုံးဆု ရခဲ့တာမို့ ဘယ်သူ ညံ့နေလဲ ရှင်းနေပါပြီ” လို့ ဖော်ပြလာမှု ဖြစ်ပါတယ်။",
"btext2":" ဒါပေမယ့် ကာရေဂါနဲ့တကွ အင်္ဂလန် သုံးသပ်သူတွေကတော့ ထရန့် တစ်ဦးတည်းကို တိုက်ရိုက် ဝေဖန်နေကြတာကို လက်မခံပါဘူး။ ဘယ်ခြမ်းက ရော်ဘတ်ဆန်ရဲ့ အမှားတွေ၊ ဗန်ဒိုက်ရဲ့ ခံစစ် ဦးဆောင်မှုပိုင်း အားနည်းလွန်းနေခြင်းနဲ့ သူကိုယ်တိုင်ရဲ့ ခြေစွမ်း မတည်ငြိမ်ခြင်းဟာ ပွဲရလဒ်ကို ထိခိုက်စေတယ်လို့ သုံးသပ်ထားကြတယ်။ နာမည်ကျော် ပြင်သစ်သတင်းဌာန l’equipe ကဆိုရင် ရော်ဘတ်ဆန်ကို တစ်ပွဲလုံးမှာ ခြေစွမ်း အညံ့ဆုံး rating အဖြစ် 2/10 ပဲ ပေးခဲ့ပါတယ်။ မန်စီးတီးရဲ့ ခြေပဂိုးမှာဆိုရင် စမှားခဲ့တာက ရော်ဘတ်ဆန်ဖြစ်ပြီး သူ့ရဲ့ ဖိအားပေးဖို့ပဲ အာရုံစိုက်ပြီး ကိုယ့်တာဝန် ကိုယ်မယူခြင်းက အဲဗာရက်ဇ် ဂိုးသွင်းဖို့ထိ သက်ရောက်ခဲ့တယ်လို့ ကာရေဂါက ထုတ်ပြောခဲ့ကြတယ်။ ရိုဘို အဲ့လို မှားတတ်တာက ဒီတစ်ကြိမ်တည်း မဟုတ်ဘူးလို့ ကာရေဂါက ဆိုတယ်။",
"btext3": "    အင်္ဂလန်မီဒီယာတွေနဲ့ လီဗာပူးပရိသတ်တွေဟာ ရှုံးပွဲကြုံလာတိုင်း ထရန့်ကြောင့်၊ ထရန့်ရဲ့အမှားဆိုပြီးပဲ အပြစ်ပုံချတတ်ပေမယ့် မန်စီးတီးပွဲမှာ လီဗာပူးအသင်းရခဲ့တဲ့ သွင်းဂိုးက ထရန့်ရဲ့ ဖန်တီးပေးမှုကနေ စတင်ခဲ့တာဖြစ်ကြောင်း The Tactical Times ရဲ့ သုံးသပ်ချက်မှာ ပါဝင်ထားခဲ့တယ်။ ထရန့်ရဲ့ ညာခြမ်းဟာ ဒီရာသီမှာ ဆိုးရွားလှပြီး သူ့နေရာကနေ အမှားတွေ မကြာခဏ လုပ်မိလေ့ရှိပေမယ့် ဗန်ဒိုက်နဲ့ ရော်ဘတ်ဆန်တို့ရဲ့ လိုအပ်ချက်တွေက တကယ်ပဲ အသင်းရဲ့ ခံစစ်တည်ငြိမ်မှုကို ထိခိုက်စေတာလား ထည့်စဉ်းစားဖို့ လိုလာနေပြီ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/1852242023-678x381.jpg",
"imgurl2":"https://nyanaykhin.com/wp-content/uploads/2023/04/1754242023-1024x576.jpg",
"imgurl3":"no",
"video":"no"
 },
      {"ndate":"April  2 , 2023",
"htext":"တူညီတဲ့အမှားကို ထပ်ခါ ထပ်ခါ ကျူးလွန်နေသူ လီဗာပူး အသင်းသားကြောင့် ခေါင်းကြီးသွားခဲ့တဲ့ ကလော့ပ်",
"btext1":" ဂျူလီယန် အယ်ဗာရက်ဇ်ရဲ့ ချေပဂိုး မတိုင်ခင် ရော်ဘတ်ဆန်ရဲ့ ပေါ့ဆမှုက တစ်ဆင့် လီဗာပူးခံစစ် လစ်ဟာနေခဲ့တာကို မြင်ခဲ့ရတဲ့အချိန် ကလော့ပ် တစ်ယောက် ခေါင်းကြီးသွားတာကို ပွဲအစီအစဉ် တင်ဆက်နေသူတိုင်း သတိပြုမိခဲ့ပါတယ်။ ဒီဘရိုင်းဟာ ကွင်းတစ်ဝက်စည်းမှာ ဘောလုံးလက်ခံရယူနေချိန် ရော်ဘတ်ဆန်က တက်တက်ကြွကြွနဲ့ ဘောလုံးကို ဖိအားပေးသွားလုဖို့ ကြိုးစားခဲ့ပေမယ့် ဟန်ချက် မညီခဲ့ရာကနေ ဘယ်ဂျီယမ်သားဟာ တောင်ပံမှာရှိနေတဲ့ မာရက်ဇ်ထံ ဘောလုံးထိုးပေးလိုက်ပါတယ်။ ရော်ဘတ်ဆန်ရှိနေရမယ့် နေရာက ယိုပေါက် ဖြစ်သွားတာနဲ့အတူ ရလာတဲ့ အခွင့်အရေးအား အယ်ဗာရက်ဇ်က အသုံးချကာ ဧရိယာထဲ ဝင်သွားခဲ့ပြီးတော့ အယ်လစ်ဆန်ကို ကျော်ဖြတ်ကာ ဂိုးသွင်းယူခဲ့သလို ပွဲကို ၁-၁ ရလဒ် ဖြစ်သွားစေခဲ့တာပါ။",
"btext2":"ရော်ဘတ်ဆန် ဒီဘရိုင်းဆီကို ပြေးသွားလိုက်တဲ့အချိန်မှာပဲ ကွင်းဘေးမှာရှိနေတဲ့ ကလော့ပ်ဟာ ခေါင်းကို လက်နဲ့အုပ်ပြီး သူ့ရဲ့ အားမလို အားမရဖြစ်မှုကို ထုတ်ပြခဲ့ပါတယ်။ ကာရေဂါကလည်း အလားတူ စိတ်ပျက်နေခဲ့ပြီးတော့ ရော်ဘတ်ဆန်က တူညီတဲ့ အမှားကို အကြိမ်ကြိမ် လုပ်နေတယ်လို့ ထုတ်ပြောခဲ့တယ်။ “ ရော်ဘတ်ဆန်က ကွင်းလယ်ထိ လိုက်တက်ဖို့ ကြိုးစားပြီး သူ့နားက လူကို ကာကွယ်ဖို့ မေ့သွားတယ်။ အဲ့ဒါမျိုးတွေ ခဏခဏဖြစ်ပါတယ်။ ချန်ပီယံလိဂ် ဗိုလ်လုပွဲမှာရော။ အမြဲတမ်း ဘောလုံးကို ဖိအားပေး လိုက်လုနေလို့ပဲ မရဘူးလေ ” လို့ ကာရေဂါက ထောက်ပြခဲ့တာပါ။ ရော်ဘတ်ဆန်က ကနဦး မှားခဲ့တာဖြစ်ပေမယ့် ဗန်ဒိုက်အနေနဲ့လည်း မာရက်ဇ်ကို မတားဆီးနိုင်ခဲ့တဲ့အပေါ် အဲဗာတန်နဲ့ မန်စီးတီး နောက်ခံလူဟောင်း လက်စကော့က ထောက်ပြခဲ့တာပါ။ ",
"btext3": "    “ အတော်လေး အရေးကြီးတဲ့ အဆင့်ဖြစ်နေပြီ။ ကလော့ပ်ရဲ့ တုံ့ပြန်ပုံကို ခင်ဗျားတို့ မြင်မှာပါ။ ရော်ဘတ်ဆန် ဖျက်ထုတ်တာ လွဲသွားတာနဲ့ ဘာတွေဖြစ်လာတေ့မယ် ဆိုတာ သူသိနေပြီ။ ပြီးတော့ ဗန်ဒိုက်။ သူက မာရက်ဇ်ကို သီးသန့် ခွဲထားဖို့ လိုပေမယ့် အဲ့နောက်မှာ ဂန်ဒိုဂမ်ရဲ့ ပေးပို့မှုကို ဂျက်ဂရီးလစ်ရှ်ကနေ တဆင့် အယ်ဗာရက်ဇ်က နေရာလွတ် အများကြီးထဲမှာ ရသွားတယ်။ ထပ်ပြီးတော့ ခံစစ်အမြင်ကနေ ကြည့်ရင် တော်တော်ဆိုးရွားတဲ့ ပေးဂိုးပါပဲ ” လို့ လက်စကော့က ဆိုပါတယ်။ မန်စီးတီးကို ရှုံးနိမ့်ခဲ့တဲ့နောက် လီဗာပူးဟာ အနားရဦးမှာ မဟုတ်ဘဲ ကြားရက်မှာ ချယ်ဆီးအပြင် နောက်ထပ် ပွဲမှာတော့ အာဆင်နယ်တို့ကို ဆက်တိုက် ရင်ဆိုင်ရမှာပဲ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/1754242023-678x381.jpg",
"imgurl2":"https://nyanaykhin.com/wp-content/uploads/2023/04/1755242023-1024x576.jpg",
"imgurl3":"no",
"video":"no"
 },
     {"ndate":"April  2 , 2023",
"htext":"ရိုဒရီ အနီကဒ်နဲ့ ထွက်ခဲ့လို့ မန်စီးတီး ၁၀ ယောက်ကျန်ရင်တောင် ဒီပွဲ လီဗာပူး မနိုင်ဘူးလို့ ကလော့ပ် ခပ်တင်းတင်းဆို",
"btext1":"အီသီဟက်မှာ မန်စီးတီးကို ဂိုးပြတ် အရေးနိမ့်ခဲ့တဲ့ ပွဲအပြီး ၁၁-၁၁ မဆိုထားနဲ့ စီးတီးက တစ်ယောက်လျော့တောင် နိုင်မယ်လို့ မခံစားရဘူးလို့ ကလော့ပ်က ထုတ်ပြောခဲ့ပါတယ်။ ပထမပိုင်းမှာ ရိုဒရီဟာ နှစ်ဝါ တစ်နီဖြင့် ထုတ်ခံရမယ့် အခိုက်အတန့် ရှိခဲ့ပေမယ့် ကွင်းလယ်ဒိုင်က အဆိုပါဖြစ်ရပ်ကို ကျော်လွှားပေးဖို့ ဆုံးဖြတ်ခဲ့တာပါ။ ဒုတိယပိုင်းမှာ စီးတီးက အနိုင်ဂိုး ၃ ဂိုး သွင်းယူသွားခဲ့တာ ဖြစ်ပါတယ်။ ရိုဒရီ ကံကောင်စွာဖြင့် အနီကဒ် မရခဲ့တဲ့ အဖြစ်အပျက်အပေါ် ကလော့ပ်က ထူးပြီး ခံစားမနေရပါဘူး။ ကလော့ပ်က ပွဲအပြီးမှာပဲ ” ရိုဒရီ ဒုတိယ အဝါကဒ် ရသင့်ခဲ့လားဆိုရင် ရသင့်တာ ဖြစ်ရင်ဖြစ်မှာပေါ့။ ဒါပေမယ့် သူမရခဲ့ဘူးပဲလေ။ ၁၀ ယောက်ကျန် ဖြစ်ခဲ့ရင်တောင် သူတို့ကို ရင်ဆိုင်ကစားတဲ့ ဒီနေ့ပွဲကို အနိုင်ရမယ်လို့ မသေချာပါဘူး။ ကျနော် ရိုးရိုးသားသား ပြောတာပါ ” ထုတ်ပြောခဲ့ပါတယ်။ ",
"btext2":"အီသီဟက်မှာ လီဗာပူးဟာ ဒုတိယပိုင်းမှာ လုံးဝ ဖြိုခွဲခံခဲ့ရတာဖြစ်ပြီး တစ်ပွဲလုံးမှာ စီးတီးက ဂိုးပေါက် ခြိမ်းခြောက်မှု ၁၇ ကြိမ်နဲ့ ဘောလုံးပိုင်ဆိုင်မှု ၇၅% ကျော် ရယူသွားခဲ့ပါတယ်။ ကလော့ပ်ကပဲ ” ကစားသမား ၄ ယောက်ရဲ့ စွမ်းဆောင်ရည်လောက်ပဲ ကျနော်တို့အတွက် အဆင်ပြေတယ်။ ကွင်းလယ်လူ နှစ်ဦးဖြစ်တဲ့ ဟန်ဒါဆန်၊ ဖာဘင်ညိုတို့ထံက ပြင်းထန်တဲ့ လှုပ်အား၊ ကြိုးစားမှုကို မြင်ရတယ်။ ဘောလုံးပိုင်ဆိုင်မှုမှာ ကိုဒီရဲ့ အားထုတ်မှုနဲ့ နောက်ပြီး အယ်လီဆန်လောက်ပါပဲ ” လို့ ဆက်ပြောသွားခဲ့တာ ဖြစ်ပါတယ်။ လီဗာပူးအသင်းဟာ ကြားရက်မှာတော့ ချယ်ဆီးကို အဝေးကွင်းမှာ သွားရောက် ရင်ဆိုင်ရမှာဖြစ်ပြီး နှစ်သင်းလုံးက နိုင်ပွဲရဖို့ လိုအပ်နေတာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/1024242023-678x381.jpg",
"imgurl2":"https://nyanaykhin.com/wp-content/uploads/2023/04/10252420231-1024x576.jpg",
"imgurl3":"no",
"video":"no"
 },
    {"ndate":"April  2 , 2023",
"htext":"အဆင့်သင့် စောင့်နေမယ့် ၅ ပွဲ၊ အီသီဟက်ကွင်းမှာ အုတ်ခဲနဲ့ ထုခံရတဲ့ နည်းပြဘက်စ်ကား၊ ဆော်ရီးပါဆိုတဲ့ ဂွာဒီယိုလာနဲ့ လီဗာပူး သတင်းတိုများ",
"btext1":"မန်စီးတီးကို ဂိုးပြတ် အရေးနိမ့်ခြင်းက ခက်ခဲပေမယ့် အကောင်းဆုံး ကြိုးစားရမှာ သူတို့ ကစားသမားတွေရဲ့ တာဝန်ဖြစ်တာမို့ လက်ကျန် ပွဲစဉ်တွေမှာ ရနိုင်သလောက် အမှတ်တွေကို ရယူနိုင်ရေး ကြိုးစားရပါမယ်လို့ ဂျိုတာက ဝန်ခံပါတယ်။ မန်စီးတီးပွဲမှာ ဂိုးသွင်းနိုင်ခဲ့တဲ့ ဆာလာဟာ အသင်းရဲ့ ပရီးမီးယားလိဂ် သမိုင်းမှာ အဝေးကွင်း သွင်းဂိုး အများဆုံး တိုက်စစ်သမားအဖြစ် ၅၆ ဂိုးနဲ့ အိုဝင်ကို ကျော်ဖြတ်သွားပြီ ဖြစ်ပါတယ်။ စီးတီးပွဲမှာ အသင်းရဲ့ အာရုံစူးစိုက်မှု မရှိတဲ့ ကစားပုံကို နည်းပြအဖွဲ့က စိတ်ပျက်နေခဲ့ပြီး ဟန်ဒါဆန်၊ ဖာဘင်ညို၊ ဂက်ပိုနဲ့ အယ်လီတို့ရဲ့ စွမ်းဆောင်ရည်ကိုပဲ ကျေနပ်မှု ရှိခဲ့တယ်လို့ သိရပါတယ်။ ",
"btext2":"အီသီဟက်ကနေ ထွက်ခွာလာတဲ့ လီဗာပူးနည်းပြအဖွဲ့ရဲ့ ဘက်စ်ကားဟာ အုတ်ခဲနဲ့ ထုခံရတာကြောင့် ကားမှန်အက်ကွဲခဲ့ပေမယ့် နည်းပြအဖွဲ့က ကံကောင်းစွာ ဒဏ်ရာ မရခဲ့ပါဘူး။ မန်စီးတီးအသင်းဘက်ကတော့ အဆိုပါ ဖြစ်ရပ်အတွက် တရားဝင် တောင်းပန်ခဲ့ပါတယ်။ လီဗာပူးကို အနိုင်ရတာ ပျော်လွန်းလို့ အောင်ပွဲခံမိတာဖြစ်ပြီး ကိုစတက်အပေါ် မလေးမစား လုပ်တာ မဟုတ်ကြောင်းနဲ့ သူ့လုပ်ရပ်အတွက် တောင်းပန်တယ်လို့ ဂွာဒီယိုလာက ဆိုပါတယ်။ ဂွာဒီယိုလာ အောင်ပွဲခံမှုကို လိုက်ပါ လက်ဆွဲနှုတ်ဆက်ပြီး စကားတွေပြောနေတဲ့ အာသာကို အသင်းပရိသတ်တွေက စိတ်ပျက်နေကြပါတယ်။ ရိုဒရီ အနီကဒ်နဲ့ ထွက်ရရင်တောင် ဒီကနေ့ စွမ်းဆောင်ရည်နဲ့ဆိုရင် ၁၀ ယောက်ကျန် မန်စီးတီးကို နိုင်မှာ မဟုတ်ကြောင်းနဲ့ ကြားရက် ချယ်ဆီးပွဲမှာ ပိုတည်ငြိမ်တဲ့ စွမ်းဆောင်ရည် ပြသဖို့ လိုအပ်တယ်လို့ ကလော့ပ်က အေးစက်စက် လေသံဖြင့် ထုတ်ပြောခဲ့ပါတယ်။ လီဗာပူးအသင်းဟာ လာမယ့် အမှတ်ပေးပွဲ ၅ ပွဲအဖြစ် ချယ်ဆီး၊ အာဆင်နယ်၊ လိဒ်စ်၊ ဝက်စ်ဟမ်း၊ စပါးတို့ဖြင့် ဆက်တိုက် ယှဉ်ပြိုင်ရမှာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/939242023-678x381.jpg",
"imgurl2":"https://nyanaykhin.com/wp-content/uploads/2023/04/940422023-1024x576.jpg",
"imgurl3":"no",
"video":"no"
 },
   {"ndate":"April  1, 2023",
"htext":"ဒီညပွဲအတွက် မန်ချက်စတာကို ထွက်ခွာသွားတဲ့ လီဗာပူး ကစားသမား ၂၁ ဦး",
"btext1":"ဒီကနေ့ည အစောဆုံး ပွဲစဉ်အဖြစ် မြန်မာစံတော်ချိန် ၆ နာရီမှာတော့ မန်စီးတီးနဲ့ လီဗာပူးတို့ ပရီးမီးယားလိဂ်ပွဲအဖြစ် ထိပ်တိုက် ယှဉ်ပြိုင်ပါမယ်။ နည်းပြကလော့ပ်က တိုက်စစ်မှူး နူးညက်စ် ပွဲထွက်နိုင်တယ်လို့ ပြောဆိုခဲ့ပြီး ဒဏ်ရာကြောင့် ကာလရှည် အနားယူနေရတဲ့ ဒီယက်ဇ်ကတော့ မန်စီးတီးပွဲမှာ ပါဦးမှာ မဟုတ်ဘူးလို့ ထုတ်ပြောသွားပါတယ်။ “ ဒီယက်ဇ် ပြန်လာတာက ကျနော်တို့အတွက် တကယ်ကို သတင်းကောင်းပါပဲ။ အင်အားလည်း ဖြစ်စေပါတယ်။ နေ့တိုင်းမှာ သူ့ရဲ့ အခြေအနေ ဘယ်လိုလဲဆိုတာကို ကျနော်တို့ စမ်းစစ်နေပါတယ်။ ",
"btext2":"ဒီယက်ဇ်က ကြည့်ရတာ အတော်လေး အခြေအနေ ကောင်းနေပါတယ်။ သူပြန်လာဖို့ နောက်ဆုံး အဆင့်ကို ရောက်နေပါပြီ ” လို့ နည်းပြကလော့ပ်က ပြောခဲ့ပါတယ်။ မန်ချက်စတာကို ထွက်ခွာသွားတဲ့ ခရီးစဉ်မှာ ဒီယက်ဇ် မပါဝင်ခဲ့သလို နိုင်ငံတကာ သီတင်းပတ်မှာ အသေးစား ဒဏ်ရာရခဲ့တဲ့ ကိုစတက်တို့ မပါခဲ့ပါဘူး။ လူငယ် ကြယ်ပွင့် ကာဗာရိုလည်း မပါခဲ့သလို ဒဏ်ရာရနေတဲ့ သီယေဂိုနဲ့ ဘာ့ဆဲတစ်တို့လည်း မပါဝင်သွားပါဘူး။ မန်ချက်စတာခရီးအတွက် လိုက်ပါသွားတဲ့ ကစားသမား ၂၁ ဦးကတော့ ဂိုး – အယ်လီဆန်၊ အတ်ဒရီယန်၊ ကလယ်ဟာ။ ခံစစ် – ထရန့်၊ ဗန်ဒိုက်၊ ကိုနတေး၊ မာတစ်၊ ဂိုးမက်စ်၊ ရော်ဘတ်ဆန်။ ကွင်းလယ် – ချိန်ဘာလိန်၊ ဖာဘင်ညို၊ ဟန်ဒါဆန်၊ မီလ်နာ၊ ဂျုံး (မသေချာ)၊ အာသာ၊ အယ်လီးယော့။ တိုက်စစ် – ဖာမင်နို၊ ဂက်ပို၊ ဆာလာ၊ နူးညက်စ်၊ ဂျိုတာ။ ",
"btext3": "   no   ",
"imgurl1":"https://lfcthadin.com/wp-content/uploads/2023/04/1451142023.jpg",
"imgurl2":"https://lfcthadin.com/wp-content/uploads/2023/04/1451142023.jpg",
"imgurl3":"https://lfcthadin.com/wp-content/uploads/2023/04/1451142023.jpg",
"video":"no"
 },
             {"ndate":"April  1, 2023",
"htext":"ဒါဝင်၊ ဂျိုတာ၊ ဂက်ပို၊ ဆာလာ အတွဲကို ထုတ်သုံးနိုင်တဲ့ မန်စီးတီးပွဲအတွက် ပွဲထွက်လူစာရင်း ခန့်မှန်းခြင်း",
"btext1":" ဒီကနေ့ညမှာတော့ လီဗာပူးအသင်းဟာ မန်ချက်စတာကို သွားပြီး မန်စီးတီးအသင်းနဲ့ ယှဉ်ပြိုင်ကစားရပါလိမ့်မယ်။ အမှတ်ပေးဇယား အဆင့် ၆ နေရာမှာ ရှိနေပြီး ထိပ်ဆုံး ၄ သင်း ဝင်ခွင့်အတွက် စပါး၊ နယူးကာဆယ်တို့ကို ယှဉ်ပြိုင်နေရတဲ့ အသင်းဟာ ရလဒ်တွေ ထိခိုက်မခံတော့တာမို့ အီသီဟက်ကွင်းမှာ အရှုံးရလဒ်ကို ရှောင်နိုင်ဖို့ လိုအပ်နေပါတယ်။ Team News ဒီယက်ဇ် လေ့ကျင့်ရေး ပြန်ဝင်နေပြီဖြစ်ပေမယ့် ပွဲနေ့အတွက် ရွေးချယ်ခံရဦးမှာ မဟုတ်ပါဘူး။ ဒါဝင် နူးညက်စ်က ပွဲထွက်လူစာရင်းမှာ ပါဝင်ပေးဖို့ အဆင်သင့် ဖြစ်နေပါပြီ။ သီယေဂို ပါဝင်နိုင်ဖို့ မရှိသေးပေမယ့် ကြံ့ခိုင်မှု အပြည့် ပြန်ရဖို့ နီးစပ်လာပါပြီ။ ကိတ်တာက ကြွ့က်သား ဒဏ်ရာကြောင့် မပါနိုင်ပါဘူး။ Liverpool’s XI vs. Man City ဒီပွဲမှာတော့ ကွင်းလယ်မှာ သီယေဂို၊ ဘာ့ဆဲတစ်နဲ့ ကိတ်တာတို့ ပါဝင်နိုင်မှာ မဟုတ်ပါဘူး။ နည်းပြကလော့ပ် အနေနဲ့ ရွေးချယ်စရာ အကန့်အသတ် အတော်လေး ကြီးမားနေပါတယ်။ ခံစစ်ပိုင်းမှာတော့ အယ်လီဆန်၊ ထရန့်၊ ကိုနတေး၊ ဗန်ဒိုက်နဲ့ ရိုဘိုတို့ကို ဆက်မြင်ရဦးမှာပါ။",
"btext2":"ကွင်းလယ်ဟာ အဓိက မေးခွန်းထုတ်ခံရမယ့် နေရာဖြစ်ပြီး မန်စီးတီးကို ရင်ဆိုင်ဖို့ လုံလောက်တဲ့ အင်အားနဲ့ အရည်အချင်းပိုင်ရှိတဲ့ အတွဲကို ရှာဖွေရမှာပါ။ အကယ်လို့ နည်းပြ ကလော့ပ်က ပုံမှန်အတိုင်း ၄-၃-၃ ဖြင့် ပွဲထွက်မယ်ဆိုရင် ဖာဘင်ညို၊ ဟန်ဒါဆန်၊ ဟာဗေး ကွင်းလယ်ကို ထုတ်သုံးမယ်လို့ ယူဆရပါတယ်။ ဒါဆိုရင် တိုက်စစ်က ဒါဝင်၊ ဂက်ပိုနဲ့ ဆာလာတို့ ဖြစ်ပါလိမ့်မယ်။ ဒါဝင်နဲ့ ဂက်ပိုတို့ဟာ နိုင်ငံတကာ သီတင်းပတ်မှာ ကြံ့ခိုင်မှုနဲ့ ဖျားနာခြင်းတွေ ရှိခဲ့ပေမယ့် မန်စီးတီးပွဲအတွက် အဆင့်သင့် ရှိနေပါမယ်။ ",
"btext3": "    အကယ်လို့ ရီးရဲလ်မက်ဒရစ် ပွဲတုန်းက လူစာရင်းမျိုးကို ထုတ်သုံးမယ်ဆိုရင်တော့ ၄-၂-၃-၁ ဟန်ကို ပိုနွယ်မှာဖြစ်ပါတယ်။ ကွင်းလယ်မှာ ဖာဘင်ညိုနဲ့ ဟန်ဒို နှစ်ဦးကို ထုတ်သုံးပြီး တိုက်စစ်မှာတော့ ဂျိုတာကို အထောင်ထားကာ ဒါဝင်၊ ဂက်ပိုနဲ့ ဆာလာတို့ကို နောက်ကနေ ရံထားဖို့ ဖြစ်ပါတယ်။ လက်ရှိ လူစာရင်းမှာ တိုက်စစ်ပိုင်းက အင်ပြည့်အားပြည့် ရှိနေတာမို့ တိုက်စစ်ကို အသားပေးဖို့ပဲ ကလော့ပ်က ရွေးချယ်မှာပါ။ လာမယ့် ၃ ပွဲဟာ လီဗာပူးရဲ့ ဘောလုံးရာသီကို အဆုံးအဖြတ်ပေးမှာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/fab-four-678x381.jpg",
"imgurl2":"https://nyanaykhin.com/wp-content/uploads/2023/04/4-3-3-a-1024x656.jpg",
"imgurl3":"https://nyanaykhin.com/wp-content/uploads/2023/04/4-3-3--1024x656.jpg",
"video":"no"
 },
            {"ndate":"April  1, 2023",
"htext":"လီဗာပူးပရိသတ်တွေ အကြားချင်းဆုံး စကားကို ထုတ်ပြောပေမယ့် ဘယ်လောက် ပမာဏ ဆိုတာကို ဖြေပေးဖို့ ရှောင်လွဲခဲ့တဲ့ ယာဂင်",
"btext1":"လီဗာပူးအသင်းဟာ ဒီနွေစျေးကွက်မှာ လူအင်အား ပြန်လည်တည်ဆောက်မှာ ဖြစ်ပြီး အသုံးစရိတ် ပေါင် သန်း ၂၀၀ ဝန်းကျင် ထုတ်ရလိမ့်မယ်လို့ မှတ်ချက်တွေ ရထားပါတယ်။ တကယ်တော့ ပေါင် သန်း ၂၀၀ ဆိုတာဟာ အနည်းဆုံး တွက်ချက်တဲ့ ပမာဏဖြစ်ပြီး လက်ရှိ လီဗာပူးအသင်းဟာ ဝါရင့် ကစားသမားတွေ နေရာ အစားထိုးမှုတွေ လုပ်ဖို့ဆိုရင် ပေါင် သန်း ၃၀၀ လောက်ထိ ကုန်ကျနိုင်တာပါ။ အခုချိန်ထိတော့ ကလပ်ဘက်က ငွေဘယ်လောက် သုံးမယ်ဆိုတာမျိုး မသိရသေးပါဘူး။ ဒီနှစ်တွေအတွင်း မန်စီးတီး၊ ချယ်ဆီးတို့လို ငွေအလုံးအရင်း အသုံးပြုခြင်း မရှိပေမယ့် ကလော့ပ်က “အသင်းဟာ ဒီနွေမှာ သေချာပေါက် ငွေသုံးမယ်” လို့ မန်စီးတီးပွဲကြိုမှာ ထုတ်ပြောခဲ့ပါတယ်။ ",
"btext2":"သတင်းသမားတွေက လီဗာပူးအသင်းဟာ ကစားသမား တစ်ဦးအတွက် ပေါင် သန်း ၁၀၀ လောက် အကုန်အကျခံ ခေါ်ယူတာမျိုး လုပ်နိုင်လားဆိုပြီး ဘယ်လင်ဟမ်ကို ရည်ရွယ်တဲ့ မေးခွန်းကို ကလော့ပ်ကို မေးခဲ့ကြပါတယ်။ ကလော့ပ်က “ ကျနော် ဖြေပေးနိုင်သလို အဲ့မေးခွန်းကို ဖြေပေးမှာ မဟုတ်ပါဘူး။ အပြောင်းအရွှေ့ အကြောင်းတွေကို လူရှေ့ ထုတ်ပြောတာမျိုး ကျနော်တို့ ဘယ်တော့မှ မလုပ်ပါဘူး။ နွေစျေးကွက်မှာ ကျနော်တို့ ငွေသုံးမှာဖြစ်ပါတယ်။ ဒါက ကျနော် ပြောနိုင်တာပါပဲ။ ကျနော်တို့ ဒီနွေမှာ သေချာပေါက် ငွေသုံးပါမယ်။ ဘယ်သူ့ကို ခေါ်မလဲ? ဘယ်လောက် သုံးမလဲ? ဆိုတာမျိုးကိုတော့ ပြောမပြနိုင်ပါဘူး ” လို့ ဖြေပေးခဲ့ပါတယ်။  ",
"btext3": "    နိုင်ငံတကာသီတင်းပတ်မှာ အပြောင်းအရွှေ့ သတင်းတွေ များစွာ ထွက်ပေါ်နေခဲ့ပြီး နည်းပြကလော့ပ်ဟာ အသင်းရဲ့ ပစ်မှတ်တွေဖြင့် စကားပြောခဲ့တာကို ဝန်ခံခဲ့ပါတယ်။ ဒါပေမယ့် စကားပြောထားတဲ့ အဆင့်ဖြစ်ကြောင်းနဲ့ “ဆုံးဖြတ်ချက် မချရသေးဘူး”လို့ သူက ထုတ်ပြောခဲ့တယ်။ ဆက်လက်ပြီး ကလော့ပ်က “ ကျနော်တို့ ဒီတလော အတော်လေး ပင်ပန်းထားပါတယ်။ ခင်ဗျားတို့လည်း မှန်းဆကြည့်နိုင်ပါတယ်။ ကျနော်တို့ အလုပ်က ကစားသမားတွေကို တစ်ရာသီလုံး စောင့်ကြည့်ဖို့ ဖြစ်ပါတယ် ” လို့ ပြောပြသွားပါတယ်။ ကွင်းလယ်ဟာ ဝေဖန်အခံရဆုံး နေရာဖြစ်တာနဲ့အတူ လီဗာပူးအသင်းဟာ ဘယ်လင်ဟမ်၊ မေဆန်မောင့်နဲ့ မက်သရုးစ် နူးနက်စ်တို့ကို အဓိက ပစ်မှတ်ထားနေတယ်လို့ နေးဂျုံးစ်နဲ့ ဂျိမ်းပီယာဇ့်လို သတင်းထောက်တွေက ထုတ်ပြောလာပြီ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/bell-klopp-678x381.jpg",
"imgurl2":"https://nyanaykhin.com/wp-content/uploads/2023/03/17563032023-1024x576.jpg",
"imgurl3":"no",
"video":"no"
 },
           {"ndate":"April  1, 2023",
"htext":"ဒီယက်ဇ် သီယေဂို ကြံ့ခိုင်မှု၊ အပြောင်းအရွှေ့ ကိစ္စတွေ အပါအဝင် မန်စီးတီးပွဲကြို လီဗာပူး သတင်းတိုများ",
"btext1":" လီဗာပူးရဲ့ ကွင်းလယ် ပြန်လည်တည်ဆောက်မှုမှာ ဘယ်လင်ဟမ်၊ နူးနက်စ်နဲ့ မောင့်တို့က ဦးစားပေး ပစ်မှတ်ထဲ ပါဝင်နေတယ်လို့ အသင်းသတင်းထောက်တွေက ဖော်ပြနေပါတယ်။ ဟာလန်းကို ဒီကနေ့ညပွဲမှာ ထုတ်သုံးမလား ဆိုတာအတွက် ဂွာဒီယိုလာက နောက်ကျ ဆုံးဖြတ်မှုတစ်ခု ပြုလုပ်သွားပါမယ်။ ဖိုဒန်ကတော့ မပါနိုင်ဘူးလို့ သိရပါတယ်။ အားကစားဒါရိုက်တာ ဂျူလီယန်ဝတ်ရဲ့ အေဂျက်ထံ ပြောင်းရေး ကိစ္စဟာ ပျက်ပြယ်သွားခဲ့ပြီဖြစ်ကာ ဘာကြောင့်လဲဆိုတာတော့ မသိရပါဘူး။",
"btext2":" လီဗာပူးသတင်းထောက်တွေ ဂျူလီယန်ဝတ်ဟာ အသင်းကနေ ထွက်ခွာမှာ ဖြစ်ပေမယ့် ဒီနွေ အပြောင်းအရွှေ့ ကိစ္စတွေကိုတော့ သူ အပြည့်အဝ တာဝန်ယူသွားဦးမယ်လို့ ဖော်ပြနေပါတယ်။ ဒီနွေစျေးကွက်မှာ လီဗာပူးအသင်း ငွေသုံးမယ်လို့ ကလော့ပ်က အတည်ပြုပါတယ်။ ဘယ်သူတွေကို ဘယ်လောက်ပေး ခေါ်မယ်ဆိုတာမျိုးတော့ ရှောင်ပြောခဲ့ပါတယ်။ ဟာလန်း မပါတဲ့ မန်စီးတီးက ခြားနားမှာဖြစ်ပေမယ့် ပိုပြီး အားပျော့သွားမှာမျိုး မဟုတ်ဘူးလို့ ကလော့ပ်က သတိပေးပါတယ်။ ဒါဝင် နူးညက်စ် ဒီညပွဲမှာ ပါဝင်နိုင်မှာဖြစ်ပေမယ့် ဒီယက်ဇ်အတွက်တော့ စောလွန်းနေပြီး သီယေဂိုလည်း ပါဝင်နိုင်မှာ မဟုတ်သေးဘူးလို့ သိရပါတယ်။",
"btext3": "  လီဗာပူးအသင်းဟာ လူငယ် ခံစစ်မှူး တစ်ဦးကို ရှာဖွေနေပြီး လွန်ခဲ့တဲ့ ၂ နှစ်က ကိုနတေးကို ခေါ်ယူခဲ့သလို အနေအထားဖြစ်မယ်လို့ သိရပါတယ်။ ဒီရာသီအတွင်းမှာ လီဗာပူးအသင်းဟာ မန်စီးတီးနဲ့ ချယ်ဆီးတို့နောက် ပေါင် ၃၃.၃၆ သန်းဖြင့် အေးဂျင့်ခ တတိယအများဆုံး ကုန်ကျတဲ့အသင်း ဖြစ်ပါတယ်။ ပေါ်တူဂီကလပ် စပို့တင်းအသင်းမှ ခံစစ်မှူး Jeremiah St. Juste ကို လီဗာပူးဘက်က ဆက်သွယ်မှု ပြုလုပ်နေကြောင်း သတင်းထွက်နေပါတယ်။ ဒီရာသီ ကြီး ၆ ကြီးကြား ယှဉ်ပြိုင်မှုမှာ လီဗာပူးအသင်းဟာ ၇ ပွဲကစား ၅ ပွဲနိုင်ဖြင့် မီနီလိဂ်ရဲ့ ရမှတ်အများဆုံးရ အသင်းဖြစ်နေပါတယ်။ လီဗာပူးအသင်းရဲ့ အားကစားဒါရိုက်တာ အသစ်ဟာ ကလပ်တွင်းက မဟုတ်ဘဲ ကလပ်ပြင်ပက ခေါ်ယူမှု ဖြစ်လာမှာပါ။    ",
"imgurl1":"https://nyanaykhin.com/wp-content/uploads/2023/04/915142023-678x381.jpg",
"imgurl2":"https://nyanaykhin.com/wp-content/uploads/2023/03/19522332023-1024x576.jpg",
"imgurl3":"no",
"video":"no"
 },
          {"ndate":"Mar 31, 2023",
"htext":"အပြောင်းအရွှေ့ သတင်းထောက် ရိုမန်နို ဖော်ပြလာတဲ့ လီဗာပူးရဲ့ ကွင်းလယ် စုဖွဲ့မှုဆိုင်ရာ ပလန်",
"btext1":" အခုဖော်ပြမှာကတော့ အသင်းသတင်းထောက် မဟုတ်ပေမယ့် အပြောင်းအရွှေ့မှာ ဩဇာကြီးမားတဲ့ Fabrizio Romano လို သတင်းထောက်က လီဗာပူးရဲ့ ပလန်ကို ဖော်ပြလာမှုဖြစ်ပါတယ်။ ရိုမန်နိုက ” နွေအပြောင်းအရွှေ့မှာ လီဗာပူး စောင့်ကြည့်နေတဲ့ ကွင်းလယ်လူ များစွာထဲမှာ မက်စရုးစ် နူးနက်စ်ကလည်း တစ်ဦး အပါအဝင်ဖြစ်ပါတယ်။ အရင် သီတင်းပတ်တွေလောက်မှာ သိလာရတာက မေဆန်မောင့်ဟာ သူတို့ စာရင်းမှာ ပါဝင်ထားတဲ့ နောက်ထပ် ကွင်းလယ်လူ ဖြစ်ပါတယ်။ နာဘီ ကိတ်တာနဲ့ ချိန်ဘာလိန်တို့ဟာ အလွတ်ပြောင်းရွှေ့ကြေးဖြင့် နှစ်ဦးလုံး ထွက်ခွာတော့မှာဖြစ်လို့ လီဗာပူးအသင်းဟာ ကွင်းလယ်ကို ပြန်လည် စုဖွဲ့မှု ပြုလုပ်ပါလိမ့်မယ် ” လို့ ဖော်ပြသွားပါတယ်။",
"btext2":"ဒီတလောမှာ လီဗာပူးအသင်းနဲ့ အသင်းသတင်းထောက်တွေကြား ဆက်ဆံရေး အဆင်မပြေတာတွေ ရှိခဲ့ပါတယ်။ အဓိက ထိပ်တိုက်တွေ့တာကတော့ အပြောင်းအရွှေ့ ကိစ္စတွေ နောက်ပြီး နည်းပြအဖွဲ့ရဲ့ အတွင်းရေးတွေကို ဖော်ထုတ်မှုကြောင့်ပါ။ ဥပမာပေးရရင် အသင်းသတင်းထောက်တွေက ကွင်းလယ်လူ ခေါ်ယူဖို့ ဖိအားပေးလွန်းတာ၊ နောက်တစ်ခုက ကလော့ပ်ရဲ့ နည်းပြအဖွဲ့ဟာ တောင်းဆိုမှု အရမ်းကြီးလို့ ဆေးအဖွဲ့အပေါ် ဩဇာလွှမ်းလွန်းကြောင်း ဝေဖန်စာကို သတင်းထောက်တွေက လူသိထင်ရှား ရေးသားခြင်းတွေကြောင့် ဖြစ်ပါတယ်။ အဲ့လို ဖြစ်ရပ်တွေကြောင့် အသင်းသတင်းထောက်တွေဟာ အပြောင်းအရွှေ့ သတင်းထူးတွေကို အသင်းထံက သိပ်မရတော့ပါဘူး။ ဒီနောက်ပိုင်းမှာတော့ ကလော့ပ်နဲ့ ဂျိမ်းပီယာဇ့်တို့ သီးသန့် တွေ့ဆုံခြင်းနဲ့အတူ သူတို့ကြား အဆင်မပြေမှုကို အဆုံးသတ်ထားပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/03/10593132023.jpg",
"imgurl2":"https://lfcthadin.com/wp-content/uploads/2023/03/10593132023.jpg",
"imgurl3":"no",
"video":"no"
 },
         {"ndate":"Mar 31, 2023",
"htext":"ဒီအပတ် မန်စီးတီး – လီဗာပူး ပွဲက ဘယ်လို ရလဒ်ထွက်မလဲ ဘီဘီစီမှ ခရစ်ဆက်တန် သုံးသပ် ခန့်မှန်း",
"btext1":"မတ်လ နိုင်ငံတကာ သီတင်းပတ် ပြီးဆုံး သွားချိန်မှာတော့ ဒီသီတင်းပတ်ကုန်မှာ ပရီးမီးယားလိဂ် ပွဲတွေ ပြန်လည် စတင်ပြီ ဖြစ်ပါတယ်။ လီဗာပူးအသင်းဟာ ပရီးမီးယားလိဂ် ချန်ပီယံ ဖြစ်ဖို့ ကြိုးစားနေတဲ့ မန်ချက်စတာ စီးတီးနဲ့ တွေ့ဆုံနေပြီး အဝေးကွင်း အီတီဟက်မှာ သွားရောက် ရင်ဆိုင်ရမှာပါ။ လီဗာပူးအတွက် နိုင်ငံပွဲတွေ အပြီး ပွဲစဉ်တွေကတော့ မန်စီးတီး၊ ချယ်ဆီး၊ အာဆင်နယ် စတဲ့ အသင်းကြီး ပြိုင်ဘက်တွေနဲ့ချည်း ဆက်တိုက် ရင်ဆိုင်ရမှာ ဖြစ်ပါတယ်။ ဒီသီတင်းပတ်တွေဟာ လီဗာပူးရဲ့ ချန်ပီယံလိဂ် ဝင်ခွင့် တစ်နေရာ အတွက် အဆုံးအဖြတ် အရေးကြီး ပွဲတွေလည်း ဖြစ်နေပါတယ်။ ",
"btext2":"မန်စီးတီးနဲ့ ပွဲကိုတော့ လာမယ့် ဧပြီ ၂ ရက်၊ တနင်္ဂနွေနေ့၊ မြန်မာစံတော်ချိန် ညနေ ၆ နာရီမှာ ယှဉ်ပြိုင် ကစားမှာ ဖြစ်ပါတယ်။ ဘီဘီစီ သတင်းဌာနမှ ပင်တိုင် သုံးသပ်သူ ခရစ်ဆက်တန်က လီဗာပူးနဲ့ စီးတီးတို့ ပွဲ အတွက် အခုလို သုံးသပ် ခန့်မှန်းထားပါတယ်။ ” မန်ချက်စတာစီးတီးက ဒီပွဲမှာ လွဲချော်ခွင့် မရှိပါဘူး။ ချန်ပီယံလမ်းကြောင်း အတွက် ဒိထက် ပိုပြီး အမှတ်လျော့ခွင့် လည်း မရှိတော့ဘူး။ ဒီပွဲက သူတို့ အတွက် နိုင်ကို နိုင်ရမယ့် ပွဲပါ။ လီဗာပူးကတော့ တိုက်စစ် အားပြုပြီး မန်စီးတီးကို ချေမှုန်းဖို့ ကြိုးစားပါလိမ့်မယ်။ သူတို့က တကယ်လည်း စီးတီးကို ပြသနာတချို့ ပေးနိုင်လိမ့်မယ်။ ဒါပေမယ့် လီဗာပူးရဲ့ နောက်တန်းကို ကျနော် စိုးရိမ်နေမိတုန်းပဲ။ သူတို့ရဲ့ high defensive line က ဒီရာသီ ပြသနာတွေ အတော် ပေးနေတာပါ။ သူတို့က ခြေစွမ်း တည်ငြိမ်မှု လည်း မရှိဘူး။ ဒီတော့ စီးတီး တိုက်စစ်ကို သူတို့ တောင့်ခံနိုင်မယ်လို့ ကျနော် မယုံပါဘူး။ ဒီပွဲမှာ မန်စီးတီး အနိုင်လို့ ကျနော် အခိုင်အမာ ဆိုချင်ပါတယ်။ ” လို့ ဆက်တန်က သုံးသပ်ထားပါတယ်။ ခရစ်ဆက်တန်ရဲ့ ပွဲ ခန့်မှန်း ရလဒ်ကတော့ မန်စီးတီး ၃-၁ လီဗာပူး ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/nn3011-4-678x381.jpg",
"imgurl2":"https://nyanaykhin.com/wp-content/uploads/2023/03/18091832023-1024x576.jpg",
"imgurl3":"no",
"video":"no"
 },
        {"ndate":"Mar 31, 2023",
"htext":"ဒီယက်ဇ်၊ နူးညက်စ်တို့ လေ့ကျင့်ရေးမှာ ပါလာခြင်း၊ ဟာလန်း လွဲဖွယ်ရှိခြင်း၊ ဖရန့်ဖတ် ခံစစ်မှူးကို ခေါ်မည် မဟုတ်ခြင်းနဲ့ လီဗာပူး သတင်းတိုများ",
"btext1":" ကြာသပတေးနေ့ လေ့ကျင့်ရေးမှာ ဒီယက်ဇ်၊ နူးညက်စ်တို့ လေ့ကျင့်ရေး ဝင်ခဲ့ကြသလို ဂျိုတာ၊ ဆာလာ၊ ထရန့်တို့ဖြင့် လူစုံခဲ့ကြပါတယ်။ စနေနေ့မှာ ယှဉ်ပြိုင်ရမယ့် အမှတ်ပေးပွဲအတွင်း မန်စီးတီး တိုက်စစ်မှူး ဟာလန်း ပါဝင်နိုင်ဖို့ မသေချာဘူးလို့ သိရပါတယ်။ ဒီနွေမှာ ဖရန့်ဖတ် ခံစစ်မှူး အန်ဒီကာကို အလွတ်ဖြင့် ခေါ်ယူရေးကို လီဗာပူးဘက်က စိတ်မဝင်စားကြောင်း ကစားသမားနဲ့ စကားပြောမှု လုပ်ခဲ့တဲ့ အသင်းသတင်းထောက် Neil Jones က ထုတ်ပြောလာပါတယ်။ လီဗာပူးအသင်းဟာ ဝုဗ်ကွင်းလယ်လူ နူးနက်စ်နဲ့ ချယ်ဆီးမှ မေဆန်မောင့်တို့ကို ကလပ်ရဲ့ ဦးစားပေး ပစ်မှတ်စာရင်းမှာ ထည့်သွင်းထားပါကြောင်း ရိုမန်နိုက ထုတ်ဖော်လာခဲ့ပါတယ်။",
"btext2":" ဒီရာသီဟာ ဒီယက်ဇ်အတွက် ခက်ခဲတဲ့ ဘောလုံးရာသီ ဖြစ်ခဲ့ပေမယ့် အခုတော့ ကိုလံဘီယာသား ပြန်လာပါပြီလို့ ထရန့်က အသင်းဖော်ကို ကြိုဆိုလိုက်ပါတယ်။ Netflix ဘက်က ပရီးမီးယားလိဂ် နောက်ဆုံး ၃ ရာသီကို စီးရီးတွဲ ရိုက်ကူးဖို့ ကမ်းလှမ်းမှုအား လိဂ်ဘက်က ပယ်ချလိုက်ပါတယ်။ ၎င်းတို့ဘက်က ကမ်းလှမ်းမှု ပမာဏဟာ လိဂ်ဘက်က လက်ခံနိုင်မယ့် အနေအထားထက် အတော်လေး လျော့နည်းနေပါတယ်။ ဗန်ဒိုက်ဟာ နယ်သာလန်အတွက်ကော လီဗာပူးအတွက်ပါ ကောင်းမွန်တဲ့ ခေါင်းဆောင် တစ်ဦးဖြစ်တယ်လို့ နေသန် အကီက ထုတ်ပြောခဲ့ပြီး နယ်သာလန် ဂန္တဝင်တွေရဲ့ ဝေဖန်မှုကို တုန့်ပြန်သွားပါတယ်။ ရီးရဲလ်မက်ဒရစ်ဟာ ဘယ်လင်ဟမ်ကို သူတို့ရဲ့ နွေဦးစားပေးအဖြစ် သတ်မှတ်ထားဆဲ ဖြစ်ပေမယ့်လို့ မြင့်မားတဲ့ ပမာဏတစ်ရပ်ကို ပေးရဖို့ကို စိတ်မဝင်စားတာလို့ သိရပါတယ်။ လူငယ်တိုက်စစ်သမား ဗန်ဒုတ်ဟာ စီနီယာလေ့ကျင့်ရေးမှာ အဓိက ကစားသမား တစ်ဦးလို အားလုံးနဲ့ ရင်းရင်းနှီးနှီး ရှိနေပြီး ပူးတွဲ လေ့ကျင့်နေပါတယ်။ နိုင်ငံတကာသီတင်းပတ်မှာ ဂူနီယာအတွက် ပါဝင်ကစားပေးခဲ့တဲ့ ကိတ်တာဟာ လီဗာပူးလေ့ကျင့်ရေးမှာတော့ မပါလာခဲ့ပါဘူး။",
"btext3": "  no    ",
"imgurl1":"https://nyanaykhin.com/wp-content/uploads/2023/03/9033132023-678x381.jpg",
"imgurl2":"https://nyanaykhin.com/wp-content/uploads/2023/03/9043132023-1024x576.jpg",
"imgurl3":"no",
"video":"no"
 },
       {"ndate":"Mar 30, 2023",
"htext":"ချယ်ဆီးက မေဆန်မောင့်အတွက် မယုံနိုင်စရာ ပြောင်းရွှေ့ကြေး တောင်းမည်",
"btext1":" လီဗာပူးအသင်းဟာ ဘယ်လင်ဟမ်ကို ကြိုးစားနေပေမယ့် နွေစျေးကွက်မှာ နောက်ထပ် ကွင်းလယ်လူ တစ်ဦးကို ထပ်ခေါ်ဦးမှာဖြစ်ပြီး မေဆန်မောင့်ကလည်း ပစ်မှတ်တစ်ခု ဖြစ်ပါတယ်။ လီဗာပူးရဲ့ နွေပစ်မှတ် စာရင်းဟာ ပုံမှန် ဘောလုံးရာသီတွေထက် ရှည်လျားတယ်လို့ သိထားရတာကလွဲလို့ အသင်းရဲ့ အသုံးစရိတ်က ဘယ်လောက်လဲ? ဘယ်နှစ်ဦး ခေါ်မလဲ? ဆိုတာတွေကို မသိရသေးပါဘူး။ ဒီအပတ် လန်ဒန်သတင်းဌာနတွေက ဖော်ပြလာမှုအရ လီဗာပူးအသင်းဟာ မေဆန်မောင့်ကို ခေါ်ယူဖို့ “တကယ်ကို ဖြစ်နိုင်ချေ ရှိနေတယ်” လို့ ဖော်ပြခဲ့တယ်။ ၎င်းကပဲ လီဗာပူးအသင်းက ချယ်ဆီးနဲ့ စာချုပ် ၁ နှစ်ပဲကျန်တဲ့ မေဆန်မောင့်ကို လျော့စျေးဖြင့် ရနိုင်တယ်လို့ ဖော်ပြခဲ့တယ်။",
"btext2":"လီဗာပူးဘက်က ချယ်ဆီးနဲ့ စာချုပ်သစ် သက်တမ်းမတိုးတော့မယ့် ကစားသမားကို ဆက်သွယ်ပြီး စည်းရုံးမှု ပြုလုပ်သွားမယ့် အနေအထား ရှိနေတာဖြစ်တယ်။ မောင့်ကိုတော့ ၎င်းရဲ့ နည်းပြဟောင်း တူချယ် ကိုင်တွယ်နေတဲ့ ဘိုင်ယန်ကလည်း စိတ်ဝင်စားနေပါတယ်။ ချယ်ဆီးနဲ့ နီးစပ်တဲ့ သတင်းထောက်ဖြစ်သူ Simon Johnson က The Athletic ကနေ ပြောရာမှာ လန်ဒန်ကလပ်ဟာ အသက် ၂၄ နှစ်အရွယ် မေဆန်မောင့်ရဲ့ ပြောင်းရွှေ့ကြေးကို ပေါင် သန်း ၇၀ လောက်ထိ စျေးသတ်မှတ်နိုင်တယ်လို့ ဆိုပါတယ်။ ",
"btext3": "   ချယ်ဆီးဘက်က သတ်မှတ်တဲ့ ပြောင်းရွှေ့ကြေး အတိအကျ မဟုတ်ကြောင်း ၎င်းသတင်းထောက်က ဆိုခဲ့တာဖြစ်ပေမယ့် ကွင်းလယ်လူ တစ်ဦးထက် ပိုလိုနေတဲ့ လီဗာပူးအသင်းဟာ အဲ့လောက် ပမာဏကို သုံးစွဲမလား သံသယရှိစရာပါပဲ။ လီဗာပူးအသင်းဟာ ဒေါ့မွန်မှ ဘယ်လင်ဟမ်၊ ချယ်ဆီးမှ မေဆန်မောင့်၊ လက်စတာမှ မက်အလစ္စတာ၊ ဘိုင်ယန်မြူးနစ်မှ ဂလာဗန်ဘတ်နဲ့ ဝုဗ်မှ မက်သရူးစ် နူးနက်တို့ကို ကွင်းလယ်ပစ်မှတ်တွေအဖြစ် ချိန်ရွယ်နေတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/17563032023-678x381.jpg",
"imgurl2":"https://nyanaykhin.com/wp-content/uploads/2023/03/10152932023-1024x576.jpg",
"imgurl3":"no",
"video":"no"
 },

      {"ndate":"Mar 30, 2023",
"htext":"လီဗာပူးနဲ့ အပြောင်းအရွှေ့ သတင်းထွက်နေတဲ့ ဖရန့်ဖတ်အသင်းမှ ဘယ်ခြမ်း ခံစစ်မှူး အန်ဒီကာ",
"btext1":"လီဗာပူးအသင်းဟာ ဒီနွေမှာ ကွင်းလယ်ပိုင်း အင်အားဖြည့်ဖို့ ရည်ရွယ်ထားပေမယ့် ဗဟိုခံစစ်မှူး ခေါ်ယူရေးလည်း ပြုလုပ်သွားမှာဖြစ်ပါတယ်။ လက်ရှိ ခံစစ်မှာ မာတစ်နဲ့ ဗန်ဒိုက်တို့ နှစ်ဦးလုံးက အသက် ၃၂ နှစ် အရွယ်တွေ ရှိနေကြပြီဖြစ်ပါတယ်။ အခြားသော ခံစစ်မှူးတွေထဲမှာ ကိုနတေး တစ်ဦးတည်း ပွဲထွက်လူစာရင်းထဲ ပါဝင်ပေးဖို့ ယုံကြည်လောက်စရာရှိပြီး ဂိုးမက်စ်ရဲ့ ခြေစွမ်းက မတည်ငြိမ်ပါဘူး။ နက်ဖီးလစ်နဲ့ ရိုင်းဝီလီယမ်ကိုတော့ ရောင်းချမှာ ဖြစ်ပါတယ်။ ဒါကြောင့်ပဲ လီဗာပူးအသင်းက ခံစစ်မှူး တစ်ဦးကို ခေါ်ယူဖို့ လိုအပ်နေကာ အဲ့အတွက် ရည်ရွယ်ထားတာတွေ ရှိနေပါတယ်။ လက်တလောမှာ ဖရန့်ဖတ်အသင်းမှာ အသက် ၂၃ နှစ်အရွယ် ခံစစ်မှူး အန်ဒီကာဟာ စာချုပ်သစ် လက်မှတ်ထိုးဖို့ ငြင်းဆန်ခဲ့ခြင်းကြောင့် နွေမှာ အလွတ်ဖြင့် အသင်းပြောင်းနိုင်မှာပါ။  ",
"btext2":" Transfermarkt ရဲ့ ဖော်ပြချက်အရ ဒီနွေမှာ အလွတ်နဲ့ရမယ့် ကစားသမားတွေအတွင်း ဖရန့်ဖတ် ခံစစ်မှူးဟာ ဘန်ဇီမာနဲ့ မက်ဆီနောက် စျေးကွက် ပေါက်ကြေးအရ တန်ကြေး အကြီးဆုံး ကစားသမားလည်း ဖြစ်ပါတယ်။ သူဟာ ဖရန့်ဖတ် ပုံမှန်ပွဲထွက်ခွင့်ရ ကစားသမားဖြစ်သလို ဥရောပပွဲ အတွေ့အကြုံ များသူ ဖြစ်ပါတယ်။ ကလပ်များစွာနဲ့အတူ ဆွေးနွေးမှုလုပ်မယ့် အန်ဒီကာဟာ လီဗာပူးနဲ့လည်း စကားပြောဖွယ်ရှိပြီး သူဟာ ပြင်သစ်အသင်းဖော် ကိုနတေးနဲ့အတူ တွဲဘက်ကစားခွင့်သူ ဖြစ်လာမလား စောင့်ကြည့်ရမှာပါ။ သူတို့ နှစ်ဦးဟာ ပြင်သစ် ယူ-၂၁ အသင်းမှာ အတူ တစ်ပွဲ တွဲကစားခဲ့ဖူးတာ ဖြစ်ပါတယ်။ အန်ဒီကာဟာ ဘယ်ခြမ်း ခံစစ်မှူးလည်းဖြစ်တာကြောင့် သူဟာ လီဗာပူးအသင်းမှာ လိုအပ်နေသူမျိုးဖြစ်ပြီး ကစားကွက် တည်ဆောက်မှုတွေအတွင်း အရေးကြီး နေရာတွေကို ဘောလုံးပေးပို့ပုံ ကောင်းတယ်လို့ သိရတာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/10483032023-678x381.jpg",
"imgurl2":"https://nyanaykhin.com/wp-content/uploads/2023/03/10483022023-1024x576.jpg",
"imgurl3":"no",
"video":"no"
 },

     {"ndate":"Mar 30, 2023",
"htext":"ယူရို အကောင်းဆုံး အသင်းထဲ ပါလာတဲ့ ဘရတ်ဒလေ၊ ဘွန်ဒက်လီဂါ ခံစစ်မှူး၊ မောင့်အတွက် ချယ်ဆီးလိုချင်တဲ့ စျေးနှုန်းနဲ့ လီဗာပူးသတင်းတိုများ",
"btext1":"ဘယ်လင်ဟမ် ပြောင်းရွှေ့ကြေး ဘယ်လောက်ကျမလဲအတွက် နိုင်ငံတကာ သီတင်းပတ်အတွင်း သတင်းဌာန အသီးသီးရဲ့ ဖော်ပြချက်အရ ပေါင် သန်း ၁၀၀ ကနေ ပေါင် သန်း ၁၃၀ ရှိမှာ ဖြစ်ပါတယ်။ ဘိုင်ယန်မြူးနစ်မှာ မူဆီရာလာရဲ့ အောင်မြင်မှုကြောင့် မေဆန်မောင့်ဟာ ဘိုင်ယန်ကို ရွေးချယ်မယ်လို့ လန်ဒန်သတင်းဌာနတွေက ဆိုပါတယ်။ နိုင်ငံတကာ သီတင်းပတ်မှာ အားလပ်ရက်ရခဲ့တဲ့ ထရန့်ဟာ အက်ဆာလေ့ကျင့်ရေးမှာ တိတ်တိတ်ဆိတ်ဆိတ် လေ့ကျင့်နေပြီး ကလပ်ဆရာဝန်နဲ့အတူ သူ့ရဲ့ ကြံ့ခိုင်မှု၊ သန်မာမှုနဲ့ လေ့ကျင့်မှု အခြေအနေတွေကို အာရုံစိုက်နေခဲ့ပါတယ်။ ",
"btext2":" ချယ်ဆီး မေဆန်မောင့်အတွက် အနိမ့်ဆုံး ပြောင်းရွှေ့ကြေးကို ပေါင် သန်း ၅၀ ကနေ စတင် တောင်းဆိုမှာဖြစ်ပြီး အဲ့ထက် များတဲ့ ပမာဏကို လိုချင်နေတာ ဖြစ်ပါတယ်။ အမာရာဘတ်ကို ဒီနွေမှာ ချိတ်ဆက်မှု ပြုလုပ်မယ်လို့ သတင်းကြီးနေတဲ့ ကလပ် ၅ သင်းထဲမှာ လီဗာပူးအသင်း ပါဝင်နေပါတယ်။ နည်းပြကလော့ပ်ရဲ့ ပေါင် ၁၂၇ သန်းတန် ကွင်းလယ် ပြင်ဆင်တည်ဆောက်မှုမှာ ပါဝင်ခဲ့တဲ့ ကိတ်တာနဲ့ ချိန်ဘာလိန်တို့ ဒီနွေမှာ ထွက်ခွာမှာဖြစ်ပြီး ဖာဘင်ညိုကတော့ ရောင်းချခံရဖွယ် ရှိနေပါတယ်။",
"btext3": "   လီဗာပူးအငှားကစားသမား ကော်နာ ဘရတ်ဒလေဟာ ဒီအပတ် ယူရိုခြေစစ်ပွဲအတွက် ရော်နယ်ဒို၊ အမ်ဘတ်ပီတို့ ပါဝင်တဲ့ အကောင်းဆုံး ၁၁ ဦးစာရင်းမှာ ညာအစွန်နေရာက ပါဝင်လာပါတယ်။ ဖရန့်ဖတ် ခံစစ်မှူး Evan Ndicka ဟာ စာချုပ်သစ်ကို ငြင်းဆန်ခဲ့တာကြောင့် အသက် ၂၃ နှစ်အရွယ် ခံစစ်မှူးကို ခေါ်ယူရေး လီဗာပူးအတွက် သတိပေးချက် ဖြစ်လာပါတယ်။ စနေနေ့ မန်စီးတီးနဲ့ အမှတ်ပေးပွဲစဉ်မှာ ဒါဝင် နူးညက်စ် ပါဝင်ကစားပေးဖို့ အဆင်သင့်ဖြစ်နေမယ်လို့ သိရပါတယ်။   ",
"imgurl1":"https://nyanaykhin.com/wp-content/uploads/2023/03/9353032023-678x381.jpg",
"imgurl2":"https://nyanaykhin.com/wp-content/uploads/2022/09/trent-lost-1024x576.jpg",
"imgurl3":"https://nyanaykhin.com/wp-content/uploads/2023/03/9333032023.jpg",
"video":"no"
 },

    {"ndate":"Mar 29, 2023",
"htext":"လီဗာပူးထက် အရင် ယူနိုက်တက်ကမှ ပရီးမီးယားလိဂ်ဖလား ရနိုင်ဦးမယ်လို့ ဝေဖန်လာတဲ့ ဂယ်ရီနဗီး",
"btext1":"၂၀၁၉-၂၀၂ ဘောလုံးရာသီအစမှာ လီဗာပူးထက်စာရင်း ယူနိုက်တက်ကမှ ပရီးမီးယားလိဂ်ဖလား အနိုင်ရဦးမယ်လို့ ဂယ်ရီနဗီးက ဟောကိန်း ထုတ်ခဲ့ပါတယ်။ အဆိုပါ ဘောလုံးရာသီမှာ လီဗာပူးက နှစ်ပေါင်း ၃၀ အတွင်း ပထမအကြိမ် အဖြစ် အမှတ်ပေးချန်ပီယံဆုကို ပြန်ရခဲ့တယ်။ ဒါပေမယ့် နဗီးကတော့ သူမှားခဲ့တယ်လို့ ထုတ်ပြောပေမယ့် နောက်ထပ်တစ်ကြိမ် ပရီးမီးယားလိဂ်ဆုကို လီဗာပူးထက် ယူနိုက်တက်ကပဲ အရင်ရပါမယ်လို့ ထပ်မံ ခန့်မှန်းခဲ့ပါတယ်။ ဂယ်ရီနဗီးက ” အဲ့တုန်းက အဲ့စကားပြောခဲ့တာက သူတို့ သုံးတဲ့ အသာတင် အသုံးစရိတ်နဲ့ဆိုရင် ကလော့ပ်တို့ ပရီးမီးယားလိဂ်ဖလား အနိုင်ရမယ် မထင်လို့ပါ။ အဲ့အချိန်တုန်းက ဗန်ဒိုက်နဲ့ အယ်လီဆန်တို့ရဲ့ အစွမ်းအစကိုလည်း အပြည့်အဝ မမြင်ရသေးပါဘူး။ ",
"btext2":" ဆာလာနဲ့ မာနေးတို့ကလည်း သူတို့ရဲ့ ခြေစွမ်းကို ထိန်းသိမ်းနိုင်မယ်လို့ မထင်မိဘူးလေ။ ဒါပေမယ့် ကလော့ပ်ဟာ အသုံးစရိတ် နည်းနည်းပဲ သုံးခဲ့ပြီး ဒီကစားသမားတွေကို ၄ ရာသီ ၅ ရာသီလောက် ထိန်းထားနိုင်ခဲ့ရင်းရဲ့ အကျိုးအမြတ်ကို ရခဲ့တာပါ။ ဒါပေမယ့် ကျနော် ထပ်ပြီး ပြောရရင် နောက်ထပ် ပရီးမီးယားလိဂ်ကို အနိုင်ရဖို့က သူတို့ထက်စာရင်း ယူနိုက်တက်က အရင်ရပါလိမ့်မယ်။ လီဗာပူးက ကလော့ပ် လက်အောက်မှာ ပရီးမီးယားလိဂ် ထပ်ပြီး အနိုင်ရမလားလို့ မေးခဲ့ရင် ကျနော် အဖြေက မသိပါဘူး။ လီဗာပူးပိုင်ရှင်သစ် ဘယ်သူဖြစ်လာမယ် ကျနော် မသိပါဘူး။ သူတို့အသင်းမှာ ရင်းနှီးမြုပ်နှံမှု အသစ် ရသွားမလား မသိပါဘူး။ ဘာတွေ ဆက်ဖြစ်မယ် မသိနိုင်သေးဘူး။",
"btext3": "   သူတို့မှာ ယာဂင်ကလော့ပ်လို နည်းပြကို ပိုင်ဆိုင်ထားပြီး နွေမှာ အသုံးစရိတ် ပေါင် သန်း၂၀၀-၃၀၀ လောက် သုံးရင်တော့ ပရီးမီးယားလိဂ်ကို နောက်တစ်ကြိမ် အနိုင်ရနိုင်ပါတယ်။ ဒါပေမယ့် သူတို့ စီးတီး၊ ချယ်ဆီးနဲ့ ယူနိုက်တက်တို့လို ငွေမသုံးဘူး ဆိုရင်တော့ ကလော့ပ်က အမှတ်ပေးဖလား နောက်တစ်ကြိမ် အနိုင်ရဖို့ ခက်ခဲပါလိမ့်မယ်။ ပရီးမီးယားလိဂ် အနိုင်ရတဲ့ အသင်းတွေက အသုံးစရိတ်ကြီးနဲ့ ကလပ်တွေဖြစ်ပါတယ်။ လီဗာပူး၊ လက်စတာတို့လို အသင်းမျိုးတွေ အနိုင်ရလေ့ မရှိပါဘူး။ လိဂ်တိုင်းက တူတူပါပဲ ” လို့ ဆိုသွားတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/19392932023-678x381.jpg",
"imgurl2":"https://nyanaykhin.com/wp-content/uploads/2023/03/klopp-ucl-1024x576.jpg",
"imgurl3":"no",
"video":"no"
 },

   {"ndate":"Mar 29, 2023",
"htext":"ချန်ပီယံလိဂ် ဖိုင်နယ်ပွဲ မတိုင်ခင် ကလော့ပ်နဲ့အတူ ဘီယာထိုင်သောက်ဖြစ်တဲ့ အကြောင်းနဲ့ ဂျာမာန်သားရဲ့ ရိုးရှင်းမှုကို ဂျရတ် ဖွင့်ပြောလာ",
"btext1":" မေလတုန်းက ရီးရဲလ်မက်ဒရစ်နဲ့ ချန်ပီယံလိဂ်ဖိုင်နယ်ပွဲ မတိုင်ခင်လေးမှာ ကလော့ပ်နဲ့ သောက်ရင်းစကားပြောကြတဲ့ အကြောင်း စတီဗင်ဂျရတ်က ဖွင့်ဟလာပါတယ်။ အဲ့ဒီ့တုန်းက အက်စ်တွန်ဗီလာနည်းပြ ဖြစ်နေတဲ့ ဂျရတ်ဟာ လီဗာပူးမြို့က အရက်ဆိုင်တစ်ခုရဲ့ အပြင်ဘက်မှ ထိုင်နေချိန် ကလော့ပ်က ခွေးနဲ့ လမ်းလျှောက်ထွက်လာတာကို တွေ့လိုက်ရတာပါ။ ဂျရတ်က လီဗာပူးနည်းပြကို အော်ပြီး ပဲရစ်က ဖိုင်နယ်ပွဲမှာ ကံကောင်းပါစေလို့ ဆုတောင်းပေးခဲ့တာ ဖြစ်ပါတယ်။ ဂျရတ်ကို တွေ့ချိန်မှာ ကလော့ပ်ဟာ လှည့်လာပြီးတော့ ဘီယာတပိုင့်လောက် ဝယ်တိုက်ခိုင်းခဲ့ပါတယ်။ သူတို့နှစ်ယောက် အတူ ဘီယာသောက်နေတာကို ပရိသတ်တစ်ယောက်က သတိထားမိခဲ့ပြီးတော့ တင်လိုက်တဲ့ တွစ်တာပို့စ်ကလည်း အွန်လိုင်းမှာ ပျံ့သွားခဲ့တာပါ။",
"btext2":" ဂျရတ်နဲ့ ကလော့ပ်တို့ဟာ ၂ပိုင့်၊ ၃ပိုင့်လောက် သောက်ဖြစ်ခဲ့ကြပြီးတော့ နည်းပြက ဆေးလိပ်လည်း နည်းနည်းသောက်ခဲ့ပါသေးတယ်။ သူတို့ဟာ ဘောလုံးအကြောင်း၊ ဘဝအကြောင်း၊ မြို့ထဲကအကြောင်း၊ ကလော့ပ်ရဲ့ အနာဂတ်အစီအစဉ်အကြောင်းကို ပြောဆိုခဲ့ကြတာပါ။ ဂျရတ်က ပြောပြရာမှာ “ ကလော့ပ်က သူ့ခွေးနဲ့အတူ လမ်းလျှောက်လာတာ။ ကျွန်တော်က သူငယ်ချင်းတစ်ယောက်နဲ့ အပြင်မှာ ထိုင်ပြီး နည်းနည်းပါးပါး သောက်နေတာပါ။ ကျွန်တော်က သူ့ကို ကံကောင်းပါစေဆိုပြီး အော်ပြောခဲ့တယ်။ ရက်အနည်းငယ်ကြာရင် သူတို့ ချန်ပီယံလိဂ်ဖိုင်နယ် ကစားဖို့ရှိနေလို့ပါ။ သူဒီအတိုင်း ထွက်သွားမယ် ထင်နေတာ။ ဒါပေမယ့်သူက ‘မရဘူး။ ဘားထဲသွား, ငါ့ကို တပိုင့်လောက် ဝယ်တိုက်’ဆိုပြီး ပြောတယ်။ အဲ့ဒါနဲ့ ကျွန်တော်တို့လည်း သူ့ကို တပိုင့် ဝယ်တိုက်တာပေါ့။ တကယ်တော့ သူ ၂ပိုင့်, ၃ပိုင့်လောက် သောက်ဖြစ်သွားပါတယ်။ ဆေးလိပ်လဲ နည်းနည်းသောက်သွားတယ်။",
"btext3": "    သူ့ခွေးကတော့ စိတ်ရှည်ရှည်နဲ့ စောင့်နေတာပေါ့။ ကျွန်တော်တို့ တစ်နာရီကျော်လောက် လေပေးဖြောင့်နေရော။ ဘောလုံးအကြောင်း၊ လီဗာပူးက ဘဝအကြောင်း၊ သူ့ရဲ့ အနာဂတ်အစီအစဉ်တွေအကြောင်း စုံလို့ပါပဲ ” လို့ ပြောပြပါတယ်။ လီဗာပူးဟာ အဲ့ဒီ့ဖိုင်နယ်ပွဲမှာ ဗီနီစီးယပ်ရဲ့ ဒုတိယပိုင်းသွင်းဂိုးကြောင့် ၁-၀ နဲ့ ရှုံးနိမ့်ခဲ့တာပါ။ ဒါပေမယ့် ကလော့ပ်ရဲ့အသင်းဟာ အက်ဖ်အေဖလား၊ ကာရာဘောင်းဖလား အောင်မြင်ခဲ့ပြီးနောက် မာဆေးဆိုက် အိမ်ပြန်ခရီးမှာ သူရဲကောင်းတွေလို ကြိုဆိုခြင်းကို လက်ခံရရှိခဲ့ပါသေးတယ်။ ဂျရတ်ကပဲ ကလော့ပ်ရဲ့ ဘောလုံးပြင်ပ လူနေမှု ပုံစံအကြောင်းကို ဖောက်သည်ချပါသေးတယ်။ “ ကလော့ပ်က တကယ်ပေါင်းလို့ကောင်းသူ တစ်ယောက်ဖြစ်ပြီး ဘောလုံး ပတ်ဝန်းကျင်မှာ မြင်နေရတာနဲ့ ကွာခြားခဲ့ပါတယ်။ ရိုးရိုး အဝတ်အစားနဲ့ သူ့ခွေးကို လမ်းလျှောက်ပေးနေတာပါ။ သူက ကျွန်တော့်သူငယ်ချင်းကိုလည်း ကောင်းကောင်း ဆက်ဆံခဲ့တယ်။ သူ့ကိုပါ စကားဝိုင်းထဲ ပါဝင်စေခဲ့ပါတယ်။ ဒါက သူ့ရဲ့ ရိုးသားတဲ့ နေထိုင်မှုပုံစံကို ဖော်ပြနေတာပါ။ သူက ရိုးသားတယ်၊ နှိမ့်ချတတ်တယ်။ အရှိန်အဝါ၊ ဆွဲဆောင်မှုရှိပါတယ်။ တချိန်ထဲမှာ သူက ပါရမီပါတဲ့ အတော်ဆုံး နည်းပြတွေထဲက တစ်ယောက်ပါ။ ကျွန်တော့်အတွက် ထူးခြားတဲ့သူတစ်ယောက်ပါပဲ ” လို့ ဂျရတ်က ပြောဆိုခဲ့တာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/18032932023-678x381.jpg",
"imgurl2":"https://nyanaykhin.com/wp-content/uploads/2023/03/180429320231-1024x576.jpg",
"imgurl3":"no",
"video":"no"
 },
             {"ndate":"Mar 29, 2023",
"htext":"မေဆန်မောင့်ကို ခေါ်ယူရေးမှာ လီဗာပူးနဲ့ ပြိုင်ဆိုင်မယ့် ဥရောပ ထိပ်သီးတစ်သင်း ပေါ်ထွက်လာ",
"btext1":"ချယ်ဆီးအသင်းကနေ ထွက်ခွာတော့မယ့် မေဆန်မောင့်ကို ခေါ်ယူရေးမှာ လီဗာပူးနဲ့အပြိုင် ဘိုင်ယန်မြူးနစ် အသင်းလည်း ပါဝင်လာခဲ့ပြီ ဖြစ်ပါတယ်။ ဒီကာလတွေအတွင်း လီဗာပူးအသင်းဟာ အသက် ၂၄ နှစ်အရွယ် ချယ်ဆီး အကယ်ဒမီထွက် ကွင်းလယ်လူကို ခေါ်ယူရေး အလေးအနက် စိတ်ဝင်စားနေတာပါ။ ချယ်ဆီးဘက်က သူတို့ ကစားသမားကို ပေါင် သန်း ၅၀ ဖြင့် ရောင်းချမှာဖြစ်ပြီး လီဗာပူးက သက်သာတဲ့ စျေးနှုန်းဖြင့် ခေါ်ယူနိုင်ဖို့ ရည်ရွယ်နေတယ်လို့ သိရတယ်။ ဒါပေမယ့် ချယ်ဆီးကတော့ ပြည်တွင်း ပြိုင်ဘက်ကလပ် အင်အား တောင့်တင်းသွားရေး သူတို့ ကစားသမားကို လက်လွတ်လိုခြင်း မရှိပါဘူး။ မောင့်ဘက်က စာချုပ်သစ် လက်မှတ်ထိုးဖို့ကို ပယ်ချလိုက်တဲ့နောက် အရောင်းစာရင်း တင်ဖို့ လမ်းဖွင့်လာခဲ့တာ ဖြစ်ပါတယ်။ ",
"btext2":"လက်တလောမှာ ဘိုင်ယန်မြူးနစ် နည်းပြသစ်ဖြစ်လာတဲ့ တူချယ်က တပည့်ဟောင်းကို ဘွန်ဒက်လီဂါထံ ခေါ်ယူသွားဖို့ စိတ်ဝင်စားလာခဲ့တယ်။ မောင့်ကိုယ်တိုင်က ချယ်ဆီးမှာ နေရာမရခြင်း အင်္ဂလန်ပြင်ပတွေမှာ ခြေစွမ်းပြခဲ့ဖူးသူမို့ ဒီစိန်ခေါ်မှုကို စိတ်ဝင်စားနိုင်တယ်လို့ ဘိုင်ယန်ဘက်က ယူဆရပါတယ်။ နည်းပြကလော့ပ်ဟာ ဒီနွေမှာ ဘယ်လင်ဟမ်ကို ခေါ်ယူရေး ဦးစားပေးဖြစ်ပေမယ့် သူ စီစဉ်ထားတဲ့ စာရင်းရှည်ထဲမှာ မောင့်က ဒုတိယနေရာလောက်က ပါဝင်ထားတာပါ။ ပြီးခဲ့တဲ့ ရာသီမှာ ဘဏ္ဍာရေး အရှုံးပေါ်ထားတဲ့ ချယ်ဆီးက မောင့် အပါအဝင် ကစားသမား အချို့ကို ဒီနွေမှာ ရှင်းထုတ်သွားမှာပဲ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/10152932023-678x381.jpg",
"imgurl2":"https://nyanaykhin.com/wp-content/uploads/2023/03/18172432023-1024x576.jpg",
"imgurl3":"no",
"video":"no"
 },
            {"ndate":"Mar 29, 2023",
"htext":"ဂိုးမက်စ်ကို ခေါ်လိုနေတဲ့ နယူးကာဆယ်၊ ဖရန့်ဖတ် ခံစစ်မှူးကို ချိန်ရွယ်ခြင်းနဲ့ လီဗာပူး သတင်းတိုများ",
"btext1":"အင်္ဂလန်ကလပ်တွေထဲမှာ မေဆန်မောင့်ကို စိတ်အဝင်စားဆုံးက လီဗာပူးအသင်းဖြစ်ပြီး လက်ရှိမှာ ဘိုင်ယန်ကလည်း ချယ်ဆီးကနေ ထွက်ခွာတော့မယ့် မောင့်ကို ခေါ်ယူဖို့ မျက်စိကျလာနေတယ်လို့ သိရပါတယ်။ အင်္ဂလန် ယူ-၂၁ အသင်းက ခရိုအေးရှား ယူ-၂၁ အသင်းကို ၂-၁ ဖြင့် အရေးနိမ့်တဲ့ပွဲမှာ ကာတစ်ဂျုံးနဲ့ အယ်လီယော့တို့ ပါဝင်ကစားခဲ့ပါတယ်။ လီဗာပူးအသင်းဟာ ဖရန့်ဖတ်အသင်းမှ အသက် ၂၃ နှစ်အရွယ် ပြင်သစ် ခံစစ်မှူး Evan Ndicka ကို ဒီနွေမှာ ခေါ်ယူနိုင်ရေး ကြိုးစားမှာ ဖြစ်ပါတယ်။ ၎င်းခံစစ်မှူးဟာ ဖရန့်ဖတ်ရဲ့ စာချုပ်သက်တမ်းတိုးလိုမှုကို ငြင်းဆန်ပြီး အသင်းပြောင်းဖို့ စီစဉ်နေပါတယ်။ ",
"btext2":"တိုက်စစ်မှူး လူးဝစ် ဒီယက်ဇ်ဟာ ဒီအပတ်မှာပဲ အကယ်ဒမီအသင်းနဲ့ လေ့ကျင့်ရေး ပြန်ဝင်ခဲ့ပါပြီ။ သူဟာ စီနီယာအသင်းနဲ့ အချိန်ပြည့် လေ့ကျင့်ရေး စတင်ဖို့ အဆင်သင့် ဖြစ်နေပါပြီ။ နည်းပြကလော့ပ်ဟာ ဒီနွေမှာ ကွင်းလယ်ကို ကြီးကြီးမားမား ပြောင်းလဲဖို့ စိတ်ပိုင်းဖြတ်ထားပေမယ့် ခံစစ်မှူး တစ်ဦးလောက်ကိုလည်း ခေါ်ယူလိုနေပါတယ်။ နယူးကာဆယ်အသင်းဟာ လီဗာပူးခံစစ်မှူး ဂျိုးဂိုးမက်စ်ကို ခေါ်ယူဖို့ စိတ်ဝင်စားနေတယ်လို့ သိရပါတယ်။ လီဗာပူးဘက်က ဘယ်လင်ဟမ်ကို ခေါ်ယူနိုင်ရေး ပေါင် သန်း ၁၀၀ ကမ်းလှမ်းမှု ပေးပို့ထားတယ်လို့ ဗြိတိန်အေးဂျင့်တွေဘက်က ထုတ်ဖော်မှုတွေ ရှိလာနေပါပြီ။ သီယေဂို အယ်ကန်တာရာဟာ မန်စီးတီးနဲ့ပွဲမှာ ပါဝင်ကစားပေးဖို့ အဆင်သင့် ဖြစ်နေဦးမှာ မဟုတ်ပါဘူး။ ဒီရာသီ ပရီးမီးယားလိဂ် အကောင်းဆုံးသော အဝေးကွင်း လိုက်ပါအားပေးသူတွေ အဖြစ် လီဗာပူးပရိသတ်တွေ ရွေးချယ်ခံထားရပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/9382932023-678x381.jpg",
"imgurl2":"https://nyanaykhin.com/wp-content/uploads/2023/03/18362832023-1024x576.jpg",
"imgurl3":"no",
"video":"no"
 },
           {"ndate":"Mar 28, 2023",
"htext":"ဘယ်လင်ဟမ်ကိုရတဲ့ ကလပ်က အရမ်း ကံကောင်းမှာပါ၊ လီဗာပူးကို ပြောင်းလာရင် သိပ်ကောင်းပါမယ် ဆိုလာတဲ့ ဟန်ဒါဆန်",
"btext1":"ဂျော်ဒန် ဟန်ဒါဆန်ဟာ ဂျူ့ဒ်ဘယ်လင်ဟမ်ရဲ့ အစွမ်းအစကို ကြောက်မက်ဖွယ် အဖြစ် ဖော်ညွှန်းခဲ့ပြီး သူ့ကို ခေါ်ယူနိုင်တဲ့အသင်းက ကံအကောင်းဆုံး ဖြစ်လိမ့်မယ်လို့ ပြောဆိုခဲ့ပါတယ်။ ယူကရိန်းကို ၂-၀ နဲ့ အနိုင်ရခဲ့ပြီးနောက် ဟန်ဒါဆန်ဟာ မီဒီယာတွေထံ သူ့ရဲ့ အတွေ့အကြုံကို ပြောပြနေချိန်အတွင်း ဘယ်လင်ဟမ်က ကြားနိုင်လောက်တဲ့ အကွာအဝေးကနေ ဖြတ်လျှောက်သွားပြီးတော့ ဟန်ဒါဆန်ကို အာရုံပျက်သွားအောင်လို့ ဟောက်သံ ဆူဆူညံညံတွေ လုပ်ပြပြီး စနောက်ခဲ့တာဖြစ်ပါတယ်။ လီဗာပူးအသင်းခေါင်းဆောင်ဟာ အင်္ဂလန်လက်ရွေးစင်အသင်းမှာ ဒေါ့မွန်ကြယ်ပွင့်နဲ့ ခိုင်မာတဲ့ ဆက်ဆံရေးတစ်ခုကို ရှိထားတာပါ။ ဒါကြောင့်ပဲ ဘယ်လင်ဟမ်ကို ခေါ်ယူရေး လီဗာပူးမှာ အားသာချက် ရှိမယ်လို့ ယူဆကြပေမယ့် ဟန်ဒါဆန်ကတော့ ကစားသမားလေး ဖိအားကြီးအောင် မလုပ်ခဲ့ပါဘူး။ ",
"btext2":"ဒါပေမယ့် ဘယ်လင်ဟမ်ရဲ့ ကြီးမားတဲ့ အစွမ်းအစ အကြောင်းကိုတော့ ဟန်ဒါဆန်က ပျော်ပျော်ကြီး ပြောပြခဲ့တာပါ။ ဟန်ဒါဆန်က သူ့ရဲ့ အင်္ဂလန် ကွင်းလယ်တွဲဖက်ကို အတော်လေး အထင်ကြီး လေးစားမှုရှိနေတာ ဖြစ်ပါတယ်။ “ ဂျူ့ဒ်က ဒေါ့မွန်မှာ ကောင်းကောင်းလုပ်နေတယ်။ ဒေါ့မွန်က သိပ်ကောင်းတဲ့ကလပ် ဖြစ်ပြီး အမြဲတမ်း ချန်ပီယံလိဂ်မှာ ပါဝင်ကစားရတယ်။ ဒါက သူ့အတွက် အကူအညီ ဖြစ်ခဲ့ပါတယ်။ အနာဂတ်မှာ သူဘယ်လမ်းကြောင်းကို သွားမလဲဆိုတာ သူ့မိသားစုနဲ့ သူဆွေးနွေးမှာ သေချာပါတယ်။ သူဘယ်ကိုပဲသွားသွား.. သူ့ကိုရတဲ့ကလပ်ကတော့ ကံကောင်းတဲ့ကလပ် ဖြစ်ပါလိမ့်မယ်။ သူ့ရဲ့ အလားအလာကတော့ ထိပ်ဆုံးအထိပဲ။ သူဖြစ်ချင်သလောက် ဖြစ်နိုင်ပါတယ်။ အရေးကြီးဆုံးက သူ့မှာ မှန်ကန်တဲ့စိတ်ဓာတ် ရှိနေတာပါပဲ။ သူက တကယ်ကို ထူးခြားတယ်။ သူ့အသက်အရွယ်နဲ့ သူစိတ်ဓာတ်ကို ယုံတောင်မယုံနိုင်ဘူး။ ",
"btext3": "   လာမယ့်နှစ်များစွာမှာ သူက သိပ်တော်တဲ့ ကစားသမားတစ်ယောက် ဖြစ်လာမယ်ဆိုတာ ယုံကြည်ပါတယ်။ ကျွန်တော် ပြောခဲ့ဖူးပါတယ်။ သူ့အပေါ် ဖိအားတွေအများကြီး မပေးမိဖို့ ဂရုစိုက်ရမယ်လို့။ ဒီအတိုင်းလေးပဲ သူကစားပါစေ။ ဒီအတိုင်းလေးလဲ သူ့ရဲ့ စွမ်းဆောင်ရည်တွေကို မြင်နိုင်ပါတယ်။ ကျွန်တော်က သူ့ကို အကောင်းဆုံး ကစားသမား ဖြစ်စေချင်တာပါ။ လီဗာပူးကို သူရောက်လာရင်တော့ အရမ်းကို ကောင်းမှာပါ။ ဒါပေမယ့် သူ့အတွက် မှန်ကန် သင့်တော်ဖို့ လိုပါတယ်။ ကလပ်တိုင်းက သူ့ကို လိုချင်ကြမှာပါ ” လို့ ဟန်ဒါဆန်က မှတ်ချက်ပေးခဲ့တာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/19212832023-678x381.jpg",
"imgurl2":"https://nyanaykhin.com/wp-content/uploads/2023/03/bell-hendo-1024x576.jpg",
"imgurl3":"no",
"video":"no"
 },
          {"ndate":"Mar 28, 2023",
"htext":"လီဗာပူးအတွက် သတင်းကောင်း၊ ဘယ်တောင်ပံသမား လူးဝစ် ဒီယက်ဇ် လေ့ကျင့်ရေး ပြန်ဝင်ပြီ",
"btext1":" လူးဝစ် ဒီယက်ဇ်ဟာ လီဗာပူးအသင်းကို သတင်းကောင်းပေးခဲ့ပြီဖြစ်ပြီး သူဟာ အသင်းရဲ့ ပထမအသင်း လေ့ကျင့်ရေးထံ ပြန်လာခဲ့ပြီဖြစ်ပါတယ်။ မနှစ်က အောက်တိုဘာမှာ အာဆင်နယ်ကို ၃-၂ ဖြင့် အရေးနိမ့်ခဲ့တဲ့ ပွဲစဉ် နောက်ပိုင်း ဒဏ်ရာကြောင့် ၃ လ နားခဲ့ရတဲ့ ဒီယက်ဇ်ဟာ ဒူဘိုင်းက ရာသီပြင်ဆင်မှုမှာ လိုက်ပါနိုင်ခဲ့ပေမယ့် ဒဏ်ရာ ပြန်ထိခဲ့တာကြောင့် ၁၄ ပတ်ကြာ အနားထပ်ယူခဲ့ရသူ ဖြစ်ပါတယ်။ မနှစ်က ဇန်နဝါရီမှာ ပေါ်တိုကနေ ပေါင် သန်း ၅၀ ဖြင့် ပြောင်းလာကတည်းက ဒီယက်ဇ်ဟာ ဘယ်ခြမ်းမှာ အရေးပါတဲ့ ကစားသမားဖြစ်လာခဲ့တာပါ။ ဒီရာသီ သူမရှိခြင်းဟာ လီဗာပူးတိုက်စစ်အတွက် ဆုံးရှုံးမှုကြီး ဖြစ်ထားခဲ့ပါတယ်။",
"btext2":"ကုန်ခဲ့တဲ့ လတွေအတွင်း လီဗာပူးအသင်းဟာ ဒီယက်ဇ်ရဲ့ အခြေအနေကို အတော်လေး ဂရုစိုက် စောင့်ကြည့်နေခဲ့တာဖြစ်ပြီး လုံလောက်အောင် အနားပေးထားခဲ့ပါတယ်။ နိုင်ငံတကာ သီတင်းပတ် အတွင်း ကလပ်ရဲ့ စစ်ဆေးမှုတွေအရ ဒီယက်ဇ် သက်သာလာတဲ့ သတင်းကောင်းကို ရခဲ့တာပါ။ ဒီယက်ဇ်ဟာ လီဗာပူး အကယ်ဒမီ ကစားသမားတွေနဲ့အတူ လေ့ကျင့်ရေးတွေ ဆင်းခဲ့ရာမှာ ဒဏ်ရာက တုန့်ပြန်မှု မရှိတော့ပါဘူး။ နောက်ထပ် တစ်ဆင့်အဖြစ် ဒီအပတ် ခါဘီမှာ စီနီယာအသင်းဖော်တွေနဲ့အတူ သူ လေ့ကျင့်ရေး အပြည့် ပြန်ဝင်မှာ ဖြစ်ပါတယ်။ ",
"btext3": "    ဒီအပတ် စနေနေ့ မန်စီးတီးနဲ့ပွဲမှာ ဒီယက်ဇ် ပွဲထွက်လူစာရင်းထဲ ပါဝင်ဦးမှာ မဟုတ်ပေမယ့် အဝေးကွင်း ခရီးထွက်ရာမှာ သူ့ကို အသင်းလူစာရင်းထဲ ခေါ်ယူသွားနိုင်ပါတယ်။ သူဟာ အာဆင်နယ်နဲ့ ချယ်ဆီးတို့ကို ရင်ဆိုင်ရမယ့် ပွဲလောက်မှာတော့ ပွဲကစားပေးဖို့ အဆင်ပြေလောက်မှာ ဖြစ်ပါတယ်။ လက်ရှိ တိုက်စစ်မှာ ဒါဝင်၊ ဆာလာ၊ ဂက်ပို၊ ဂျိုတာ၊ ဖာမင်နိုတို့ကို ရွေးချယ်လို့ ရမှာဖြစ်ပေမယ့် မက်ဒရစ်ပွဲမှာ ဒဏ်ရာရသွားတဲ့ ဒါဝင်ရဲ့ ကြံ့ခိုင်မှု အသေးစိတ် အခြေအနေကို မသိရသေးတာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/18362832023-678x381.jpg",
"imgurl2":"https://nyanaykhin.com/wp-content/uploads/2022/09/diaz-ucl-goal-1024x644.jpg",
"imgurl3":"no",
"video":"no"
 },
         {"ndate":"Mar 28, 2023",
"htext":"ဂန္တဝင်ကြီး စတီဗင် ဂျရတ်ကို ကာလတစ်ခုလောက် အထိ လီဗာပူးအသင်းနဲ့ ဝေးဝေးနေဖို့ တိုက်တွန်း",
"btext1":"အင်္ဂလန်ရဲ့ နာမည်ကျော် ရုပ်သံ အစီအစဉ်မှူး တစ်ဦးဖြစ်တဲ့ ရစ်ချတ်ကီးစ်က စတီဗင် ဂျရတ် အနေနဲ့ နည်းပြ ဆက်လုပ်ဖို့ ဆုံးဖြတ်ထားရင် ကာလတစ်ခုလောက်အထိ လီဗာပူးနဲ့ အဝေးမှာနေသင့်တယ်လို့ တိုက်တွန်းခဲ့ပါတယ်။ လီဗာပူးဂန္တဝင်ကြီး စတီဗင်ဂျရတ်ဟာ သူ့ရဲ့ နောက်ထပ် ခြေလှမ်းတွေအတွက် အချိန်ယူစဉ်းစားနေစဉ်မှာ ဝေဖန်ရေးသမားအဖြစ် ပွဲအချို့မှာ လုပ်ဆောင်နေသလို လီဗာပူးအသင်းရဲ့ ရန်ပုံငွေ ပွဲတစ်ပွဲမှာ ပါဝင်ဖို့ အန်ဖီးကို ပြန်ရောက်လာခဲ့တာပါ။ ဂျရတ်ဟာ အထင်ကြီးစရာ နည်းပြဘဝအစကို ရခဲ့ပေမယ့် ဒီရာသီမှာ ရလဒ်တွေ ထိုးကျသွားတာနဲ့အတူ ၁၂လ မပြည့်ခင်မှာပဲ အက်စ်တွန်ဗီလာကနေ ထုတ်ပယ်ခံလိုက်ရတာပါ။ ရိန်းဂျားမှာ အောင်မြင်မှု ရခဲ့တဲ့ ဂျရတ်ဟာ သူ့ရဲ့ ပထမဆုံး ပရီးမီးယားလိဂ် နည်းပြဘဝမှာတော့ အဆင်မပြေခဲ့ပါဘူး။ ",
"btext2":"ဂျရတ်ဟာ နောက်ထပ် နည်းပြအလုပ်ကို လက်မခံခင် လီဗာပူးနဲ့ သံဃောဇဉ်ကို ဖြတ်ထားပြီး ကိုယ်ပိုင် ဘဝအတွက် အာရုံစိုက်ထားဖို့ လိုအပ်မယ်လို့ ရစ်ချတ်ကီးစ်က သူ့အမြင်ကို ပြောခဲ့ပါတယ်။ “ လီဗာပူးဂန္တဝင်တွေအကြောင်း မပြောခင် စတီဗင်ဂျရတ်အကြောင်း အတိုချုံးလေး ပြောရအောင်။ ဂျရတ်အနေနဲ့ ပရီးမီးယားလိဂ်မှာ နည်းပြလုပ်ဖို့ ရည်ရွယ်ချက်တွေ ရှိသေးတယ်ဆိုရင် ပြီးခဲ့တဲ့အပတ်က အန်ဖီးမှာ တွေ့ခဲ့သလိုမျိုး ဂန္တဝင်ပွဲတွေကို မေ့ထားသင့်တယ်လို့ ထင်ပါတယ်။ ဂျရတ်က နှစ်အနည်းငယ်လောက် လီဗာပူးနဲ့ အဝေးမှာ နေဖို့ လိုပါတယ်။ ဗီလာမှာ သူ့ရဲ့ အကြီးမားဆုံး ပြဿနာတစ်ခုက ဗီလာပရိသတ်တွေဟာ သူ့ကို သူတို့အသင်း နည်းပြဆိုတာထက် လီဗာပူးအသင်းခေါင်းဆောင်လို့ မြင်နေကြတာပဲ။ အစကတော့ ကောင်းပါတယ်။ ဂျရတ်က မှန်တာတွေပဲ ပြောခဲ့တာပဲ။ ဒါပေမယ့် အချိန်ကြာလာတာနဲ့အမျှ အဆင်မပြေ ဖြစ်လာတော့ ရိန်းဂျားမှာ သူ၂နှစ် အောင်မြင်ခဲ့တာတောင် အခုချိန် သူ့ကို အပြစ်တင်ဖို့ လွယ်သွားတယ်။ ",
"btext3": "   သူက နည်းပြဘဝ ရှေ့ဆက်ရေး ယုံကြည်မှုကို လက်လျှော့လိုက်ရင်တော့ ရပါတယ်။ ဒါပေမယ့် သူလက်မလျှော့ဘူးဆိုရင် ကစားပွဲတွေကို သေချာပေါက် စွန့်လွှတ်ရမယ်။ ဒါမှမဟုတ် ဂိုးသွင်းပြီး သူလုပ်ခဲ့သလိုမျိုး ဆဲတစ်ပရိသတ်တွေကို မခံချင်အောင်ပြောတာ မလုပ်သင့်ပါဘူး။ တစ်ပွဲလုံး ဆဲတစ်ပရိသတ်တွေက သူ့ကို ပစ်မှတ်ထားခဲ့ကြတော့ သူ့အနေနဲ့ မတုံ့ပြန်ဖို့ ခက်တယ်ဆိုတာ သိပါတယ်။ ဒါပေမယ့် သူက လူကြီးဖြစ်နေပြီ။ ဝေဖန် လှောင်ပြောင်ခံရတာတွေက ပွဲရဲ့ တစိတ်တပိုင်းပဲဆိုတာ သူသိပါတယ်။ အဲ့ဒီ့ပွဲမှာ ဆဲတစ်ပရိသတ်တွေက ရန်ပုံငွေပွဲအတွက် ပိုက်ဆံပေးထားကြရတာပါ (စကားမစပ် ကစားသမားတွေ ရန်ပုံငွေပွဲကန်တာ ပိုက်ဆံရပါတယ်)။ ဒါကြောင့် သူတို့တွေ ပွဲထဲမှာ ပါဝင်ပြောဆိုဖို့ အခွင့်အရေးရှိပါတယ်”လို့ ကီးစ်က ဆိုပါတယ်။ ဂျရတ်ဟာ နည်းပြဘဝမှာ ဆဲတစ်ကို ကျရှုံးအောင် တခါလုပ်ခဲ့ဖူးသလို ရန်ပုံငွေပွဲမှာ ဂိုးသွင်းပြီးတော့ ဆဲတစ်ပရိသတ်တွေရှေ့ ပြေးသွားပြီး အောင်ပွဲခံခဲ့တာကို ကီးစ်က အထက်ပါအတိုင်း မှတ်ချက်ပေးခဲ့တာဖြစ်ပါတယ်။ ဂျရတ်ဟာ အင်္ဂလန် ရွှေရောင်မျိုးဆက်တွေထဲမှာ ဘောလုံးသမားဘဝက အနားယူပြီးတဲ့နောက် နည်းပြလောကထဲ ရောက်လာသူတွေထဲက တစ်ဦးဖြစ်ပါတယ်။ ဗီလာမှာ သူ့ရဲ့ ကျဆုံးမှုဟာ လီဗာပူးနည်းပြသစ် ရေပန်းစားမှု စာရင်းမှာပါ ကျဆင်းသွားခဲ့တာမို့ အနာဂတ် ခြေလှမ်းတွေကို ဂရုစိုက်ဖို့ လိုအပ်မှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/gerard-n-678x381.jpg",
"imgurl2":"https://nyanaykhin.com/wp-content/uploads/2023/03/17462832023-1024x576.jpg",
"imgurl3":"no",
"video":"no"
 },
        {"ndate":"Mar 28, 2023",
"htext":"ဘယ်လင်ဟမ် အပြောင်းအရွှေ့မှာ ရီးရဲလ်မက်ဒရစ်ဘက်က လက်ရှောင်တော့မယ်လို့ သတင်းထွက်လာ",
"btext1":" စပိန်သတင်းဌာနတွေက ဖော်ပြလာမှုအရ ရီးရဲလ်မက်ဒရစ်ဟာ ဒီနွေမှာ ဘယ်လင်ဟမ်ကို ခေါ်ယူဖို့ ကြိုးစားမှာ မဟုတ်သလို အသုံးစရိတ်ကြီး ထုတ်သွားတော့မှာ မဟုတ်ဘူးလို့ သိရပါတယ်။ ဒေါ့မွန်ကြယ်ပွင့်ကို ခေါ်ယူရေးမှာ လီဗာပူးရဲ့ အဓိက ပြိုင်ဘက် နှစ်သင်းထဲက တစ်သင်းဖြစ်တဲ့ ရီးရဲလ်မက်ဒရစ်တို့ တကယ်ပဲ လက်ရှောင်ခဲ့ရင် အသင်းဟာ ပြိုင်ဆိုင်မှု ပိုနည်းပါးသွားမှာပါ။ ရီးရဲလ်ဟာ ဘယ်လင်ဟမ်အတွက် စျေးပြိုင်ပေးပြီး ကမ်းလှမ်းဖို့ ရည်ရွယ်ချက် မရှိတာဖြစ်ပါတယ်။ နိုင်ငံတကာ သီတင်းပတ် မတိုင်ခင်တုန်းက လီဗာပူးနဲ့ ရီးရဲလ်မက်ဒရစ်တို့ဟာ ဘယ်လင်ဟမ်အတွက် ကြိုးစားမှုတွေ ရှိထားခဲ့ပြီး ကစားသမားရဲ့ ဖခင်ဟာ ကလပ် နှစ်သင်းလုံးနဲ့ တွေ့ဆုံမှုတွေ လုပ်ထားခဲ့ပါတယ်။",
"btext2":"ဒါပေမယ့် အင်္ဂလန်သတင်းတွေမှာ ဘယ်လင်ဟမ်ကို ခေါ်ယူဖို့ ရေပန်းအစားဆုံး အနေအထားမှာ လီဗာပူးကို ထည့်မထားကြတော့ပါဘူး။ ၎င်းတို့ရဲ့ ဖော်ပြမှုမှာ ရီးရဲလ်မက်ဒရစ်နဲ့ မန်စီးတီးတို့ကလည်း ဘယ်လင်ဟမ်ကို ရဖို့ အခွင့်အရေး ပိုကောင်းလာပြီလို့ ဆိုထားတာပါ။ ပရီးမီးယားလိဂ်ပြိုင်ဘက် မန်စီးတီးဟာလည်း ဒီနွေမှာ အသက်အရွယ်ရလာတဲ့ ကွင်းလယ်ပိုင်းကို အင်အားဖြည့်ဖို့ ပြင်ဆင်နေပါတယ်။ ဂွမ်ဒိုဂန်ရဲ့ နေရာ အစားထိုးဖို့ ၎င်းတို့ကလည်း ဘယ်လင်ဟမ်ကို မျက်စိကျထားတယ်လို့ သိရတယ်။ ဒါကြောင့် ရီးရဲလ်မဟုတ်ရင်တောင် လီဗာပူးဟာ မန်စီးတီးနဲ့ ယှဉ်ပြိုင်ပြီး အင်္ဂလန်ကြယ်ပွင့်ကို ခေါ်ယူနိုင်ရေး ကြိုးစားရမှာပါ။ ဒေါ့မွန်ဘက်ကတော့ ဗြိတိန် ကစားသမားတစ်ဦးအတွက် စံချိန်တင်ကြေးမျိုး ရလိုနေပြီး ပေါင် ၁၁၀-၁၃၀ သန်းထိ တောင်းဆိုဖို့ ရှိနေပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/10352832023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc-1024x576.jpg",
"imgurl3":"no",
"video":"no"
 },
       {"ndate":"Mar 28, 2023",
"htext":"အကြောင်းရင်းကြီး တစ်ချက်ကြောင့် နွေမှာ လီဗာပူးနဲ့ ကလော့ပ် လမ်းခွဲနိုင်တယ်လို့ ဟာမန်း သတိပေး",
"btext1":" ဒီနွေမှာ ကလော့ပ်ဟာ စိတ်ပျက်စွာနဲ့ လီဗာပူးအသင်းကနေ ထွက်သွားနိုင်တယ်လို့ သူထင်နေတဲ့ အကြောင်းရင်းကို အန်ဖီး ကစားသမားဟောင်း ဒီဒီဟာမန်းက ရှင်းပြခဲ့ပါတယ်။ ကလော့ပ်ဟာ လီဗာပူးဟာ ၇ရာသီမြောက် ပြီးတော့မှာဖြစ်ပြီး ၂၀၂၆ မတိုင်ခင်အထိ စာချုပ်ရှိထားပါတယ်။ ကလပ်ကော ကလော့ပ်ကပါ လမ်းခွဲမယ့်အကြောင်း ဘယ်ဘက်ကမှ မပြောသေးပါဘူး။ နှစ်ဘက်လုံးက အသင်းကို လမ်းကြောင်းမှန်ပေါ် ပြန်ဆွဲတင်လိုနေပါတယ်။ ဒါပေမယ့် ကလပ်ဟာ နွေရာသီမှာ ကစားသမားသစ်တွေ လုံလုံလောက်လောက် မခေါ်ပေးရင် ဆုဖလား စိန်ခေါ်ဖို့ရာ ရည်ရွယ်ချက်ကြီး မရှိတော့ဘူးဆိုရင် ရာသီကုန်မှာ ကလော့ပ် ထွက်သွားတာမျိုး ဖြစ်လာနိုင်တယ်လို့ ကွင်းလယ်လူဟောင်းက ထင်မြင်နေတာပါ။ ",
"btext2":" “ မနှစ်က ဖလားလေးလုံး လမ်းကြောင်းပေါ်မှာ ရှိခဲ့တဲ့နောက် သူတို့ရဲ့ အဆင့်အတန်းက သိပ်ကို မြင့်မားသွားတယ်။ ဘောလုံးရာသီရဲ့ နောက်ဆုံး အခိုက်အတန့်ကျမှ အကြီးမားဆုံး ဖလား၂လုံးကို လက်လွှတ်လိုက်ရတာ စိတ်ပျက်စရာ ဖြစ်ခဲ့ပါတယ်။ ဒီအနေအထားအရ စိတ်ပိုင်းဆိုင်ရာအရ ခက်ခဲတဲ့ ရာသီတစ်ခု ဖြစ်လာတော့မယ် ဆိုတာ သိသာခဲ့တယ်။ ဒါပေမယ့် သူတို့ ဒီလိုမျိုး ပြိုကွဲသွားလိမ့်မယ်လို့ မထင်မိဘူး။ သူ ဒါကို ပြောင်းလဲနိုင်တယ်လို့ ကလော့ပ် သူ့ကိုယ်သူ ပြောနေမယ် ထင်တယ်။ ဒါကြောင့် သူတို့ လူတွေ ထပ်ခေါ်ဖို့လိုပါတယ်။ ကစားသမားသစ်တွေ မခေါ်ပေးနိုင်ရင် လီဗာပူးမှာ ကလော့ပ် ဆက်နေမယ်လို့ မထင်ဘူး။ ဘာလို့လဲဆိုတော့ ဖလားရဖို့ ဟက်ဟက်ပက်ပက် အခွင့်အရေး မရှိတဲ့ အနေအထားမှာ သူဘာလို့ ဆက်နေတော့မလဲ။ ပြိုင်ဆိုင်မှုက ကြီးမားတယ်။ လူသစ်မှ ထပ်အားမဖြည့်ပေးရင် သူတို့ နွေရာသီမှာ လမ်းခွဲလိုက်တာက နှစ်ဖက်လုံးအတွက် ကောင်းမယ်ထင်ပါတယ်။ အသင်းက ပြီးခဲ့တဲ့ လအနည်းငယ်အတွင်းမှာ ပြိုကွဲလာခဲ့တာပါ။ အကြာကြီး ရှိနေခဲ့တဲ့ နည်းပြတစ်ယောက်အနေနဲ့ ဒါကို ပြန်စုစည်းဖို့ မဖြစ်နိုင်သလောက်ပဲ ဆိုတာ နားလည်ပါတယ်။ အသင်းက လုံးဝ မြေလှန်ပစ်ဖို့ လိုအပ်နေပါတယ်။",
"btext3": "   နွေမှာ ကစားသမားသစ် ၇ယောက်, ၈ယောက် အဲ့လောက် မဟုတ်ရင်တောင် အနည်းဆုံး လေးငါးယောက် အားဖြည့်ဖို့ လိုပါတယ်။ သူတို့မှာ ပိုက်ဆံရှိပေမယ့် နည်းပြကို အသုံးစရိတ် ထုတ်ပေးပါ့မလားဆိုတာ ကြည့်ရဦးမှာ ”လို့ ဟာမန်းက ပြောကြားခဲ့တာ ဖြစ်ပါတယ်။ ကလော့ပ်ဟာ နွေမှာတော့ ဘယ်လင်ဟမ်နဲ့ ကွင်းလယ်လူ အနည်းငယ်အပြင် ခံစစ်အတွက် အားဖြည့်ရေး လူသစ် ခေါ်ယူပေးဖို့ တောင်းဆိုထားပြီး သူ့စိတ်ကြိုက် ခေါ်ယူမှုတွေအတွက်ဆိုရင် အသုံးစရိတ် ပေါင် သန်း ၃၀၀ လောက် လိုအပ်မှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/klopp-fsg-678x381.jpg",
"imgurl2":"https://nyanaykhin.com/wp-content/uploads/2023/03/18172432023-1024x576.jpg",
"imgurl3":"no",
"video":"no"
 },
      {"ndate":"Mar 28, 2023",
"htext":"ဘယ်လင်ဟမ်ကို ခေါ်ရင် ကောင်းမယ်ဆိုတဲ့ ဟန်ဒို၊ တိုက်စစ်မှူးအဖြစ် ကစားမယ့် ကာတစ်ဂျုံးနဲ့ လီဗာပူး သတင်းတိုများ",
"btext1":" ဟန်ဒါဆန်က ဘယ်လင်ဟမ်ဟာ ကွင်းတွင်းမှာတင် မဟုတ်ဘဲ ကွင်းပြင်ပက လေ့ကျင့်ရေးနဲ့တကွ အခြားသော အနေအထားမှာပါ ရင့်ကျင့်သူဖြစ်ကြောင်းနဲ့ သူ လီဗာပူးကို ပြောင်းလာခဲ့ရင် ကောင်းပါမယ်လို့ ထောက်ခံလိုက်ပါတယ်။ လီဗာပူးအသင်းဟာ ဘယ်လင်ဟမ်ကို ခေါ်ယူရေး ကြိုးစာနေဆဲဖြစ်ပြီး ရီးရဲလ်မက်ဒရစ်၊ မန်စီးတီးတို့နဲ့ ယှဉ်ပြိုင်ရမှာဖြစ်သလို ချယ်ဆီးက မေဆန်မောင့်ကိုပါ ခေါ်ယူဖို့ အားထုတ်လိမ့်မယ်လို့ Times က ဖော်ပြပါတယ်။ ကလော့ပ်က ၂၀၁၈ မှာ ဗန်ဒိုက်ကို ခေါ်ယူနိုင်ခြင်းက ကလပ်ရဲ့ ဖွဲ့စည်းပုံကို လုံးဝ ပြောင်းလဲစေခဲ့သလို ပုံစံမျိုး ဒီနွေမှာ ဘယ်လင်ဟမ်ကို ခေါ်ယူပြီး ကလပ်ရဲ့ ပြန်လည် တည်ဆောက်မှုကို အားဖြည့်ဖို့ ဆက်တိုက် တွန်းအားပေးနေပါတယ်။ ",
"btext2":" ယူရိုခြေစစ်ပွဲအဖြစ် ပြင်သစ်နဲ့ နယ်သာလန်တို့ အနိုင်ရတဲ့ မနေ့ကပွဲမှာ ကိုနတေးနဲ့ ဗန်ဒိုက်တို့ဟာ သက်ဆိုင်ရာ လက်ရွေးစင် အသင်းတွေအတွက် ပွဲချိန်ပြည့် ပါဝင်ကစားခဲ့ကြပါတယ်။ အီဂျစ်အသင်းဟာ လီဗာပူးကစားသမားဘဝ သွင်းဂိုး ၁၂၉ ဂိုးနဲ့ အီဂျစ်အတွက် သွင်းဂိုး ၅၀ သွင်းယူထားတဲ့ ဆာလာကို ဂုဏ်ပြု အမှတ်အသားတွေ ပေးခဲ့ပါတယ်။ မနက်ဖြန်မှာ ယှဉ်ပြိုင်ရမယ့် အင်္ဂလန် ယူ၂၁ နဲ့ ခရိုအေးရှား ယူ၂၁ ပွဲမှာ ကာတစ်ဂျုံးဟာ အသင်းတွင်း ဒဏ်ရာ ပြဿနာတွေကြောင့် တိုက်စစ်မှူး နေရာက ပွဲထွက်ရမှာ ဖြစ်ပါတယ်။စတမ်းဖိုဒ့်ဘရစ်မှာ ယှဉ်ပြိုင်ရမယ့် ချယ်ဆီးနဲ့ပွဲအတွက် ကွင်းလယ်ဒိုင်အဖြစ် အန်တိုနီ တေလာ တာဝန်ယူပါမယ်။ ဘယ်အစွန်လူ ကိုစတက်ဟာ ဂရိအသင်းရဲ့ ချစ်ကြည်ရေးပွဲမှာ အသေးစား ဒဏ်ရာကြောင့် လူစားလဲခံခဲ့ရပါတယ်။ လီဗာပူးအသင်းဟာ မီလ်နာကို ကာလတို သက်တမ်းတိုးဖို့ ပြင်ဆင်ထားပေမယ့် အခုချိန်ထိ တရားဝင် ကမ်းလှမ်းမှု မလုပ်ရသေးပါဘူး။ ဟာလန်းဟာ မန်စီးတီးကို ပြန်ရောက်နေပြီး ပြန်လည် ထူထောင်ရေး ကိစ္စတွေကို စတင် နေပြီဖြစ်ကာ ဒီအပတ် လီဗာပူးနဲ့ပွဲကို ပါဝင်နိုင်မလား စမ်းသပ်မှု ခံယူသွားမှာ ဖြစ်ပါတယ်။ ဂျူလီယန်ဝတ်ဟာ လီဗာပူးအသင်းရဲ့ နွေအစီအစဉ်တွေအတွက် ကလော့ပ်၊ ခေါ်ယူမှုဆိုင်ရာ အကြီးအကဲ ဒေ့ဖော်လိုး၊ ကင်းထောက်ချုပ် ဘယ်ရီဟန်သာတို့နဲ့အတူ ကူညီပေးနေဆဲဖြစ်ပေမယ့် အဓိက ပလန်ကတော့ အားကစားဒါရိုက်တာ ခန့်အပ်ရေး ဖြစ်ပါတယ်။",
"btext3": "   စတမ်းဖိုဒ့်ဘရစ်မှာ ယှဉ်ပြိုင်ရမယ့် ချယ်ဆီးနဲ့ပွဲအတွက် ကွင်းလယ်ဒိုင်အဖြစ် အန်တိုနီ တေလာ တာဝန်ယူပါမယ်။ ဘယ်အစွန်လူ ကိုစတက်ဟာ ဂရိအသင်းရဲ့ ချစ်ကြည်ရေးပွဲမှာ အသေးစား ဒဏ်ရာကြောင့် လူစားလဲခံခဲ့ရပါတယ်။ လီဗာပူးအသင်းဟာ မီလ်နာကို ကာလတို သက်တမ်းတိုးဖို့ ပြင်ဆင်ထားပေမယ့် အခုချိန်ထိ တရားဝင် ကမ်းလှမ်းမှု မလုပ်ရသေးပါဘူး။ ဟာလန်းဟာ မန်စီးတီးကို ပြန်ရောက်နေပြီး ပြန်လည် ထူထောင်ရေး ကိစ္စတွေကို စတင် နေပြီဖြစ်ကာ ဒီအပတ် လီဗာပူးနဲ့ပွဲကို ပါဝင်နိုင်မလား စမ်းသပ်မှု ခံယူသွားမှာ ဖြစ်ပါတယ်။ ဂျူလီယန်ဝတ်ဟာ လီဗာပူးအသင်းရဲ့ နွေအစီအစဉ်တွေအတွက် ကလော့ပ်၊ ခေါ်ယူမှုဆိုင်ရာ အကြီးအကဲ ဒေ့ဖော်လိုး၊ ကင်းထောက်ချုပ် ဘယ်ရီဟန်သာတို့နဲ့အတူ ကူညီပေးနေဆဲဖြစ်ပေမယ့် အဓိက ပလန်ကတော့ အားကစားဒါရိုက်တာ ခန့်အပ်ရေး ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/9352832023-678x381.jpg",
"imgurl2":"https://nyanaykhin.com/wp-content/uploads/2023/03/182632023-1024x576.jpg",
"imgurl3":"https://nyanaykhin.com/wp-content/uploads/2022/03/jones-elliot-1024x529.jpg",
"video":"no"
 },
     {"ndate":"Mar 27, 2023",
"htext":"ဒီနွေမှာ လီဗာပူး ခေါ်ယူဖို့ လိုအပ်နေတာ ကွင်းလယ် လူသစ်တွေပဲ မဟုတ်တော့ဘူးလို့ ထောက်ပြလာတဲ့ ကာရေဂါ",
"btext1":"မနှစ်က ဖလားလေးလုံးအတွက် ယှဉ်ပြိုင်ခဲ့ပြီးနောက် လီဗာပူးဟာ ဒီရာသီမှာ အမြင့်ဆုံးအနေနဲ့ ထိပ်ဆုံးလေးသင်းထဲဝင်ဖို့သာ ကြိုးစားရတော့မှာပါ။ လီဗာပူးဟာ အခု နိုင်ငံတကာ သီတင်းပတ်ထဲ ရောက်နေပြီး ပရီးမီးယားလိဂ်ပြန်စဖို့ စောင့်နေရပါတယ်။ အမှတ်ပေးဇယားမှာ အသင်းဟာ အဆင့်၆ ဖြစ်ပြီး နှစ်ပွဲကျန်နဲ့ အဆင့်၄ နေရာက စပါးထက် ၇မှတ် လျော့နေတာ ဖြစ်ပါတယ်။ ဒီရာသီ ထိပ်ဆုံးလေးသင်းထဲ ဝင်အောင်လုပ်ဖို့ ၁၂ပွဲသာ ကျန်ရှိတော့သလို ကွင်းပြင်ပမှာ အလုပ်ရှုပ်မယ့် နွေရာသီတစ်ခုက လီဗာပူးကို စောင့်ကြိုနေပါတယ်။ ၂၀၂၃-၂၄ ရာသီမတိုင်ခင် အန်ဖီးမှာ ဘာတွေဖြစ်နိုင်လဲ၊ ဘာတွေဖြစ်ဖို့ လိုလဲဆိုတာကို ကာရေဂါက သုံးသပ်ပေးခဲ့ပါတယ်။ ",
"btext2":" လီဗာပူးအနေနဲ့ အပြောင်းအရွှေ့ ဈေးကွက်ထဲမှာ ကွင်းလယ်အပြင် ခံစစ်ကိုပါ အာရုံစိုက်ဖို့ လိုတယ်လို့ ကာရေဂါက ပြောကြားခဲ့ပါတယ်။ ကာရေဂါက “ ဒီအသင်းက မနှစ်က ခံစစ်မှတ်တမ်းကောင်း ရခဲ့ပေမယ့် ကွင်းလယ်ကတော့ အင်အားမရှိတော့ဘူးဆိုတာ သိပါတယ်။ ဖာမင်နို၊ မာနေးတို့နဲ့ အရင်တုန်းက တိုက်စစ်သမားတွေလို စည်းစည်းလုံးလုံးနဲ့ ဖိမကစားနိုင်ခဲ့ဘူး။ နူးညက်စ်၊ ဂက်ပိုတို့က အသစ်ဖြစ်နေတယ်။ အရင်တုန်းက ကမ္ဘာ့အကောင်းဆုံး ကစားသမားတချို့ ရှိခဲ့တဲ့ လီဗာပူးခံစစ်က အခု မကိုင်တွယ်နိုင်တော့ဘူး။ အရင်နှစ်တွေအတွင်း သူတို့ရှေ့မှာ အသင်းတိုင်းထက် အလုပ်ပိုကြိုးစားပြီး ထက်မြက်တဲ့ အသင်းဖော် ၆ ယောက် အကာရှိနေခဲ့တာပါ။ အခု မရှိတော့ဘူး။ လီဗာပူးပရိသတ်အနေနဲ့ ကျွန်တော်တို့ဟာ ဒီနည်းပြနဲ့ ဒီအသင်းကို လုံးဝ ချစ်ပါတယ်။ နောက်ဆုံး ၄၊ ၅ နှစ်အတွင်း သူတို့က ဒီကလပ်အတွက် အများကြီး လုပ်ပေးခဲ့တယ်။ သူတို့ကို မကောင်းမပြောချင်ဘူး။ ဒါပေမယ့် လီဗာပူးက လိဂ်အဆင့်၈ ဖြစ်ပြီး ချန်ပီယံလိဂ်ကနေ ထွက်ထားရတာ ဖြစ်ပါတယ်။",
"btext3": "   ရီးရဲလ်မက်ဒရစ်မို့လို့ဆိုတာ သိပေမယ့် ဒီနှစ်သင်းက မနှစ်က ဖိုင်နယ်မှာတောင် တန်းတူယှဉ်ကစားခဲ့တာပါ။ ဒီရာသီ မြင်နေရာတာတွေက လက်ခံနိုင်စရာမရှိဘူး။ အကြောင်းပြချက်တွေ၊ ဆင်ခြေတွေကို ကျွန်တော်တို့ ရှာဖွေခဲ့ကြပေမယ့် ဘယ်နေရာမှာမှ ဖြေသိမ့်လောက်စရာ မရှိပါဘူး။ ရယ်ဖို့ကောင်းတာက ကျွန်တော်သာဆို လီဗာပူး နောက်တန်းလေးယောက်ထဲ နေရာတောင်ရမှာ မဟုတ်ဘူးလို့ လွန်ခဲ့တဲ့ ၂လလောက်က ဗန်ဒိုက်ပြောခဲ့တာပဲ။ အခုတော့ ကျွန်တော် သူ့နေရာကို ယူလို့ရပြီထင်ပါတယ်။ လီဗာပူးလိုအပ်တဲ့ ကွင်းလယ်လူတွေ အကြောင်းချည်းပဲ ကျွန်တော်တို့ ပြောခဲ့ကြပေမယ့် လီဗာပူးဟာ နောက်ခံလူသစ်တွေလည်း လိုနေပါပြီ။ သူတို့ခံစစ်က ဟာသွားတဲ့အခါ မခုခံနိုင်တော့ပါဘူး” လို့ မှတ်ချက်ပေးခဲ့တာဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/20042732023-678x381.jpg",
"imgurl2":"https://nyanaykhin.com/wp-content/uploads/2023/03/18091832023-1024x576.jpg",
"imgurl3":"no",
"video":"no"
 },

    {"ndate":"Mar 27, 2023",
"htext":"ဒီအပတ် မန်စီးတီးပွဲကြို ဂက်ပို၊ နူးညက်စ်၊ ဒီယက်ဇ်၊ သီယေဂိုတို့ရဲ့ ကြံ့ခိုင်မှု အခြေအနေ",
"btext1":" လီဗာပူးအသင်းဟာ ဒဏ်ရာ ပြဿနာတွေ ရင်ဆိုင်နေရဆဲဖြစ်ပြီး နိုင်ငံတကာ သီတင်းပတ်မှာ ကစားသမားအချို့ ကြံ့ခိုင်မှု သံသယတွေ ရှိနေပါတယ်။ ဒီအပတ် စနေနေ့မှာ အီသီဟက်ကို သွားပြီး မန်စီးတီးနဲ့ ယှဉ်ပြိုင်ရမယ့် အသင်းမှာတော့ ဒါဝင်၊ ဂက်ပို၊ ဒီယက်ဇ်၊ သီယေဂိုတို့လို ကစားသမားတွေ ပါဝင်နိုင်ရေး မသေချာပါဘူး။ သူ့တို့ ဒဏ်ရာ အခြေအနေတွေအကြောင်း မာဆေးဆိုဒ် သတင်းဌာနက အခုလို ဖော်ပြလာပါတယ်။ ဒါဝင်ဟာ ရီးရဲလ်မက်ဒရစ်ကို အရေးနိမ့်တဲ့ ချန်ပီယံလိဂ်ပွဲမှာ ဒဏ်ရာရှိခဲ့တာကြောင့် ဥရုဂွေး လူစာရင်းကနေ နှုတ်ထွက်သွားခဲ့တာပါ။ ဒီအပတ် နှောင်းပိုင်းမှာ မာဆေးဆိုဒ်ထံ ပြန်လာပြီး အသင်းကို အသိပေးမှု လုပ်ရမယ့် ဒါဝင်ဟာ အဲ့ကျမှပဲ ဒဏ်ရာ အခြေအနေကို စစ်ဆေးမှု ခံယူရပါမယ်။ မန်စီးတီးပွဲမှာ သူပါမယ် မပါနိုင်ဘူး ပြောဖို့က စောနေပါတယ်။",
"btext2":" ဒီယက်ဇ်ကတော့ မန်စီးတီးနဲ့ပွဲမှာ အရန်ခုံက ပါဝင်လာမယ်လို့ မျှော်လင့်ရပါတယ်။ ကာလရှည် ဒဏ်ရာရခဲ့တဲ့ ဒီယက်ဇ်ဟာ အသင်းလိုက် လေ့ကျင့်ရေးတွေ မပါဝင်နိုင်သေးတာမို့ ပွဲထွက်လူစာရင်းမှာ ပါဝင်လာနိုင်မှာ မဟုတ်သေးပါဘူး။ ဂက်ပိုကတော့ ယူရိုခြေစစ်ပွဲ ပထမပွဲမှာ ဗိုင်းရပ်စ် ကူးခံရမှုကြောင့် မပါနိုင်ခဲ့ပေမယ့် ဒီရက်ပိုင်းမှာ နယ်သာလန် လေ့ကျင့်ရေးအတွင်း ပြန်ပါလာခဲ့ပါပြီ။ သူကတော့ မန်စီးတီးပွဲမှာ ပါဝင်နိုင်မယ် မျှော်လင့်လို့ ရနေပါတယ်။ သီယေဂို အယ်ကန်တာရာဟာ ဖေဖော်ဝါရီတည်းက ဒဏ်ရာကြောင့် ကစားနိုင်ခြင်း မရှိတာပါ။ စပိန်သားရဲ့ ဒဏ်ရာ အခြေအနေကို အဲ့ကတည်းက သေချာ မသိရတာ ဖြစ်ပါတယ်။ မန်စီးတီးပွဲကြို လေ့ကျင့်ရေးမှာ သူပါလာနိုင်ဖွယ် ရှိပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/03/18152732023-678x381.jpg",
"imgurl2":"https://nyanaykhin.com/wp-content/uploads/2023/02/9571922023-1024x576.jpg",
"imgurl3":"no",
"video":"no"
 },

   {"ndate":"Mar 27, 2023",
"htext":"ဘယ်လင်ဟမ်က သူ့လိုဖြစ်လာမယ် ဆိုတာထက် သူ့ထက်သာမှာလို့ စတီဗင်ဂျရတ် ပြောလာ",
"btext1":" အင်္ဂလန်နဲ့ ယူကရိန်းပွဲမှာ အစီအစဉ် တင်ဆက်သူအဖြစ် တက်ရောက်ခဲ့တဲ့ ဂျရတ်က အင်္ဂလန်ကြယ်ပွင့် ဘယ်လင်ဟမ်ကို လေးလေးစားစားဖြင့် ချီးကျူးခဲ့ပါတယ်။ ဘယ်လင်ဟမ်က သူဟာ ဂျရတ်ရဲ့ ပရိသတ်ဖြစ်ကြောင်း ငယ်စဉ်တည်းက ဂျရတ် ကစားတာတွေကို ကြည့်ပြီး ကြီးလာရသူမို့ ဘေးချင်းယှဉ်ပြီး ရှိနေရတာကို ပျော်ရွှင်မိတယ်လို့ ထုတ်ပြောခဲ့တာပါ။ လီဗာပူးကို ပြောင်းလာမယ်ဆိုရင် ဂျာမနီထိ ဘယ်လင်ဟမ်ကို သွားခေါ်ပေးမယ်လို့ ဆိုထားဖူးတဲ့ ဂျရတ်ကတော့ သူနဲ့ ဘယ်လင်ဟမ်ကြား နှိုင်းယှဉ်မှုတွေကို ကန့်ကွက်ခြင်း မရှိသလို အင်္ဂလန်ကွင်းလယ်လူဟာ သူ့ထက်တောင် ပိုကောင်းသူ ဖြစ်လာနိုင်ကြောင်း ထောက်ပြခဲ့ပါတယ်။ဂျရတ်က ” နားထောင်ကြဦး ကျနော် ပြောပြမယ်။ ဘယ်လင်ဟမ် မင်းက ငါငယ်ငယ်တုန်းကထက် အနာဂတ် အရှည်ကြီး ရှိနေသေးသူဖြစ်တယ် ဆိုတာ ပြောပြချင်တယ်။ သူက ကျနော် အသက် ၁၉ နှစ်တုန်းကထက် ပိုကောင်းတဲ့ ရုပ်ပိုင်းဆိုင်ရာ ရှိပါတယ်။ အတည်ပြောနေတာပါ။ ကျနော်က အသက် ၂၂-၂၃ နှစ်လောက်ထိ သန်မာမှုနဲ့ ပါဝါတွေ မရှိသေးပါဘူး။ ဘယ်လင်ဟမ်က ကျနော်ထက်လည်း ဘောလုံးနဲ့အတူ ယုံကြည်ချက် ရှိပါတယ်။ ကျနော် ကိုယ်ဘာသာ နှိမ့်ချပြောနေတာ မဟုတ်ဘူး။ ဒါက အမှန်တရားပဲ။ သူက ကျနော် ၁၉ နှစ်တုန်းကထက် အများကြီး ပိုကောင်းပါတယ်။ ကျနော်က ကိုယ်ရောက်ချင်တဲ့ နေရာကို ရောက်ခဲ့တယ်။ သူကလည်း အခု သူလုပ်နေတာတွေကို ဆက်လုပ်နိုင်ရင် သူရောက်ချင်တဲ့ အဆင့်ထိ ရောက်မှာပဲ ” လို့ ချီးကျူးခဲ့တာ ဖြစ်ပါတယ်။ ဘယ်လင်ဟမ်နဲ့ လီဗာပူးကြား အပြောင်းအရွှေ့ဟာ အတော်လေး ရေပန်းစားထားခဲ့ပေမယ့် သူ့အတွက် ပေးရမယ့် ငွေကြေးကြောင့် ဒီခေါ်ယူမှုဟာ တကယ် ဖြစ်လာနိုင်မလားဆိုတဲ့ သံသယက အသင်းပရိသတ်တွေကြားမှာ ရှိနေဆဲပဲ ဖြစ်ပါတယ်။",
"btext2":"ဂျရတ်က ” နားထောင်ကြဦး ကျနော် ပြောပြမယ်။ ဘယ်လင်ဟမ် မင်းက ငါငယ်ငယ်တုန်းကထက် အနာဂတ် အရှည်ကြီး ရှိနေသေးသူဖြစ်တယ် ဆိုတာ ပြောပြချင်တယ်။ သူက ကျနော် အသက် ၁၉ နှစ်တုန်းကထက် ပိုကောင်းတဲ့ ရုပ်ပိုင်းဆိုင်ရာ ရှိပါတယ်။ အတည်ပြောနေတာပါ။ ကျနော်က အသက် ၂၂-၂၃ နှစ်လောက်ထိ သန်မာမှုနဲ့ ပါဝါတွေ မရှိသေးပါဘူး။ ဘယ်လင်ဟမ်က ကျနော်ထက်လည်း ဘောလုံးနဲ့အတူ ယုံကြည်ချက် ရှိပါတယ်။ ကျနော် ကိုယ်ဘာသာ နှိမ့်ချပြောနေတာ မဟုတ်ဘူး။ ဒါက အမှန်တရားပဲ။ သူက ကျနော် ၁၉ နှစ်တုန်းကထက် အများကြီး ပိုကောင်းပါတယ်။ ကျနော်က ကိုယ်ရောက်ချင်တဲ့ နေရာကို ရောက်ခဲ့တယ်။ သူကလည်း အခု သူလုပ်နေတာတွေကို ဆက်လုပ်နိုင်ရင် သူရောက်ချင်တဲ့ အဆင့်ထိ ရောက်မှာပဲ ” လို့ ချီးကျူးခဲ့တာ ဖြစ်ပါတယ်။ ဘယ်လင်ဟမ်နဲ့ လီဗာပူးကြား အပြောင်းအရွှေ့ဟာ အတော်လေး ရေပန်းစားထားခဲ့ပေမယ့် သူ့အတွက် ပေးရမယ့် ငွေကြေးကြောင့် ဒီခေါ်ယူမှုဟာ တကယ် ဖြစ်လာနိုင်မလားဆိုတဲ့ သံသယက အသင်းပရိသတ်တွေကြားမှာ ရှိနေဆဲပဲ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/10072732023-678x381.jpg",
"imgurl2":"https://nyanaykhin.com/wp-content/uploads/2023/03/1901832023-1024x576.jpg",
"imgurl3":"no",
"video":"no"
 },

             {"ndate":"Mar 27, 2023",
"htext":"ဘယ်လင်ဟမ်ကို အပြတ် စည်းရုံးနေတဲ့ ဂျရတ်နဲ့ ဟန်ဒို၊ ဂါဗာဒီယို ခေါ်လိုတဲ့ ကလော့ပ်နဲ့ လီဗာပူး သတင်းတိုများ",
"btext1":" ဟန်ဒါဆန်ဟာ အင်္ဂလန်အသင်းက ယူကရိန်းကို ၂-၀ ဖြင့် အနိုင်ရတဲ့ပွဲမှာ ပွဲချိန်ပြည့် ပါဝင်ကစားခဲ့သလို သွင်းဂိုး ၁ ဂိုးအတွက် ဂိုးထောက်ပံ့မှု ၁ ကြိမ် လုပ်ပေးခဲ့ပါတယ်။ အင်္ဂလန်ပွဲအပြီးမှာ မီဒီယာနဲ့ တွေ့ဆုံတဲ့ ဘယ်လင်ဟမ်က ဘေးနားမှာ ရှိနေတဲ့ စတီဗင်ဂျရတ်ကို “ ကျနော်က ခင်ဗျား ဘောလုံးကစားတာတွေ၊ ခင်ဗျားရဲ့ ပွဲတွေကို ကြည့်ပြီး ကြီးပြင်းလာရသူပါ။ ဒီကနေ့ အခုလို ဘေးချင်ယှဉ်ပြီး ရပ်ခွင့်ရတာအတွက် အရမ်း ပျော်ရွှင်ရပါတယ် ” လို့ ပြုံးရွှင်စွာ ပြောဆိုပါတယ်။ စတီဗင်ဂျရတ်က ဘယ်လင်ဟမ်ဟာ သိပ်ကောင်းတဲ့ အနာဂတ်ရှိပြီး သူ့အသက်အရွယ်နဲ့ ဒီလောက် ရဲရင့် ထက်မြက်တာဟာ သူနဲ့တောင် နှိုင်းယှဉ်လို့ မရပါဘူးလို့ ထုတ်ဖော် ချီးကျူးပါတယ်။ ယူကရိန်းပွဲအပြီးမှာ ဟန်ဒါဆန်က လက်ရွေးစင် အသင်းဖော် ဘယ်လင်ဟမ်နဲ့အတူ အညောင်းပြေ အညာပြေ ရေစိမ်နေကြောင်း လူမှုကွန်ယက်ကနေ ထုတ်ဖော်ပြီး သူတို့ နှစ်ဦးရဲ့ ညီရင်းအကို ဆက်ဆံရေးကို ဖော်ပြခဲ့ပြန်ပါတယ်။",
"btext2":"ဒီနွေ အပြောင်းအရွှေ့မှာ လိုက်ဇစ်ကနေ ခံစစ်မှူး ဂါဗာဒီယိုကို ခေါ်ယူနိုင်ရေး ကြိုးစားဖို့ နည်းပြကလော့ပ်က အသင်းတာဝန်ရှိသူတွေကို တွန်းအားပေးနေပါတယ်။ အင်္ဂလန်လူစာရင်းကနေ ဒဏ်ရာကြောင့် နှုတ်ထွက်ခဲ့တဲ့ ဖီးဖိုဒန်ဟာ လီဗာပူးနဲ့ ယှဉ်ပြိုင်ရမယ့် ပရီးမီးယားလိဂ်ပွဲကို လွဲချော်သွားနိုင်ပါတယ်။ သူတို့လို လူအိုတွေရဲ့ပွဲကို လီဗာပူးဒေသခံတွေ အများကြီးက အန်ဖီးကွင်းမှာ လာအားပေးကြတာအတွက် အံ့ဩပျော်ရွှင်မိတယ်လို့ ခံစစ်မှူးဟောင်း ဂလာဗန်က ပြောဆိုပါတယ်။ လီဗာပူးအသင်းဟာ ဆာကင်နီဒဲဂလစ် ပွဲကြည့်စင်ကို အဆင့်မြင့် အသုံးအဆောင် ဖြည့်တင်းမှုတွေ ပြုလုပ်ဖွယ် ရှိပြီး ပြုပြင်မှု အစိတ်အပိုင်းအဖြစ် အဆိုပါ ပွဲကြည့်စင်ရဲ့ ထိုင်ခုံ ၁၀၀၀ ခန့်ကို လျော့ချသွားဖွယ် ရှိပါတယ်။ ချိန်ဘာလိန်ကို အလွတ်ဖြင့် ခေါ်ယူနိုင်ဖို့ အက်စတွန်ဗီလာ၊ နယူးကာဆယ်နဲ့ ဘရိုက်တန်တို့ အပြိုင် ကြိုးစားကြပါလိမ့်မယ်။  ",
"btext3": "  no    ",
"imgurl1":"https://nyanaykhin.com/wp-content/uploads/2023/03/9292732023-678x381.jpg",
"imgurl2":"https://nyanaykhin.com/wp-content/uploads/2023/03/gvar-1024x576.jpg",
"imgurl3":"no",
"video":"no"
 },

            {"ndate":"Mar 26, 2023",
"htext":"နိုင်ငံတကာ သီတင်းပတ်မှာ လီဗာပူးပရိသတ်တွေကို မျှော်လင့်ချက် ပေးနေတဲ့ ဘယ်လင်ဟမ်",
"btext1":"ဒီတစ်ကြိမ် နိုင်ငံတကာ သီတင်းပတ်ဟာ လီဗာပူးပရိသတ်တွေအတွက် အပြောင်းအရွှေ့ သတင်းတွေ ပြန်ကြားရတဲ့ ကာလဖြစ်ခဲ့ပါတယ်။ အင်္ဂလန် နာမည်ကြီး သတင်းထောက်က ဘယ်လင်ဟမ်ကို လီဗာပူးအသင်း ခေါ်ယူနိုင်ဖွယ် မရှိဘူးလို့ ဖော်ပြပြီးမှ သူဆိုလိုတာက လီဗာပူးတို့ မခေါ်နိုင်ဘူးလို့ မဟုတ်ဘဲ အခြားအသင်းတွေလည်း ရေပန်းစားမှု ပိုအားကောင်းလာတာလို့ ပြန်ပြီး ဖြေရှင်းထားခဲ့ရတယ်။ လီဗာပူးသတင်းထောက်တွေ ကြားမှာ အသင်းက ဘယ်လင်ဟမ်ကို ဦးစားပေး အဖြစ် ချိန်ရွယ်ထားဆဲလို့ ဆိုထားကြပါတယ်။ ဘယ်လင်ဟမ်ဟာ ဒီအပတ် နိုင်ငံတကာ သီတင်းပတ်ပြီးရင် သူ့အနာဂတ်ကို ထုတ်ပြောမယ်လို့လည်း သတင်းထွက်နေတာမို့ လာမယ့်အပတ်တွေမှာ တစ်ခုခု ထူးခြားလာနိုင်ပါတယ်။  ",
"btext2":"နိုင်ငံတကာ သီတင်းပတ် မတိုင်ခင် ထရန့်နဲ့ တွေ့ဆုံနေတဲ့ ဘယ်လင်ဟမ်က ယူရို ခြေစစ်ပွဲအတွက် အင်္ဂလန်လက်ရွေးစင်အသင်းမှာ ဟန်ဒါဆန်နဲ့အတူ ရှိနေတာကို မနေ့ကပဲ My day မှာ သီးသန့် တင်သွားခဲ့တာကြောင့် အသင်းပရိသတ်တွေရဲ့ ဘယ်လင်ဟမ်ကို ခေါ်ယူနိုင်မယ် မျှော်လင့်ချက်က ပြန်တောက်ပလာခဲ့ပါတယ်။ ဟန်ဒါဆန်ဟာ သူ့ရဲ့နေရာ ဆက်ခံမယ့် ကွင်းလယ်လူ အဖြစ်တင် မကဘဲ အနာဂတ် လီဗာပူးအသင်းခေါင်းဆောင် အဖြစ် မျှော်လင့်လို့ရတဲ့ ဘယ်လင်ဟမ်ကို လီဗာပူးထံ အပါခေါ်နိုင်ဖို့ အမြဲတမ်း ကြိုးစားပေးနေသူဖြစ်ပါတယ်။ လီဗာပူးရဲ့ ရေပန်းစားမှု အားနည်းလာချိန်မှာ ဘယ်လင်ဟမ် တင်ခဲ့တဲ့ပုံဟာ အကြောင်းမဲ့တော့ မဟုတ်နိုင်သလို အသင်းအတွက် ဟန်ဒါဆန်က ကြိုးစားပေးနေဆဲ ဖြစ်ဖို့ လီဗာပူးပရိသတ်တွေဘက်က မျှော်လင့်နေကြတာ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/182632023-678x381.jpg",
"imgurl2":"https://nyanaykhin.com/wp-content/uploads/2023/03/18252632023-819x1024.jpg",
"imgurl3":"no",
"video":"no"
 },
           {"ndate":"Mar 26, 2023",
"htext":"စီနီယာ ၁၄ ဦးပဲ အာမခံချက်ရှိတဲ့ လီဗာပူး လူစာရင်းနဲ့ ဘယ်သူတွေ ရှင်းထုတ်ခံရမှာလဲ လေ့လာကြည့်ခြင်း",
"btext1":"ဂိုးသမား အယ်လစ်ဆန် ဘက်ကာ လီဗာပူးရဲ့ ခြွင်းချက်မရှိ နံပါတ်တစ် ဂိုးသမား ဖြစ်နေပြီး ဒီရာသီရဲ့ အကောင်းဆုံး စွမ်းဆောင်ရှင်တစ်ယောက် ဖြစ်ခဲ့ပါတယ်။ ၂၀၂၇ အထိ စာချုပ်ရှိထားတာမလို့ မကြာခင် သူထွက်သွားတာကို မြင်ရရင် အံ့ဩစရာ ဖြစ်ပါလိမ့်မယ်။ ဒါပေမယ့် အရံဂိုးသမားတွေအတွက်တော့ မတူပါဘူး။ ကလယ်ဟာက အန်ဖီးကနေ ထွက်ခွာပြီး တခြားနေရာမှာ နံပါတ်တစ်ဂိုးသမား ဖြစ်အောင်လုပ်ဖို့ အချိန်တန်ပါပြီ။ သူ့ကို ပေါင်သန်း ၂၀ လောက်နဲ့ ရောင်းပေးနိုင်ပါတယ်။ အသက် ၃၆နှစ်အရွယ် အတ်ဒရီယန်ဟာ နွေရာသီမှာ စာချုပ်ကုန်ပြီ ဖြစ်ပါတယ်။ နောက်ခံလူ လီဗာပူးခံစစ်က ဒီရာသီမှာ ညံ့ဖျင်းနေခဲ့ပေမယ့် ဦးစားပေး ခံစစ်သမား ၄ ဦးကတော့ နေရာမြဲနေဦးမယ့်ပုံပါပဲ။ ကိုနတေးဟာ ဗန်ဒိုက်နဲ့အတူ ဗဟိုခံစစ်ရဲ့ အဓိကလူဖြစ်ခဲ့ပြီး ထရန့်နဲ့ ရောဘတ်ဆန်တို့ကလည်း အငြင်းပွားစရာမရှိ နေရာယူထားဆဲပါ။ အရံတွေကတော့ ကွဲပြားနိုင်ပါတယ်။ ၂၀၂၄ မှာ စာချုပ်ကုန်မယ့် မာတစ်ဟာ ဆိုးရွားတဲ့ရာသီကို ကြုံထားရတာကြောင့် အသင်းကနေ ထွက်ခွာရဖို့ ဖြစ်နိုင်ပါတယ်။ ဂျိုးဂိုမက်ရဲ့ အနာဂတ်က မာတစ်ထက် ပိုပြီး စိတ်ချရပေမယ့် သူ့ကို ကမ်းလှမ်းလာမှု ရှိရင် အသင်းက နားထောင်သွားမှာပါ။ နတ်ဖီးလစ်နဲ့ ရိုင်းဝီလီယမ်တို့ကိုတော့ သင့်တော်တဲ့ ကမ်းလှမ်းမှုရရင် ရောင်းချသွားမှာ ဖြစ်ပါတယ်။ နောက်တန်းမှာ ကယ်ဗင် ရမ်ဆေးဟာ ပထမရာသီမှာတင် ဒဏ်ရာတွေရဲ့ အနှောင့်အယှက်ကို ခံခဲ့ရတယ်။ သူ့အသက်က ၁၉ နှစ်သာ ရှိသေးတာကြောင့် အငှားထွက်ကစားပြီး ပွဲထွက်ခွင့်ရမယ်ဆိုရင် အဆင်ပြေနိုင်ပါတယ်။ ဆီမီကက်စ်ဟာ ရောဘတ်ဆန်ရဲ့ အရံအနေနဲ့ ဆက်ရှိနေဦးမှာပါ။ ",
"btext2":"ကွင်းလယ် နာဘီကိတ်တာနဲ့ ချိန်ဘာလိန်တို့ဟာ နွေရာသီမှာ စာချုပ်သက်တမ်းကုန်မှာဖြစ်ပြီး အသင်းကနေ ထွက်ခွာဖို့ ရှိနေတာပါ။ အငှားကစားသမား အာသာမယ်လိုကလည်း စာချုပ်ကုန်ရင် တူရင်ကို ပြန်တော့မှာပါ။ မီလ်နာရဲ့ လက်ရှိစာချုပ်က နွေမှာ သက်တမ်းကုန်မှာဖြစ်ပေမယ့် နောက်တစ်နှစ် သက်တမ်းတိုးဖို့ ဖြစ်နိုင်ပါသေးတယ်။ ဖာဘင်ညိုနဲ့ ဟန်ဒါဆန်တို့ရဲ့ ခြေစွမ်းဟာ ကြီးမားတဲ့ ပြဿနာတစ်ခု ဖြစ်နေတာနဲ့အတူ ကွင်းလယ်ဟာ ကလော့ပ်ကို ခေါင်းအကိုက်ဆုံး ဖြစ်စေပါတယ်။ ဒီနွေမှာ ကွင်းလယ်ကို ပြင်ဆင်မှုတွေ လုပ်တော့မှာဆိုတော့ လီဗာပူးအနေနဲ့ အသုံးစရိတ် မြှင့်တင်ချင်ရင် ဖာဘင်ညိုကို ရောင်းချဖွယ် ရှိပါတယ်။ ဖာဘင်ညိုရဲ့ အနာဂတ်ကို ဆုံးဖြတ်ဖို့က လာမယ့်အပတ်တွေအတွင်း သူ့ရဲ့ အကောင်းဆုံးခြေစွမ်း ပြန်ရှာတွေ့ဖို့အပေါ် မူတည်ပါတယ်။ ကလော့ပ်က အသင်းခေါင်းဆောင် ဟန်ဒါဆန်ကိုတော့ သေချာပေါက် ချန်ထားမှာဖြစ်ပြီး ၂၀၂၄ မှာ စာချုပ်သက်တမ်းကုန်မယ့် သီယေဂိုကိုလည်း ဟန်ဒါဆန်နည်းတူ ချန်ထားမှာပါ။ ဘာဆဲတစ်ကတော့ ကလော့ပ်ရဲ့ ပထမအသင်းကို ရောက်လာပြီးကတည်းက ထူးချွန်တဲ့ ခြေစွမ်းကို ပြသခဲ့တာပါ။ လီဗာပူးရဲ့ ကွင်းလယ်ပြင်ဆင်မှု အောင်မြင်ခဲ့ရင် နောက်ရာသီမှာ သူသိပ်ပြီး ပွဲထွက်ခွင့် မရနိုင်ပေမယ့် လာမယ့်နှစ်တွေအတွက် အန်ဖီးမှာ အဓိက ကစားသမားတစ်ယောက် ဖြစ်လာမှာပါ။ ဒီရာသီ ပွဲတိုင်းနီးပါး ကစားနေရတဲ့ ဟာဗေး အယ်လီးယော့က အသင်းမှာ ဆက်ရှိနေဦးမှာပါ။ ကာတစ်ဂျုံးစ်ကတော့ ဒဏ်ရာကြောင့် ဒုက္ခရောက်နေရဆဲပါ။ ၂၀၂၇ အထိ စာချုပ်သက်တမ်း ရှိနေသေးပေမယ့် သူ့ကို သေချာပေါက် ဆက်ထိန်းမယ်ဆိုတဲ့ အာမခံချက် မရှိတော့ပါဘူး။တိုက်စစ် ဖာမင်နိုဟာ ဒီရာသီကုန်ရင် လီဗာပူးကနေ ထွက်မယ့်အကြောင်း အတည်ပြုပြီးပါပြီ။ ဒါပေမယ့် ကျန်တဲ့ တိုက်စစ်ကစားသမားတွေကတော့ ကလပ်မှာ သူတို့ရဲ့နေရာအတွက် ယုံကြည်မှုရှိနေနိုင်ပါတယ်။ ချန်ပီယံလိဂ်ဝင်ခွင့်မရရင် လီဗာပူးကနေ ထွက်ခွာဖို့ ကောလာဟလ ထွက်နေပေမယ့် ဆာလာရဲ့ အေးဂျင့်ကတော့ ငြင်းဆိုထားပါတယ်။ ဒါဝငနဲ့ ကိုဒီဂက်ပိုတို့ နှစ်ယောက်လုံးက အသင်းမှာ ရေရှည်အနာဂတ် ရှိနေမှာပါ။ ဒီယက်ဇ်ရဲ့ အနာဂတ်ကလည်း အတူတူပါပဲ။ ဂျိုတာကို နွေအပြောင်းအရွှေ့အတွက် ချိတ်ဆက်ခံခဲ့ရပေမယ့် မနှစ်ကပဲ ရေရှည်စာချုပ်သစ် ချုပ်ခဲ့တာပါ။ ကာဗယ်ဟိုက ကစားချိန်ရဖို့ ရုန်းကန်ခဲ့ရတာကြောင့် အငှားထွက်ကစားဖို့ ဖြစ်နိုင်ခြေ ရှိပါတယ်။ ချုံကြည့်ခြင်း အနည်းဆုံး စီနီယာ ကစားသမား ၆ယောက် ထွက်ခွာဖို့ရှိနေတာနဲ့အတူ အလုပ်ရှုပ်တဲ့ နွေရာသီ ဖြစ်လာမှာပါ။ ရာသီကုန်မှာ အနာဂတ် သေချာတဲ့ ကစားသမား ၁၄ ယောက်လောက်ပဲ ရှိနေတာက အချိန်တွေ ပြောင်းလဲလာတာကို ပြသနေပါတယ်။ လီဗာပူးအသင်းဟာ နောက်နှစ်မှာ လုံးဝ ကွဲပြားနေမှာပါ။ အသင်းမှာ ဆက်နေရှိနေမယ့်သူများ အယ်လစ်ဆန်၊ ဗန်ဒိုက်၊ ကိုနာတေး၊ သီယာဂို၊ ဆာလာ၊ ဟန်ဒါဆန်၊ ဂက်ပို၊ အဲလီယော့၊ ဒီယက်ဇ်၊ ဂျိုတာ၊ ရောဘတ်ဆန်၊ နူးညက်စ်၊ ဘာဆီတစ်၊ ထရန့်။ မသေချာသူများ ဂိုမက်၊ ဖာဘင်ညို၊ မီနာ (စာချုပ်ကုန်)၊ ဂျုံးစ်၊ ဆီမီကက်စ်၊ ရမ်ဆေး၊ ကာဗယ်ဟို၊ မာတစ်။ ထွက်ခွာနိုင်သူများ ကီတာ (စာချုပ်ကုန်)၊ ဖာမင်နို (စာချုပ်ကုန်)၊ အေဒရီရန် (စာချုပ်ကုန်), ချိန်ဘာလိန်( စာချုပ်ကုန်)၊ အာသာ(အငှားစာချုပ်ကုန်)၊ ဖီးလစ်၊ ကယ်လီဟာ။ ",
"btext3": "     တိုက်စစ် ဖာမင်နိုဟာ ဒီရာသီကုန်ရင် လီဗာပူးကနေ ထွက်မယ့်အကြောင်း အတည်ပြုပြီးပါပြီ။ ဒါပေမယ့် ကျန်တဲ့ တိုက်စစ်ကစားသမားတွေကတော့ ကလပ်မှာ သူတို့ရဲ့နေရာအတွက် ယုံကြည်မှုရှိနေနိုင်ပါတယ်။ ချန်ပီယံလိဂ်ဝင်ခွင့်မရရင် လီဗာပူးကနေ ထွက်ခွာဖို့ ကောလာဟလ ထွက်နေပေမယ့် ဆာလာရဲ့ အေးဂျင့်ကတော့ ငြင်းဆိုထားပါတယ်။ ဒါဝငနဲ့ ကိုဒီဂက်ပိုတို့ နှစ်ယောက်လုံးက အသင်းမှာ ရေရှည်အနာဂတ် ရှိနေမှာပါ။ ဒီယက်ဇ်ရဲ့ အနာဂတ်ကလည်း အတူတူပါပဲ။ ဂျိုတာကို နွေအပြောင်းအရွှေ့အတွက် ချိတ်ဆက်ခံခဲ့ရပေမယ့် မနှစ်ကပဲ ရေရှည်စာချုပ်သစ် ချုပ်ခဲ့တာပါ။ ကာဗယ်ဟိုက ကစားချိန်ရဖို့ ရုန်းကန်ခဲ့ရတာကြောင့် အငှားထွက်ကစားဖို့ ဖြစ်နိုင်ခြေ ရှိပါတယ်။ ချုံကြည့်ခြင်း အနည်းဆုံး စီနီယာ ကစားသမား ၆ယောက် ထွက်ခွာဖို့ရှိနေတာနဲ့အတူ အလုပ်ရှုပ်တဲ့ နွေရာသီ ဖြစ်လာမှာပါ။ ရာသီကုန်မှာ အနာဂတ် သေချာတဲ့ ကစားသမား ၁၄ ယောက်လောက်ပဲ ရှိနေတာက အချိန်တွေ ပြောင်းလဲလာတာကို ပြသနေပါတယ်။ လီဗာပူးအသင်းဟာ နောက်နှစ်မှာ လုံးဝ ကွဲပြားနေမှာပါ။ အသင်းမှာ ဆက်နေရှိနေမယ့်သူများ အယ်လစ်ဆန်၊ ဗန်ဒိုက်၊ ကိုနာတေး၊ သီယာဂို၊ ဆာလာ၊ ဟန်ဒါဆန်၊ ဂက်ပို၊ အဲလီယော့၊ ဒီယက်ဇ်၊ ဂျိုတာ၊ ရောဘတ်ဆန်၊ နူးညက်စ်၊ ဘာဆီတစ်၊ ထရန့်။ မသေချာသူများ ဂိုမက်၊ ဖာဘင်ညို၊ မီနာ (စာချုပ်ကုန်)၊ ဂျုံးစ်၊ ဆီမီကက်စ်၊ ရမ်ဆေး၊ ကာဗယ်ဟို၊ မာတစ်။ ထွက်ခွာနိုင်သူများ ကီတာ (စာချုပ်ကုန်)၊ ဖာမင်နို (စာချုပ်ကုန်)၊ အေဒရီရန် (စာချုပ်ကုန်), ချိန်ဘာလိန်( စာချုပ်ကုန်)၊ အာသာ(အငှားစာချုပ်ကုန်)၊ ဖီးလစ်၊ ကယ်လီဟာ။ ",
"imgurl1":"https://nyanaykhin.com/wp-content/uploads/2023/03/11262632023-678x381.jpg",
"imgurl2":"https://nyanaykhin.com/wp-content/uploads/2022/05/matip-goal-1024x559.jpg",
"imgurl3":"https://nyanaykhin.com/wp-content/uploads/2022/09/keita-lfc-ucl-miss-1024x631.jpg",
"video":"no"
 },
          {"ndate":"Mar 26, 2023",
"htext":"အန်ဖီးမှာ ဂိုးသွင်းတဲ့ ဂျရတ်၊ ဆဲတာဗီဂို ကြယ်ပွင့် ဒီနွေမှာ ထွက်ခွာမယ်၊ ဂျုံး ဂိုးသွင်းခြင်းနဲ့ လီဗာပူး သတင်းတိုများ",
"btext1":" လီဗာပူးအသင်းဟာ ဖရန့်ဖတ် ခံစစ်မှူး Evan Ndicka ကို ကလပ်ရဲ့ နွေပစ်မှတ် စာရင်းထဲ ထည့်ထားပါတယ်။ အသက် ၂၃ နှစ်အရွယ် ပြင်သစ်သာဟာ ပြင်သစ် ယူ-၂၁ အသင်းထိ ကိုယ်စားပြုထားသူ ဖြစ်ပါတယ်။ လီဗာပူးကစားသမားဟောင်း ဖီးတွမ်ဆန်က အန်ဖီးမှာ ကလပ်ရဲ့ ပုဂ္ဂိုလ်တွေကို ဘယ်လင်ဟမ် ပြောင်းလာနိုင်လား မေးရာမှာ အယောက် ၅၀ ရှိရင် ၄၈ ယောက်လော်က ပြောင်းလာမယ်လို့ ယုံကြည်ထားကြောင်း ပြောပြလာပါတယ်။ ဖာဘင်ညို အပါအဝင် ကွင်းလယ်လူ အများအပြားနဲ့ စီနီယာတွေ ထွက်ခွာသွားဖို့ ရှိနေခြင်းကြောင့် ကလော့ပ်ဟာ အဝတ်လဲခန်း တည်ငြိမ်မှုကို ထိန်းသိမ်းရေးအတွက် မီလ်နာကို ဆက်ထိန်းလိုနေပါတယ်။ ဆဲတာဗီဂို ဥက္ကဋ္ဌဖြစ်သူ ကားလိုစ့် မော်ရီနိုက လီဗာပူးပစ်မှတ်ထားနေတဲ့ ကွင်းလယ်လူ Gabri Veiga ဟာ ဒီနွေမှာ ၎င်းတို့ကလပ်ကနေ ထွက်ခွာမယ်လို့ အတည်ပြုပါတယ်။",
"btext2":"လီဗာပူး ဂန္တဝင်အသင်းက ဆဲတစ် ဂန္တဝင်အသင်းနဲ့ ယှဉ်ပြိုင်ကစားတဲ့ အန်ဖီးကပွဲမှာ ဂျရတ်၊ ဂွန်ဇာလက်စ်တို့ရဲ့ သွင်းဂိုးတွေနဲ့အတူ ၂-၀ ဖြင့် အနိုင်ရခဲ့ပါတယ်။ ဟန်ဒါဆန်ဟာ အင်္ဂလန်အသင်း လေ့ကျင့်ရေးမှာ ပါဝင်နိုင်ခြင်း မရှိဘဲ အဖျားကနေ နာလန်ထူအောင် ကြိုးစားနေရဆဲ ဆိုပေမယ့် အဝတ်လဲခန်းတွင်း သူ့ရဲ့ အရေးပါမှုကြောင့် လက်ရွေးစင်အတွက် ခေါ်ယူခဲ့တာလို့ နည်းပြဆောက်ဂိတ်က ပြောပါတယ်။ အင်္ဂလန် ယူ-၂၁ အသင်းက ပြင်သစ်ကို အနိုင်ရတဲ့ပွဲမှာ ကာတစ်ဂျုံးဟာ false 9 နေရာက ကစားခဲ့ပြီး အသင်းဖော်အတွက် ဂိုးထောက်ပံ့ပေးခဲ့သလို ကိုယ်တိုင် သွင်းဂိုး ရယူခဲ့ပါတယ်။ ယူရို ၂၀၂၄ ခြေစစ်ပွဲအဖြစ် ရိုဘို ဦးဆောင်တဲ့ စကော်တလန်အသင်းဟာ ဆိုက်ပရပ်စ် အသင်းကို ၃-၀ ဖြင့် အနိုင်ရခဲ့ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/9542632023-678x381.jpg",
"imgurl2":"https://nyanaykhin.com/wp-content/uploads/2023/03/9552632023-1024x576.jpg",
"imgurl3":"no",
"video":"no"
 },
         {"ndate":"Mar 25, 2023",
"htext":"သူ အရမ်း သဘောကျတဲ့ ကစားသမားကို လီဗာပူးအသင်း ခေါ်ယူခဲ့လို့ ကျေနပ်ကြောင်း စကာတယ် ဖွင့်ဟ",
"btext1":"ဂန္တဝင်ပွဲစဉ်တွေအတွက် အင်္ဂလန်ကို ရောက်နေတဲ့ ခံစစ်မှူးဟောင်း စကာတယ်က လီဗာပူးအသင်းမှာ သူအရမ်း သဘောကျရတဲ့ ကစားသမား ရှိနေကြောင်း ထုတ်ပြောခဲ့ပါတယ်။ ၂၀၂၁ နွေမှာ လိုက်ဇစ်ကနေ လီဗာပူးကို ပေါင် ၃၆ သန်းနဲ့ ပြောင်းလာခဲ့တဲ့ ကိုနတေးဟာ ထူးချွန်တဲ့ ခံစစ်မှူးဖြစ်ပြီး အသင်းရဲ့ အနာဂတ်အတွက် အရေးကြီးတဲ့သူ ဖြစ်လာလိမ့်မယ်လို့ စကာတယ်က မြင်ပါတယ်။ စကာတယ်က ဘေးလူအမြင်ဖြင့် ခန့်မှန်းခဲ့တယ် ဆိုတာထက် သူကိုယ်တိုင် ရင်ဆိုင်ဖူးတဲ့ အတွေ့အကြုံအရ ကိုနတေး အကြောင်း အခုလို ပြောဆိုခဲ့ပါတယ်။  ",
"btext2":"စကာတယ်က “ အရင်နှစ်အနည်းငယ်က တူရကီမှာ ကျနော် ဘောလုံးကစားနေတုန်းမှာ လိုက်ဇစ်အသင်းနဲ့ ရင်ဆိုင်ရတာ ရှိခဲ့ပါတယ်။ လူတိုင်းက အူပါမီကာနိုအကြောင်းပဲ ပြောနေကြတာပါ။ ကျနော်က အသင်းဖော်တွေကို လိုက်ဇစ်အသင်းက အူပါမီကာနို တွဲဘက် ခံစစ်မှူးက အတော်လေး ကောင်းတာနော်လို့ ပြောခဲ့တယ်။ လီဗာပူးက ကိုနတေးကို လက်မှတ်ထိုးခဲ့ချိန်မှာ ကျနော် အတော်လေး ပျော်မိပါတယ်။ ကိုနတေးက သိပ်ကောင်းတဲ့ ကစားသမားပါ။ သူက ရုပ်ပိုင်းဆိုင်ရာ တောင်းတင်းပြီး သူ့ကို ကြည့်ရတာတော့ စိတ်ဓါတ်ပိုင်းလည်း ခိုင်မာပုံ ရပါတယ်။ သူက ဘောလုံးနဲ့လည်း ကောင်းမွန်သူပါ။ သူက ငယ်ရွယ်သေးတယ်။ အနာဂတ်မှာ ကလပ်အတွက် အရေးကြီးလာနိုင်ပါတယ် ” လို့ ပြောဆိုခဲ့တာ ဖြစ်ပါတယ်။ အသက် ၂၃ နှစ်အရွယ် ခံစစ်မှူး ကိုနတေးဟာ ဘောလုံးပေးမှုကောင်းတဲ့ ကစားသမားဖြစ်ပြီး ဘောလုံး ရှင်းထုတ်မှုတွေမှာလည်း ထူးချွန်ကြောင်း WhoScored ရဲ့ အချက်အလက်ဆိုင်ရာ ထုတ်ပြန်ချက်တွေမှာ မြင်တွေ့နေရတာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/17532532023-678x381.jpg",
"imgurl2":"https://nyanaykhin.com/wp-content/uploads/2023/03/10342320231-1024x576.jpg",
"imgurl3":"no",
"video":"no"
 },
        {"ndate":"Mar 25, 2023",
"htext":"ဒီနွေမှာ ဘယ်လင်ဟမ်၊ မောင့်တို့ကို ခေါ်ယူနိုင်ခဲ့ရင် ဖြစ်လာဖွယ်ရှိတဲ့ လီဗာပူး ပွဲထွက် လူစာရင်း",
"btext1":"နိုင်ငံတကာ သီတင်းပတ်မှာ လီဗာပူးနဲ့ သတင်းကြီးတွေ ဖြစ်နေတာက ဒေါ့မွန်မှ ဘယ်လင်ဟမ်နဲ့ ချယ်ဆီးမှ မောင့်တို့ ဖြစ်ပါတယ်။ သူတို့ နှစ်ဦးကို တကယ်ပဲ ခေါ်ယူနိုင်ခဲ့ရင် လီဗာပူးရဲ့ လူစာရင်း ဘယ်လိုဖြစ်လာမလဲ လေ့လာကြည့်ရအောင်ပါ။ မေဆန်မောင့်ဟာ ချယ်ဆီးကနေ ထွက်ခွာဖို့ဖြစ်နိုင်ခြေ များလာတာနဲ့အတူ သူ့ရဲ့ နောက်ကလပ်က ဘယ်အသင်းဖြစ်လာမလဲ ဆိုတဲအပေါ် အာရုံစိုက်လာကြပါတယ်။ မောင့်ကို လိုက်နေတဲ့အသင်းတွေထဲက တစ်သင်းက လီဗာပူးဖြစ်ပြီး မာဆေးဆိုဒ် ကလပ်ဟာ နွေရာသီမှာ ကွင်းလယ်ကို အင်အားဖြည့်တင်းဖို့ အာရုံစိုက်နေပါတယ်။ အင်္ဂလန်နဲ့ ချယ်ဆီးရဲ့ ကြယ်ပွင့်တစ်ယောက် ဖြစ်တဲ့ မောင့်ဟာ အားနည်းနေတဲ့ လီဗာပူး ကွင်းလယ်အတွက် သေချာပေါက် အကူအညီဖြစ်စေမှာပါ။ ",
"btext2":" လီဗာပူး လူစာရင်းကို ကြည့်မယ်ဆိုရင် ဂိုးသမားနေရာမှာ ကမ္ဘာ့အကောင်းဆုံး ဂိုးသမားစာရင်းဝင်ဖြစ်တဲ့ အယ်လီဆန် ဘက်ကာ ရှိနေတာပါ။ နည်းပြကလော့ပ်က သူ့ကို အရမ်းသဘောကျတာဖြစ်ပြီး နောက်ရာသီမှာ နံပါတ်တစ် ဂိုးသမားအနေနဲ့ ဆက်ရှိနေလောက်ပါတယ်။ ထရန့်ကလည်း ဒီရာသီမှာ ခြေစွမ်းကျဆင်းနေခဲ့ပေမယ့် ပထမဦးစားပေး ညာနောက်ခံလူတစ်ယောက် ဖြစ်နေဆဲပါ။ သူ့အတွက် ထူးချွန်တဲ့ ရာသီတစ်ခု မဟုတ်ခဲ့ပေမယ့် ကလော့ပ်က သူ့ကို ဆက်လက် ထောက်ခံပေးခဲ့ပါတယ်။ ရာသီစက ခေါ်ယူခဲ့တဲ့ ရမ်ဆေးကတော့ ထရန့်နေရာကို ပြိုင်ဆိုင်ဖို့ လက်လှမ်းမမီသေးတဲ့ပုံပါပဲ။ ဗဟိုနောက်တန်းဟာ ဒီနွေမှာ ကလော့ပ် ပြင်ဆင်အားဖြည့်ရမယ့် နေရာတစ်ခုပါ။ ဒါပေမယ့် ကိုနတေးကတော့ နောက်ရာသီ ပုံမှန်ပွဲထွက်ခွင့်ရဖို့ ကြိုးစားလာနိုင်ပါတယ်။ ကိုနတေးက ဗန်ဒိုက်နဲ့ တွဲဖက်ပြီး ဗဟိုခံစစ်ကို တာဝန်ယူရနိုင်ပြီး ဘယ်နောက်တန်းမှာ အန်ဒီ ရော်ဘတ်ဆန်က တောင့်တင်းတဲ့ ခြေစွမ်းကို ဆက်လက်ပြနေပါတယ်။ ခံစစ်မှာ အရန်တွေအဖြစ် ညာအစွန်လူ ရမ်ဆေး၊ ဘယ်အစွန်လူ ကိုစတက်၊ ဗဟိုခံစစ်မှူး ဂိုးမက်စ်တို့ ကျန်ခဲ့မှာဖြစ်ပြီး နက်ဖီးလစ်နဲ့ မာတစ်တို့ ရောင်းထုတ်ခံရမှာ ဖြစ်ပါတယ်။ အသင်းဟာ ဗဟိုခံစစ်မှူး တစ်ဦးလောက်ကို ထပ်မံ ခေါ်ယူနိုင်ပါသေးတယ်။ ကွင်းလယ်ကတော့ အပြောင်းအလဲ လုပ်ရမှာပါ။ ဒီရာသီ ကပ်ဆိုးထဲ အသက်ရှင်ကျန်နေမယ့်သူ ဆိုလို့ အကယ်ဒမီထွက် ဘာ့ဆဲတစ်ပဲ ရှိပါတယ်။ လီဗာပူးက နွေရာသီအတွက် ဘယ်လင်ဟမ်ကို ပစ်မှတ်ထားနေသလို ကွင်းလယ်မှာ ဘာ့ဆဲတစ်နဲ့ ဘယ်လင်ဟမ် အတွဲဖြစ်လာနိုင်ပါတယ်။",
"btext3": "   သုံးယောက်မြောက်တွဲဖက်က မောင့် ဖြစ်မှာပါ။ သူ့ရဲ့ စာချုပ်သစ် ဆွေးနွေးမှုက တိုးတက်မှု မရှိတာနဲ့အတူ စတန်းဖို့ဒ်ဘရစ်ချ်ကလပ်ဟာ သူ့ကို လက်လွှတ်လိုက်ဖို့ လက်ခံထားပြီလို့ သိရပါတယ်။ အခြားသော ကွင်းလယ်လူတွေအဖြစ် အဲလီးယော့၊ ဟန်ဒါဆန်၊ သီယေဂို၊ ဖာဘင်ညို၊ တေလာမော်တန်တို့ ကျန်ရှိမှာဖြစ်ပြီး ကာတစ်ဂျုံးကို ရောင်းချမလား ကလပ်ဘက်က စဉ်းစားပါလိမ့်မယ်။ တိုက်စစ်ကတော့ သိကြတဲ့အတိုင်း ဆာလာနဲ့ ဒါဝင်က လက်ရှိ ပွဲထွက်နေရာတွေကို ဆက်ယူသွားမှာပါ။ မေးစရာရှိတာက ဘယ်တောင်ပံနေရာတစ်ခုပါပဲ။ အဲ့နေရာအတွက် ဒီယေဂို ဂျိုတာ၊ လူးဝစ်ဒီယက်စ်နဲ့ ကိုဒီဂက်ပိုတို့ ပြိုင်ရမှာဖြစ်ပါတယ်။ ဂျိုတာနဲ့ ဂက်ပိုတို့ဟာ အထောင်တိုက်စစ်နေရာအတွ့်ပါ ရွေးချယ်စရာတွေ ဖြစ်နိုင်ပါတယ်။ တိုက်စစ်မှာ ကာဗာရိုကလည်း ရွေးချယ်စရာ ဖြစ်ပေမယ့် သူ့ရဲ့ အနာဂတ်ကို ဘယ်လို စီမံမလဲ အသင်းက စဉ်းစားရမှာပါ။ ဒီရာသီ အကယ်ဒမီမှာ တောက်ပနေတဲ့ ဗန်ဒုတ်ကလည်း စပြီး နေရာရနိုင်ပါတယ်။ လီဗာပူးရဲ့ ဖြစ်နိုင်ဖွယ် ပွဲထွက်လူစာရင်း ဂိုး – အယ်လစ်ဆန် နောက်တန်း – ထရန့်၊ ကိုနတေး၊ ဗန်ဒိုက်၊ ရောဘတ် အလယ်တန်း – ဘာ့ဆဲတစ်၊ ဘယ်လင်ဟမ်၊ မေဆန်မောင့် ရှေ့တန်း – ဆာလာ၊ ဒါဝင်၊ ဒီယက်ဇ်   ",
"imgurl1":"https://nyanaykhin.com/wp-content/uploads/2023/03/10272532023-678x381.jpg",
"imgurl2":"https://nyanaykhin.com/wp-content/uploads/2023/03/10322532023-1024x576.jpg",
"imgurl3":"no",
"video":"no"
 },
       {"ndate":"Mar 25, 2023",
"htext":"အန်ဖီးကိုလည်း ချောင်နေတဲ့ ယူနိုက်တက် ဝယ်လက်များ၊ ဟာလန်း မသေချာခြင်း၊ ဂျုံးနဲ့ ရမ်းဆေး ထွက်ရဖွယ်ရှိခြင်းနဲ့ လီဗာပူး သတင်းတိုများ",
"btext1":" အားကစားဒါရိုက်တာသစ် ခေါ်ယူရေး မအောင်မြင်သေးတဲ့ လီဗာပူးအသင်းဟာ ကလပ်ရဲ့ ကင်းထောက်ချုပ် Dave Fallows ကို ရာထူးတိုးပေးပြီး အဆိုပါနေရာ တာဝန်ယူခိုင်းဖို့ စဉ်းစားနေပါတယ်။ နွေမှာ ကစားသမား ရှင်းထုတ်မှုတွေ ပြုလုပ်မယ့် အသင်းဟာ ကွင်းလယ်လူတွေဖြစ်တဲ့ ဟန်ဒါဆန်နဲ့ သီယေဂိုတို့ကိုတော့ အပြောင်းအလဲ ကာလကို ဦးဆောင်ပေးဖို့ ချန်ထားဦးမှာ ဖြစ်ပါတယ်။ ကွင်းလယ်လူ ကာတစ်ဂျုံးဟာ လီဗာပူးအသင်းမှာ ဆက်ရှိနေမယ်လို့ အာမခံချက် မရှိသလို ညာအစွန်လူ ကယ်ဗင် ရမ်ဆေးကလည်း လာမယ့်ရာသီမှာ အငှားချခံရနိုင်ပါတယ်။ မန်ချက်စတာယူနိုက်တက်ကို ဝယ်ယူဖို့ ကြိုးစားနေတဲ့ အဖွဲ့တွေထဲမှာ မန်ချက်စတာ ကလပ်အား ကမ်းလှမ်းမှု မအောင်မြင်ရင် လီဗာပူးအသင်းကို ဝယ်ယူခွင့် ရရေး အခွင့်အရေး ရှာဖွသွားမယ့် အဖွဲ့တွေ ပါဝင်နေပါတယ်။",
"btext2":" မန်စီးတီးတိုက်စစ်မှူး ဟာလန်းဟာ နိုင်ငံတကာ သီတင်းပတ်အပြီး လီဗာပူးနဲ့ပွဲကို ပါဝင်ကစားပေးဖို့ မသေချာသေးဘူးလို့ သိရပါတယ်။ ချန်ပီယံရှစ်ကလပ် ဘလက်ဘန်းအသင်းမှာ တောက်ပနေတဲ့ ကွင်းလယ်လူ တေလာ မော်တန်ဟာ ရာသီကြို လေ့ကျင့်ရေးမှာ လီဗာပူးအသင်းနဲ့ ပြန်ပူးပေါင်းပြီး ခြေစွမ်း စမ်းသပ်ခံရမှာ ဖြစ်ပါတယ်။ လီဗာပူးအသင်းဟာ ဂိုးသမား ကလယ်ဟာကို ပေါင် သန်း ၂၀ ဝန်းကျင်ဖြင့် ရောင်းထုတ်မှာဖြစ်ပြီး နက်ဖီးလစ်အတွက်ကိုတော့ ပေါင် ၁၀ သန်း ဝန်းကျင် ရလိုနေပါတယ်။ အေဂျက်ကွင်းလယ်လူ Edson Alvarez ကို ခေါ်ယူဖို့ စိတ်ဝင်စားတဲ့ ကလပ်တွေထဲ လီဗာပူးအသင်း ပါဝင်နေပါတယ်။ ၂၀၂၁ တုန်းက လီဗာပူးအသင်းဟာ lorian Wirtz ကို ခေါ်ယူဖို့ စိတ်ဝင်စားခဲ့ပေမယ့် သူ့အတွက် ပေါင် သန်း ၅၀ မပေးလိုခဲ့ပါဘူး။ လာမယ့် အပြောင်းအရွှေ့တွေမှာ ကစားသမားရဲ့ တန်ကြေးကို ပေါင် သန်း ၁၀၀ ထိ တိုးမြင့် တောင်းဆိုခြင်း ခံရမှာ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/03/9232532023-678x381.jpg",
"imgurl2":"https://nyanaykhin.com/wp-content/uploads/2022/05/fsg-lfc-1024x646.jpg",
"imgurl3":"no",
"video":"no"
 },
      {"ndate":"Mar 24, 2023",
"htext":"ဘိုင်ယန်ကနေ ထုတ်ခံလိုက်ရတဲ့ နေဂဲလ်စမန်းကို လီဗာပူးက စိတ်ဝင်စားကြောင်း ဂုဏ်သိက္ခာရှိ သတင်းထောက် ထုတ်ဖော်",
"btext1":" ဘိုင်ယန်မြူးနစ်ကနေ ရာထူးက ထုတ်ပယ်ခံလိုက်ရတဲ့ နေဂဲလ်စမန်းကို စောင့်ကြည့်နေတဲ့ ကလပ်တွေထဲမှာ လီဗာပူးအသင်း ပါဝင်နေတယ်လို့ ဂျာမာန် သတင်းထောက်က ထုတ်ပြောလာပါတယ်။ ဘွန်ဒစ်လီဂါ ချန်ပီယံ ကလပ်ဟာ သူတို့ နည်းပြ ဂျူလီယန် နေဂဲလ်စမန်း အံ့အားသင့်ဖွယ် ထုတ်ပယ်လိုက်ပြီး တစ်ပြိုင်နည်းမှာပဲ ချယ်ဆီးနည်းပြဟောင်း တူချယ်ကို နည်းပြသစ်အဖြစ် ခန့်အပ်လိုက်တာ ဖြစ်ပါတယ်။ အလွန်ဆို ကိုင်တွယ်နေတဲ့ လေဗာကူဆင်ကို အရေးနိမ့်ခြင်းကြောင့် ဘိုင်ယန်မြူးနစ်တို့ ဘွန်ဒက်လီဂါမှာ ဒုတိယနေရာ ဆင်းခဲ့ရပြီး နေဂဲလ်စမန်းကို ရာထူးကနေ ထုတ်ပယ်ဖို့ ဖြစ်လာခဲ့တယ်။ ဂျာမာန်သား နည်းပြဟာ ဒီရာသီ ချန်ပီယံလိဂ်မှာ ဘိုင်ယန်မြူးနစ်နဲ့အတူ ရှုံးပွဲမရှိ ရလဒ်ကောင်းကို ရထားသူ ဖြစ်ပါတယ်။ ",
"btext2":"ဂုဏ်သိက္ခာရှိ သတင်းထောက်ဖြစ်သူ Florian Plettenberg ကတော့ နေဂဲလ်စမန်းဟာ အမှားတွေကို သင်ယူမှုလုပ်ရင်း နည်းပြလောကထဲ ခပ်မြန်မြန် ပြန်ဝင်လာလိမ့်မယ်လို့ ဖော်ပြလာခဲ့တယ်။ ၎င်းကို စိတ်ဝင်စားနေတဲ့ ကလပ်တွေထဲ လီဗာပူးလည်း ပါဝင်နေတယ်လို့ Plettenberg က ဆိုခဲ့ပါတယ်။ “ နေဂဲလ်စမန်းက ခပ်မြန်မြန်လေး ပြန်လာမှာပါ။ ရီးရဲလ်မက်ဒရစ်၊ စပါးအပြင် လီဗာပူးအသင်းနဲ့ ဂျာမာန် လက်ရွေးစင် အသင်းတို့က သူ့ကို့ စိတ်ဝင်စားနေပါတယ်။ အနာဂတ်က သူ့အပေါ်မှာပဲ မူတည်နေပါတယ်။ ” လို့ Florian Plettenberg က ထုတ်ဖော်ခဲ့တာဖြစ်ပါတယ်။ လီဗာပူးအသင်း ဒီရာသီ ကျဆင်းမှုနဲ့အတူ ကလော့ပ်ရဲ့ အနာဂတ်ဟာ ပြီးခဲ့တဲ့ ဘောလုံးရာသီတွေကလို အာမခံချက် မရှိတော့ဘူးလို့ ယူဆချက်တွေ ထွက်ပေါ်ထားပါတယ်။ ဒါကြောင့်လည်း ကလပ်ဟာ လေဗာကူဆင်နည်းပြ အလွန်ဆိုနဲ့ နေဂဲလ်စမန်းတို့လို လူငယ်နည်းပြတွေကို စောင့်ကြည့်နေတယ်လို့ အသံထွက်နေခဲ့တာ ဖြစ်ပါတယ်။ FSG ကတော့ ကလော့ပ်ကို ရာထူးမှာ ဆက်ထားဖို့ အပြည့်အဝ ထောက်ခံထားပြီး ကလော့ပ် ကိုယ်တိုင်ကလည်း သူ့ရဲ့ လာမယ့်ရာသီတွေအတွက် အသင်းမှာပဲ ဆက်ရှိနေမယ်လို့ ထုတ်ပြောထားတာ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/19292432023-678x381.jpg",
"imgurl2":"https://nyanaykhin.com/wp-content/uploads/2023/03/191016320231-1024x576.jpg",
"imgurl3":"no",
"video":"no"
 },
     {"ndate":"Mar 24, 2023",
"htext":"ဘယ်လင်ဟမ်ကို ကနဦး ပေါင် ၉၇ သန်းဖြင့် ကြိုးစားပြီး မောင့်ကိုလည်း ခေါ်လိုနေတဲ့ လီဗာပူး",
"btext1":" ဒီမနက်မှာတော့ လီဗာပူးအသင်းဟာ ဘယ်လင်ဟမ်ကို ကနဦး ပေါင် ၉၇ သန်း အပြင် ဆုကြေးတွေပါမယ့် ကမ်းလှမ်းမှုဖြင့် ကြိုးစားနေတယ်လို့ စပိန်သတင်းဌာန မာကာက ဖော်ပြလာပါတယ်။ David Ornstein က လီဗာပူးဟာ ဘယ်လင်ဟမ်ကို ခေါ်ယူဖို့ မကြိုးစားတော့ဘူးလို့ သူဆိုလိုတာ မဟုတ်ဘဲ မန်စီးတီးနဲ့ ရီးရဲလ်မက်ဒရစ်တို့က အင်္ဂလန်သား ကွင်းလယ်လူကို ခေါ်ယူရေး ပိုမို အားကောင်းလာနေတာလို့ ဖော်ပြလိုတာ ဖြစ်ကြောင်း သူ့ရဲ့ သတင်းကို ပြန်ရှင်းပြထားပါတယ်။ ကလော့ပ် စိတ်ကြိုက် ကွင်းလယ်လူဖြစ်တဲ့ ဘယ်လင်ဟမ်ကို ခေါ်ယူရေးမှာ အသင်းက ဆက်ရှိနေဆဲလို့ နားလည်ရပေမယ့် ဒီနွေအတွက် လီဗာပူးအသင်း ပြင်ဆင်ထားတဲ့ ကစားသမားစာရင်းဟာ ပုံမှန် ရာသီတွေထက် ပိုများပြားတယ်လို့လည်း သိလာရပါတယ်။",
"btext2":" ဘယ်လင်ဟမ်ကို ပေါင် သန်း ၁၃၀ ထိပေးပြီး ခေါ်ယူမယ်ဆိုရင် နောက်ထပ် ကွင်းလယ်လူ တစ်ဦး ထပ်ခေါ်ဖို့တောင် ခက်ခဲသွားနိုင်တာကြောင့် ဘယ်လင်ဟမ် တစ်ဦးတည်းလား? ဒါမှမဟုတ် အခြားသော ကွင်းလယ် ၃ ဦးလား? ဆိုပြီး အသင်းတွင်းမှာ ဆွေးနွေးမှုတွေ ရှိနေကြောင်းလည်း သိထားရတယ်။ စပိန်သတင်းတွေကတော့ လီဗာပူးဟာ ဘယ်လင်ဟမ်အတွက် ကြိုးစားမှာဖြစ်ပြီး ကနဦး ပေါင် ၉၇ သန်းဖြင့် စတင်နေပြီလို့ ခိုင်ခိုင်မာမာ ဖော်ပြလာတာ ဖြစ်ပါတယ်။",
"btext3": "    နောက်ထပ် သတင်းအဖြစ် မေဆန်မောင့်ဟာ သူ့ရဲ့ အေးဂျင့်အဖွဲ့အဖြစ် ROOF agency နဲ့ လက်တွဲခဲ့ပါပြီ။ အဆိုပါ အေးဂျင်စီဟာ ဗန်ဒိုက်၊ အယ်လီယော့လို လီဗာပူး ကစားသမားတွေကိုလည်း တာဝန်ယူနေတဲ့ အဖွဲ့ဖြစ်ပါတယ်။ မောင့်ဟာ ချယ်ဆီးနဲ့ စာချုပ် သက်တမ်းတိုးတော့မှာ မဟုတ်ဘဲ ဒီနွေမှာ အသင်းသစ်ထံ ကူးပြောင်းမှာပါ။ သူ့ကို ခေါ်ယူရေး လီဗာပူးဘက်က ကြိုးစားလိုနေကြောင်း အပြောင်းအရွှေ့ သတင်းထောက် ရိုမန်နိုက ထုတ်ပြောထားပါတယ်။ အဆိုပါ ကွင်းလယ်လူ နှစ်ဦးအတွက်ဆိုရင် အသင်းဟာ တစ်ပတ်လုပ်ခ ပေါင် ၄ သိန်းကျော် သုံးရဖွယ်ရှိနေပြီး ဒီနွေမှာတော့ ကစားသမား ထွက်ခွာမှု ပေးခြင်းကနေ တစ်ပတ်လုပ်ခ ပေါင် ၆၅၀၀၀၀ ကို ရှင်းထုတ်ဖို့ ပြင်ဆင်ထားပြီ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/18172432023-678x381.jpg",
"imgurl2":"https://nyanaykhin.com/wp-content/uploads/2023/03/bell-real-lfc-1024x576.jpg",
"imgurl3":"no",
"video":"no"
 },
    {"ndate":"Mar 24, 2023",
"htext":"ပုံစံသစ်ဖြင့် စတင်မယ့် ကလပ်ကမ္ဘာ့ဖလား ပြိုင်ပွဲမှာ ပါဝင်ခွင့်ရဖို့ လီဗာပူး လိုအပ်မယ့် အရည်အချင်း",
"btext1":" ကလပ်ကမ္ဘာ့ဖလားဟာ ၂၀၂၅ကနေစပြီး ပုံစံအသစ်နဲ့ ကျင်းပတော့မှာ ဖြစ်သလို ဘောလုံးပြက္ခဒိန်က အချိန်ပိုများလာမှာဖြစ်ပါတယ်။ ဒါပေမယ့် ၂၀၁၉ ချန်ပီယံလိဂ် ပိုင်ရှင် လီဗာပူးအသင်းဟာ ပြိုင်ပွဲမှာ ပါဝင်နိုင်ရေး မသေချာသေးပါဘူး။ ယာဂင်ကလော့ပ် လက်ထက်မှာ လီဗာပူးဟာ ၆ကြိမ်မြောက် ချန်ပီယံလိဂ်ဖလား ရခဲ့ပြီးနောက် ၂၀၁၉ မှာ ပထမဆုံးအကြိမ်အဖြစ် ကလပ်ကမ္ဘာ့ဖလားကို ကိုင်မြှောက်ခဲ့တာပါ။ အဲ့ဒီ့ပြိုင်ပွဲဟာ ကွန်ဖက်ဒရေးရှင်းတစ်ခုစီက လိဂ်ချန်ပီယံတွေ၊ အိမ်ရှင်ချန်ပီယံတွေ ပါဝင်ပြီး ယှဉ်ပြိုင်ရတာဖြစ်ပါတယ်။ ၂၀၂၅ ခုနှစ်မှာတော့ စည်းမျဉ်းအသစ်တွေအရ ပြိုင်ပွဲဝင် ၃၂သင်းထိ တိုးချဲ့ထားတဲ့ ပြိုင်ပွဲကြီးအဖြစ် ပြောင်းလဲသွားမှာပါ။ ၂၀၂၂ကနေ ၂၀၂၅အတွင်း ချန်ပီယံလိဂ်ဖလား အောင်မြင်ခဲ့သူတွေအားလုံး အဆိုပါ ပုံစံအသစ်နဲ့ ကလပ်ကမ္ဘာ့ဖလားပြိုင်ပွဲမှာ ပါဝင်ရမှာဖြစ်ပါတယ်။",
"btext2":" ဒါကြောင့် လီဗာပူးအနေနဲ့ နောက်လာမယ့် ဥရောပဖလား ၃နှစ်အတွင်း တစ်ကြိမ် အောင်မြင်မှ ကလပ်ကမ္ဘာ့ဖလားမှာ ပါဝင်နိုင်မှာပါ။ နောက်ထပ်လမ်းတစ်ခုဟာ ယူအီးအက်ဖ်အေ အဆင့်သတ်မှတ်ချက်တွေကနေ ဝင်ခွင့်ရမှာဖြစ်ပါတယ်။ ကလပ်ကမ္ဘာ့ဖလားအတွက် ဥရောပကလပ် ၁၂ နေရာ ရရှိထားပြီး ၈နေရာကိုတော့ ၅နှစ်အတွင်း ချန်ပီယံလိဂ်ပြိုင်ပွဲက စွမ်းဆောင်ရည်တွေနဲ့ ဆုံးဖြတ်မှာ ဖြစ်ပါတယ်။ ပုံမှန် အဆင့်သတ်မှတ်ချက်အရ တစ်နိုင်ငံကို ၂နေရာ ဝင်ခွင့်ပေးတာဖြစ်ပြီး မန်စီးတီးက ဝင်ခွင့်သေချာသလောက် ရှိနေကာ လက်ကျန် ၁ နေရာဟာ အင်္ဂလန်ထိပ်သီးတွေရဲ့ စွမ်းဆောင်ရည်နဲ့ သက်ဆိုင်နေပါတယ်။ ချန်ပီယံလိဂ်ဖလား အနိုင်ရတဲ့အသင်းတွေ ရှိလာရင်တော့ ၎င်းကလပ်တွေကို ဝင်ခွင့်ပေးဦးမှာ ဖြစ်ပါတယ်။",
"btext3": "   ပြိုင်ပွဲဟာ နှစ်စဉ်ကျင်းပရာကနေ လေးနှစ်တစ်ကြိမ်အဖြစ် ပြောင်းလဲသွားမှာဖြစ်ပြီး နွေရာသီလတွေအတွင်း စီစဉ်ထားတာဖြစ်လို့ ပထမဆုံး တိုးချဲ့ပြိုင်ပွဲကို ၂၀၂၅ ခုနှစ် ဇွန်လနဲ့ ဇူလိုင်လအတွင်း ကစားသွားမှာ ဖြစ်ပါတယ်။ ဖီဖာဥက္ကဌ အင်ဖန်တီနိုဟာ ဒီပြိုင်ပွဲ တိုးချဲ့မယ့်ကိစ္စကို အတည်ပြု ကြေညာခဲ့ပါပြီ။ ဒါပေမယ့် ကမ္ဘာ့လိဂ်ပေါင်းစုံဖိုရမ်နဲ့ ပရီးမီးယားလိဂ်ဟာ အဆိုပါ ပြိုင်ပွဲတိုးချဲ့မှုကို ဆန့်ကျင်နေကြသေးတယ်လို့ သိရပါတယ်။   ",
"imgurl1":"https://nyanaykhin.com/wp-content/uploads/2023/03/10182432023-678x381.jpg",
"imgurl2":"https://nyanaykhin.com/wp-content/uploads/2022/08/klopp-ucl-lfc-1024x598.jpg",
"imgurl3":"no",
"video":"no"
 },
   {"ndate":"Mar 24, 2023",
"htext":"ဘယ်လင်ဟမ်ကို ပေါင် ၉၇ သန်းဖြင့် ချိတ်ဆက်၊ ကွင်းလယ် ပစ်မှတ်တွေ ဆက်တိုက် ထွက်ပေါ်လာခြင်းနဲ့ လီဗာပူးသတင်းတိုများ",
"btext1":" အဲဗာတန် ကွင်းလယ်လူ ဒိုကိုရီက ဒါဘီပြိုင်ဘက်ဖြစ်ပေမယ့် သူဟာ ဆာလာကို အတော်လေး လေးစားသူဖြစ်ပါတယ်လို့ ထုတ်ပြောလာပါတယ်။ လီဗာပူးအသင်းဟာ ဘယ်လင်ဟမ်အတွက် ပေါင် ၉၇ သန်းတန် ကမ်းလှမ်းမှု စတင် ပေးပို့ခဲ့ပြီလို့ စပိန်သတင်းဌာနတွေနဲ့ အင်္ဂလန်ပြည်တွင်း အပြောင်းအရွှေ့ သတင်းထောက် အချို့က စတင် ဖော်ပြနေပါတယ်။ မန်စီးတီး ခံစစ်မှူး အကီက သူရင်ဆိုင်ဖူးတဲ့ အခက်ခဲဆုံး ပြိုင်ဘက်အဖြစ် လီဗာပူး တိုက်စစ်မှူး ဖာမင်နိုနဲ့ ဆာလာတို့ကို ရွေးချယ်ခဲ့ပါတယ်။",
"btext2":"လီဗာပူးအသင်းထံ ရောက်လာပြီးတည်းက အခြားသော အသင်းထံ ပြောင်းဖို့ဆိုပြီး ရည်ရွယ်ချက် မရှိတော့ဘဲ အန်ဖီးမှာပဲ ဆုဖလားတွေကို ကာလရှည် အတွက် ရည်ရွယ်ပြီး ကြိုးစားပါမယ်လို့ ကိုနတေးက ပြောဆိုပါတယ်။ လီဗာပူးအသင်းဟာ အာဆင်နယ်အသင်း လူငယ်ကစားသမား အီသန် နာဝန်နီရီကို စောင့်ကြည့်နေတဲ့ ကလပ်တွေထဲ ပါဝင်နေပါတယ်။ ဘိုင်ယန်လေဗာကူဆင် ကွင်းလယ်လူ Florian Wirtz ကို ဘာစီလိုနာ၊ ရီးရဲလ်မက်ဒရစ်တို့နဲ့အတူ လီဗာပူးဘက်ကလည်း စောင့်ကြည့် လေ့လာနေပါတယ်။ မိုနာကို အားစားဒါရိုက်တာ ပေါလ်မစ်ချယ်က လီဗာပူးအသင်းထံ ပြောင်းလာဖွယ် မရှိဘူးလို့ သိရပါတယ်။ နည်းပြကလော့ပ်က အင်္ဂလန်သားဟာ အသင်းနဲ့ ကိုက်ညီမယ့် ဒါရိုက်တာဖြစ်တယ်လို့ မမြင်ပါဘူး။  ",
"btext3": "   ဒီနွေအတွက် လီဗာပူးအသင်း ပြင်ဆင်ထားတဲ့ အပြောင်းအရွှေ့မှာ ခေါ်ယူဖို့ ချိန်ရွယ်ထားတဲ့ ကစားသမား စာရင်းဟာ ပုံမှန် ရာသီတွေထက် ပိုမို များပြားနေပါတယ်။ လီဂူးဝမ်းကလပ် Nice ကွင်းလယ်လူ Khephren Thuram ကို ခေါ်ယူနိုင်ရေး ပြင်သစ်သား ခံစစ်မှူး ကိုနတေးက ကူညီပေးဖွယ် ရှိပါတယ်။ ဆယ်တာဗီဂို ကွင်းလယ်လူ Gabri Veiga ကို ခေါ်ယူဖို့ လီဗာပူးအသင်းက သဘောကျပြီး အသက် ၂၀ အရွယ် ကွင်းလယ်လူကို ခေါ်ယူလိုရင် စာချုပ်ပါကြေး ယူရို သန်း ၄၀ ပေးရမှာဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/9243242023-678x381.jpg",
"imgurl2":"https://nyanaykhin.com/wp-content/uploads/2023/03/m20-paul-1024x670.jpg",
"imgurl3":"no",
"video":"no"
 },
             {"ndate":"Mar 23, 2023",
"htext":"လီဗာပူးရဲ့ ပြဿနာက နွေစျေးကွက် တစ်ခုတည်းဖြင့် ဖြေရှင်းနိုင်မှာ မဟုတ်သလို ဘယ်ကစရမယ် မသိကြောင်း ထုတ်ဖော်မှု",
"btext1":" လီဗာပူးဟာ အလုပ်ရှုပ်မယ့် နွေရာသီတစ်ခုကို ဖြတ်သန်းရမှာ ဖြစ်ပေမယ့် ကလပ် ရင်ဆိုင်နေရတဲ့ ပြဿနာတွေဟာ စျေးကွက်တစ်ခုအတွင်း လွယ်လွယ်ဖြေရှင်းလို့ မရနိုင်ဘူးလို့ ကွင်းလယ်လူဟောင်း ဒီယက်တာ ဟာမန်းက ယုံကြည်နေပါတယ်။ ဘင်နီတက်ဇ် လက်အောက် လီဗာပူးနဲ့ ချန်ပီယံလိဂ်ဖလား အောင်မြင်ခဲ့တဲ့ ဂျာမန်သားဟာ နွေရာသီ အစီအစဉ်တွေအပေါ် စိုးရိမ်မှု မြင့်တက်လာခဲ့တာပါ။ ကလော့ပ် လက်ထက် လီဗာပူးက အမြင့်ဆုံး အောင်မြင်မှုတွေ ရခဲ့ပေမယ့် တူညီတဲ့ ဆင့်အတန်းမျိုးကို ရောက်ရှိဖို့ ဒီရာသီမှာ ကျရှုံးခဲ့တာပါ။ ဒီနွေမှာ ကွင်းလယ်အတွက် ခေါ်ယူမှုကြီးတွေ ပြုလုပ်မယ်လို့ သတင်းထွက်နေပေမယ့် အပြောင်းအလဲတွေကို လုပ်ဖို့က နေရာစုံ လိုအပ်နေတာ ဖြစ်ခြင်းကြောင့် ပြန်လည် တည်ဆောက်မှုဟာ နှစ်အနည်းငယ်လောက် အချိန်ယူရလိမ့်မယ်လို့ ဟာမန်းက ထင်မြင်နေတာ ဖြစ်ပါတယ်။",
"btext2":" “ လီဗာပူးဟာ ကစားသမားတွေအတွက် တခြားကလပ် အားလုံးထက် ပိုပြီး လာချင်စရာ ကောင်းခဲ့တဲ့ အဆင့်မျိုးကို ရောက်ခဲ့တယ်။ နောက်ဆုံးနှစ် ၂၀အတွင်းမှာ အဲ့လို အဆင့် ရောက်ခဲ့တာမျိုးကို မမြင်ခဲ့ရပါဘူး။ ကစားသမားတစ်ယောက်က ဆုဖလားတွေ အောင်မြင်ချင်ပြီး အင်္ဂလန်မှာ ကစားချင်ရင် ယူနိုက်တက်၊ စီးတီး ဒါမှမဟုတ် ချယ်ဆီးကို သွားသင့်တယ်ဆိုတာက လက်တွေ့ အမှန်တရားတစ်ခု ဖြစ်ခဲ့တယ်။ ဒါကြောင့် လီဗာပူးဟာလည်း သိပ်ကို အောင်မြင်ခဲ့တဲ့ ကာလတစ်ခု ရခဲ့ဖူးပါတယ်။ လွန်ခဲ့တဲ့ ၂နှစ် ၃နှစ်က လီဗာပူးဟာ အမြင့်ဆုံးအဆင့်ကို ရောက်ရှိခဲ့ပြီး ကစားသမားတွေက တခြားကလပ်ထက် လီဗာပူးကိုပဲ လာချင်ခဲ့ကြတယ်။ ဘာလို့လဲဆိုတော့ ဒီမှာ တစ်ခုခုကို တည်ဆောက်နေပြီး လီဗာပူးကို သူတို့ လာရင် ဆုဖလားတွေ အောင်မြင်လိမ့်မယ်လို့ ခံစားရလို့ပါ။ သူတို့သာ ပိုက်ဆံသုံးခဲ့ရင် ကာမာဗင်ညာ၊ ချူအာမန်နီတို့လို ကစားသမားတွေက လီဗာပူးကို ရောက်လာနိုင်ခဲ့ပါတယ်။ သူတို့မှာ ခြေစွမ်းပျောက်ဆုံးနေတဲ့ ကစားသမားတွေနဲ့ အသင်းက အသက်အရွယ်တစ်ခုကို ရလာပြီ။ သူတို့ရဲ့ ထိပ်တန်းအဆင့်ကို ပြန်ရောက်လာမှာလားဆိုတာ ကျွန်တော်မသိဘူး။",
"btext3": "    ကလော့ပ် ဒီကို အရင်ဆုံးရောက်လာတုန်းက ‘သံသယရှိသူတွေကို ယုံကြည်သူတွေအဖြစ် ပြောင်းလဲပစ်ရမယ်’လို့ ပြောခဲ့တာကို ပြန်သတိရတယ်။ ဒါက နည်းပြအတွက်လည်း ကြီးမားတဲ့ တာဝန်တစ်ရပ်ဖြစ်ခဲ့တယ်။ တစ်သင်းလုံးနီးပါးကို အများကြီး ပြောင်းလဲပစ်ဖို့က အနည်းဆုံးတော့ နှစ်အနည်းငယ်လောက် အချိန်ယူရမယ့် ကိစ္စပါ။ ဒီနွေရာသီမှာ လီဗာပူးရဲ့ အခြေအနေတွေကို မြန်မြန်ပြောင်းလဲပစ်လို့ ရတယ်လို့ မထင်ပါဘူး။ ဘယ်ကိုစရမှန်းတောင် မသိတော့ဘူး” လို့ ၎င်းက ပြောကြားခဲ့တာ ဖြစ်ပါတယ်။ လီဗာပူးဟာ ဒီနွေမှာ ကွင်းလယ်ကို အကြီးစား ပြောင်းလဲမယ်လို့ သတင်းထွက်နေပြီး ဘယ်လင်ဟမ် အပါအဝင် ဥရောပ ထိပ်တန်း ကွင်းလယ်လူတွေကို စာရင်း ပြုစုထားပြီပဲ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/19522332023-678x381.jpg",
"imgurl2":"https://nyanaykhin.com/wp-content/uploads/2023/03/9451732023-1024x576.jpg",
"imgurl3":"no",
"video":"no"
 },
            {"ndate":"Mar 23, 2023",
"htext":"လီဗာပူးအသင်းဟာ ဘယ်လင်ဟမ်လား အခြားသော ၃ ဦးလားဆိုတဲ့ မေးခွန်းအတွက် အဖြေရှာနေပါတယ်",
"btext1":"ဒီရက်ပိုင်းမှာ လီဗာပူးအသင်းက ဘယ်လင်ဟမ်ကို ခေါ်ယူဖို့ မဖြစ်နိုင်တော့ဘူး ဆိုတဲ့ သတင်းတွေ ထွက်ပေါ်လာခဲ့ပါတယ်။ ဒါပေမယ့် ယတိပြတ်ကြီး မဖြစ်နိုင်တာမျိုး မဟုတ်သေးကြောင်း အသင်းသတင်းထောက် James Pearce က ဆိုပါတယ်။ ဒီနွေမှာ လီဗာပူးအသင်းဟာ အသုံးစရိတ် ပေါင် သန်း ၁၅၀ ဝန်းကျင် ထုတ်နိုင်မယ်လို့ ယုံကြည်ရပါတယ်။ လာမယ့်ရာသီမှာ ချန်ပီယံလိဂ်ဝင်ခွင့် ရခြင်း မရခြင်းဟာ အသင်းရဲ့ အသုံးစရိတ်အပေါ် သက်ရောက်မှု ရှိပါလိမ့်မယ်။ ဒါပေမယ့် ဒီကာလတွေအတွင်း ပါတနာတွေနဲ့ စာချုပ်သစ်တွေကို ချုပ်ဆိုထားပါတယ်။ တည်ဆောက်နေဆဲ Anfield Road ပွဲကြည့်စင် ပြီးဆုံးခဲ့ရင် တစ်ရာသီကို ပေါင် ၁၀ သန်းကျော် ထပ်တိုးဝင်ငွေ ရှိလာဦးမှာပါ။ အသင်းဟာ ကစားသမား ရှင်းထုတ်မှုတွေကနေ လုပ်ခပိုင်းမှာ တစ်ပတ်ကို ပေါင် ၆၅၀၀၀၀ စာ နေရာလွတ် ရှာဖွေဖို့လည်း ပလန်ဆွဲထားတယ်လို့ သိရပါတယ်။ ",
"btext2":" ဘယ်လင်ဟမ်ကို ခေါ်ယူရေး ဖြစ်လာဖို့ ခဲယဉ်းရခြင်း အဓိက အချက်က​တော့ ကလော့ပ်ရဲ့ အသင်းဟာ ကွင်းလယ်လူ တစ်ဦး ခေါ်ယူလိုက်တာနဲ့တင် ဆုဖလား စိန်ခေါ်နိုင်တဲ့ အသင်းအဖြစ် ပြောင်းလဲသွားမယ်လို့ ကလပ်တာဝန်ရှိသူတွေ မယုံကြည်ပါဘူး။ လက်ရှိ အသင်းဟာ အနည်းဆုံး လူသစ် ၃ ဦးလောက် ဖြည့်တင်းဖို့ လိုတယ်လို့ သူတို့ ယူဆပါတယ်။ ဘယ်လင်ဟမ်ကို ခေါ်ယူမယ်ဆိုရင် နောက်ထပ် ကွင်းလယ်လူ တစ်ဦး ထပ်ခေါ်ဖို့တောင် အသုံးစရိတ်က လောက်ငမှု မရှိတော့ပါဘူး။ ဒါကြောင့် ဆယ်ကျော်သက် ကွင်းလယ်လူအစား အလားအလာရှိ ကစားသမား ၃ ဦးလောက် ခေါ်ယူရေးကို နောက်ထပ် ပလန်အဖြစ် စဉ်းစားလာကြတာ ဖြစ်ပါတယ်။ ဝုဗ်အသင်းမှ မက်သရုစ် နူးနက်၊ ဘိုင်ယန်မှ ဂရာဗန်ဘတ်နဲ့ ချယ်ဆီးမှ မောင့်တို့ဟာလည်း လီဗာပူးရဲ့ ပစ်မှတ်တွေထဲ ပါဝင်ကြသူတွေ ဖြစ်ပါတယ်။ နောက်ထပ် ကွင်းလယ် ပစ်မှတ်တွေလည်း ရှိနေသေးပေမယ့် နည်းပြအဖွဲ့ကတော့ ဘယ်လင်ဟမ်ကို ဦးစားပေးအဖြစ် အလိုရှိနေဆဲဖြစ်ပါတယ်။",
"btext3": "    အသင်းဟာ ဗန်ဒိုက်နဲ့ ကိုနတေးတို့ရဲ့ ဗဟိုခံစစ်နေရာကို ကာဗာဖြစ်စေမယ့် ခံစစ်မှူး တစ်ဦး၊ ကလယ်ဟာနေရာ အစားဝင်လာမယ့် ဂိုးသမား တစ်ဦးကိုလည်း ခေါ်ယူလိုသေးတာမို့ နွေမှာတော့ ကစားသမားသစ် ၅ ဦးလောက်ထိ ခေါ်ယူရမယ်ဆိုတာကို တွက်ချက်နေတယ်လို့ နားလည်ထားရတာပဲ ဖြစ်ပါတယ်။ ကစားသမား ရှင်းထုတ်မှု အချို့ ရှိမှာဖြစ်ပေမယ့် လူးဝစ် ဒီယက်စ်နဲ့ ဂျိုတာတို့ကိုတော့ သေချာပေါက် ဆက်ထိန်းထားဖို့ ရည်ရွယ်ထားတယ်လို့လည်း သိရပါတယ်။  ",
"imgurl1":"https://nyanaykhin.com/wp-content/uploads/2023/03/17562332023-678x381.jpg",
"imgurl2":"https://nyanaykhin.com/wp-content/uploads/2023/03/11171832023-1024x576.jpg",
"imgurl3":"no",
"video":"no"
 },
           {"ndate":"Mar 23, 2023",
"htext":"လီဗာပူးကို နှစ်သက် မြတ်နိုးကြောင်းနဲ့ အနာဂတ်ကိစ္စကို ရာသီကုန်မှာ စဉ်းစားပါမယ် ဆိုလာတဲ့ ရာဘီရော့",
"btext1":" ပရီးမီးယားလိဂ်ထံ ပြောင်းလာနိုင်ကြောင်း သတင်းတွေ ထွက်ပေါ်နေချိန်မှာ ပြင်သစ် ကွင်းလယ်လူ ရာဘီရော့က သူသဘောကျတဲ့ အင်္ဂလန်ကလပ်ကို ထုတ်ပြောမှု လုပ်လာပါတယ်။ ရာဘီရော့ဟာ လီဗာပူးအပြင် မန်ချက်စတာ ယူနိုက်တက်နဲ့လည်း သတင်းတွေ ထွက်နေသူပါ။ သူ့ရဲ့အေးဂျင့်အဖြစ် တာဝန်ယူနေတဲ့ မိခင်ဖြစ်သူဟာ စာချုပ်ကိစ္စတွေကို ဦးဆောင် ဆွေးနွေးသွားမှာဖြစ်ပြီး လက်တလောမှာတော့ ကောလဟာလ များစွာနဲ့အတူ အင်္ဂလန်လိဂ်ထံ ရာဘီရော့ ပြောင်းနိုင်ကြောင်းကလည်း လူပြောများနေပါတယ်။ ဒီအပတ် အီတလီ သတင်းဌာနနဲ့ အင်တာဗျူးမှာ ရာဘီရော့က ” ကျနော် လီဗာပူးကို အတော်လေး နှစ်သက် မြတ်နိုးပါတယ်။ ကျနော်က စတီဗင်ဂျရတ် အမာခံ ပရိသတ်ပါ။ သူက ကျနော်ရဲ့ အိပ်မက် ကစားသမားပါပဲ။ ဒါကြောင့်ပဲ လီဗာပူးကို လိုက်ပါ အားပေးဖြစ်ပါတယ်” လို့ မာဆေးဆိုဒ် ကလပ်ကို သဘောကျကြောင်း ထုတ်ပြောခဲ့ပါတယ်။",
"btext2":"အသက် ၂၇ နှစ်အရွယ် ပြင်သစ်စတားကပဲ ဆက်လက်ပြီး “ ကျနော်ရဲ့ နောက်ထပ် အိုင်ဒေါကတော့ ဇီဒန်းပါပဲ ” လို့ ဖွင့်ဟခဲ့တာ ဖြစ်ပါတယ်။ ရာဘီရော့က လီဗာပူးအပေါ် သူ့ရဲ့ ခံစားချက်ကို ပွင့်ပွင့်လင်းလင်း ထုတ်ပြောခဲ့ပေမယ့် ဒါဟာ အနာဂတ်မှာ အန်ဖီးထံ ပြောင်းလာမယ်လို့ မဆိုလိုပါဘူး။ စီးရီးအေကလပ် ဂျူဗင်တပ်နဲ့ စာချုပ်သစ် ချုပ်လိုက်တာလည်း ဖြစ်နိုင်ကြောင်းကို ကွင်းလယ်လူက ပြောပါသေးတယ်။ ဂျူဗင်တပ်နဲ့ အနာဂတ်အတွက် မေးခံရမှုမှာ ရာဘီရော့က ” ဒီအခြေအနေမှာ သတင်းထူး မရှိပါဘူး။ ဒါပေမယ့် မကြာခင်မှာတော့ ကျနော်တို့ စကားပြောမှု လုပ်သွားမှာပါ။ နောက် ၂ လပြီးရင် ဘောလုံးရာသီ ပြီးတော့မှာပါ။ စကားပြောရမှုတွေ ရှိလာမယ်ဆိုပေမယ့် ကျနော်ကတော့ အေးအေးဆေးဆေးပါပဲ။ ဂျူဗင်တပ်ကနေ ထွက်သွားဖို့ ဖြစ်သွားနိုင်သလို နောက်ထပ် စာချုပ်သစ် လက်မှတ်ထိုးပြီး ဒီမှာပဲ ဆက်နေတာလည်း ဖြစ်လာနိုင်ပါတယ် ” လို့ ဖြေဆိုပေးသွားတာပဲ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/10502332023-678x381.jpg",
"imgurl2":"https://nyanaykhin.com/wp-content/uploads/2023/03/rabiot-27-1024x576.jpg",
"imgurl3":"no",
"video":"no"
 },
          {"ndate":"Mar 23, 2023",
"htext":"လီဗာပူးပရိသတ် ရာဘီရော့၊ Converse နဲ့ လက်တွဲမှု ကြေညာဖွယ်ရှိခြင်း၊ အားကစားဒါရိုက်တာသစ်နဲ့ လီဗာပူးသတင်းတိုများ",
"btext1":"မိုနာကို အားကစားဒါရိုက်တာ ပေါမစ်ချယ်က ပြင်သစ်ကလပ်မှာ သူ့ရဲ့ မစ်ရှင်ဟာ အပြီးသတ်ခဲ့ပြီဖြစ်ကြောင်းနဲ့ စိန်ခေါ်မှုသစ်ကို ရင်ဆိုင်သွားတော့မယ်လို့ ထုတ်ပြောလာပါတယ်။ ဘရာဇီးအသင်း နိုင်ငံတကာသီတင်းပတ် လူစာရင်းမှာ လီဗာပူးဂိုးသမား အယ်လီဆန် မပါခဲ့ပါဘူး။ ယာဂင်ကလော့ပ်ရဲ့ အသင်းဟာ ဘယ်လင်ဟမ် တစ်ဦးတည်းကို ပေါင် သန်း ၁၃၀ ထိပေးပြီး ခေါ်ယူခြင်းနဲ့ မဖြေရှင်းနိုင်ကြောင်းနဲ့ အဲ့အစား တူညီတဲ့ ပြောင်းရွှေ့ကြေးနဲ့ ကစားသမား ၂ ဦး ၃ ဦးကို ခေါ်ယူတာက ပိုမို အကျိုးဖြစ်မယ်ဆိုတဲ့ အယူအဆဟာ အသင်းတွင်းမှာ ပိုမို အင်အားကောင်းနေခဲ့ပါတယ်။ လီဗာပူးဂိုးသမား အယ်လီဆန်ဟာ ဒီရာသီ ဥရောပထိပ်တန်းလိဂ် ၅ ခုအတွင်း ဂိုးပေါက် ကာကွယ်မှု အများဆုံး ဂိုးသမားအဖြစ် ထိပ်ဆုံးက ရပ်တည်နေပါတယ်။ လီဗာပူးအသင်းဟာ ကလပ်ရဲ့ ပင်တိုင် ကစားကွက်ဖြစ်တဲ့ ၄-၃-၃ ကို ပြောင်းလဲသွားဖို့ အစီအစဉ် မရှိသေးဘူးလို့ သိရပါတယ်။ ",
"btext2":" ဂျူဗင်တပ် ကွင်းလယ်လူ ရာဘီရော့က ” ကျနော် လီဗာပူးကို အတော်လေး နှစ်သက် မြတ်နိုးပါတယ်။ ကျနော်က စတီဗင်ဂျရတ် အမာခံ ပရိသတ်ပါ။ သူက ကျနော်ရဲ့ အိပ်မက် ကစားသမားပါပဲ။ ဒါကြောင့်ပဲ လီဗာပူးကို လိုက်ပါ အားပေးဖြစ်ပါတယ် ” လို့ ဖွင့်ပြောလာပါတယ်။ ဒီနွေမှာ ပေါ်တို ကွင်းလယ်လူ ဂရုဂျစ်ဟာ အသင်းသစ်ထံ ပြောင်းဖွယ်ရှိပြီး လီဗာပူးအသင်းက ပေါင် ၁၀.၅ သန်းဖြင့် ရောင်းထုတ်ခဲ့တဲ့ ကစားသမားရဲ့ အနာဂတ် ပြောင်းရွှေ့ကြေးကနေ ၁၀% ခံစားခွင့်ရမှာ ဖြစ်ပါတယ်။ လီဗာပူးအသင်းဟာ နာမည်ကျော် ဖိနပ်နဲ့ အဝတ်အထည် အမှတ်တံဆိပ်ဖြစ်တဲ့ Converse နဲ့ ပါတနာအဖြစ် လက်တွဲမှုတစ်ခုကို ကြေညာသွားဖို့ ရှိနေပါတယ်။ လက်ရွေးစင် တာဝန်ကနေ နှုတ်ထွက်ထားတဲ့ ဒါဝင် နူးညက်စ်ဟာ မန်စီးတီးနဲ့ပွဲမှာ ပါဝင်ကစားဖို့ မသေချာတော့ပါဘူး။ လီဗာပူးရဲ့ ကွင်းလယ် ပစ်မှတ်တွေထဲမှ ဝုဗ်အသင်းမှ မက်သရု နူးနက်စ်နဲ့ ရူဘင် နီဗက်စ်တို့လည်း ပါဝင်နေပါတယ်။ ဘိုင်ယန်မြူးနစ် ကြယ်ပွင့် Ryan Gravenberch ဟာ လီဗာပူးအသင်းရဲ့ နွေမှာ ခေါ်မယ့် ကွင်းလယ် ပစ်မှတ် စာရင်းမှာ ပါဝင်နေတယ် လို့ သတင်းထောက် ဂျိမ်းစ် ပီးယာ့စ်က ဖော်ထုတ်လိုက်ပါတယ်။",
"btext3": "    no  ",
"imgurl1":"https://nyanaykhin.com/wp-content/uploads/2023/03/8372332023-678x381.jpg",
"imgurl2":"https://nyanaykhin.com/wp-content/uploads/2023/03/18321632023-819x1024.jpg",
"imgurl3":"no",
"video":"no"
 },
         {"ndate":"Mar 22, 2023",
"htext":"ဘိုင်ယန်မြူးနစ်အသင်းမှာ လူကြိုက်နည်း ကစားသမားဖြစ်နေတဲ့ မာနေးကို ပြန်ခေါ်ဖို့ တောင်းဆို",
"btext1":"ဘိုင်ယန်မြူးနစ်တို့ အမှတ်ပေးဇယား ထိပ်ဆုံးနေရာက ပြန်ဆင်းပေးခဲ့ရတဲ့ လေဗာကူဆင်ကို အရေးနိမ့်တဲ့ပွဲအပြီး မာနေးအပေါ် ဂျာမာန်သတင်းဌာနတွေက ဝေဖန်နေကြတဲ့နောက် သူ့ကို အန်ဖီးထံ ပြန်လည် ခေါ်ယူရေး တိုက်တွန်းမှုတွေ ထွက်ပေါ်လာပါတယ်။ ဆီနီဂေါတိုက်စစ်မှူးဟာ ပွဲထွက်လူစာရင်းကနေ ပါဝင်ကစားခဲ့ပေမယ့် ဆိုးရွားတဲ့ ခြေစွမ်းကြောင့် ဒုတိယပိုင်းမှာ လူစားလဲခံခဲ့ရပါတယ်။ ဒီရာသီမှာ ဘွန်ဒက်လီဂါပွဲ ၁၈ ပွဲအတွင်း သွင်းဂိုး ၆ ဂိုး သွင်းယူထားတဲ့ မာနေးဟာ ဘိုင်ယန်မြူးနစ် ကစားကွက်နဲ့ အံမဝင်ဘူးဆိုတဲ့ ဝေဖန်ချက်တွေ ရရှိနေပါတယ်။ ",
"btext2":" Sport 1 ကဆိုရင် “ လေဗာကူဆင်ကို ရင်ဆိုင်တဲ့ပွဲမှာ မာနေးက အားအနည်းဆုံး ဘိုင်ယန်မြူးနစ် အသင်းသားပါပဲ။ သူ့ရဲ့ ၄၅ မိနစ် မှတ်တမ်းက အရမ်းကို ဆိုးပါတယ်။ ဘောလုံးထိချက် ၈ ကြိမ်ရှိပြီး ကျော်ဖြတ်မှု ၁ ကြိမ်ပဲ ရှိခဲ့တယ်။ သူ့ရဲ့ ခြေစွမ်းကို သူကိုယ်တိုင်တောင်မှ စိတ်ပျက်နေဟန် ရှိပါတယ်။ ယူရို ၃၂ သန်းနဲ့ ခေါ်ယူထားတဲ့ အာဖရိက တစ်နှစ်တာအကောင်းဆုံး ကစားသမားဆုရှင်ထံက ပိုပြီး ကောင်းတာတွေမြင်ရဖို့အတွက် နည်းပြ နေဂဲလ်စမန်းဘက်က မျှော်လင့်နေမှာပါ။ မာနေး ခြေစွမ်းကျဆင်းနေခြင်းအတွက် ဖြေရှင်းစရာ အချက်ကတော့ သူဟာ ဒဏ်ရာကြောင့် ၃ လခွဲလောက် အနားယူနေရသူ ဖြစ်ပါတယ်။ အဲ့ကတည်းက သူဟာ ကြံ့ခိုင်မှု ပြည့်ဝနေခြင်း မရှိပါဘူး။ တစ်ဦးချင်းတွေမှာလည်း ကျော်ဖြတ်နိုင်ခြင်း မရှိပါဘူး။",
"btext3": "   ဘိုင်ယန်အသင်း ပတ်ဝန်းကျင်က ထွက်လာတဲ့ ကောလဟာလ သတင်းတွေအရဆိုရင် လေ့ကျင့်ရေးမှာလည်း မာနေးရဲ့ ခြေစွမ်း ကျဆင်းမှုကို သတိပြုမိနေကြပါတယ်။ ဘောလုံးမရှိချိန်မှာ သူဟာ အသင်းအတွက် အားထုတ်ပေးပေမယ့် ဘောလုံး ပိုင်ဆိုင်ချိန် သူ့ထံက ခြေစွမ်းကောင်းတွေ မြင်ရဖို့ ခက်ခဲနေပါတယ် ” လို့ မှတ်ချက်ပေးထားတာပါ။ ဂျာမာန်မြေမှာ ပရိသတ်ကြိုက် ကစားသမား မဟုတ်သလို ဝေဖန်မှုတွေပါ ရင်ဆိုင်နေရတဲ့ မာနေးကို အခါအခွင့်ရှိရင် အန်ဖီးမြေထံ ပြန်ခေါ်ယူဖို့ လီဗာပူး ပရိသတ်တွေက တိုက်တွန်းနေကြတာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/18072232023-678x381.jpg",
"imgurl2":"https://nyanaykhin.com/wp-content/uploads/2023/03/180722320231-1024x576.jpg",
"imgurl3":"no",
"video":"no"
 },

        {"ndate":"Mar 22, 2023",
"htext":"လီဗာပူး ပရီးမီးယားလိဂ် ပြန်စိန်ခေါ်နိုင်အောင် ခေါ်ယူရမယ့် ကစားသမား ၂ဦး ပေါလ်မာဆန် ဖော်ထုတ်",
"btext1":"လီဗာပူးဟာ ဂျူ့ဒ် ဘယ်လင်ဟမ်နဲ့ မေဆန်မောင့်တို့ကို ခေါ်လိုက်ရင် ပရီးမီးယားလိဂ်ဖလားကို ပြန်ပြီး စိန်ခေါ် လာနိုင်တယ် လို့ ဂန်းနားဟောင်းကြီး ပေါလ်မာဆန်က အကြံပြုခဲ့ပါတယ်။ ဒီကွင်းလယ်လူနှစ်ယောက်ဟာ ယာဂန်ကလော့ပ်ရဲ့ အသင်းကို မြှင့်တင်ပေးမှာဖြစ်ပြီး ဆုဖလားတွေ ထပ်မံ စိန်ခေါ်နိုင် အောင် ကူညီပေးလိမ့်မယ်လို့၎င်းက ယုံကြည်နေတာပါ။ လီဗာပူးဟာ သူတို့ရဲ့ အသက်အရွယ် ရလာတဲ့ ကွင်းလယ်ကို အင်အားဖြည့်တင်းဖို့ စိတ်အားထက်သန်နေတာနဲ့အတူ ဘယ်လင်ဟမ်၊ မောင့်တို့နဲ့ ချိတ်ဆက်မှုတွေ ရှိခဲ့တာပါ။ ",
"btext2":"ဘယ်လင်ဟမ်မှာ ကစားသမားဘဝ နောက်တဆင့်တက်ပြီး ဒေါ့မွန်ကနေ ထွက်ခွာဖို့ ရှိနေသလို မောင့်ကလဲ ချယ်ဆီးနဲ့ စာချုပ်သစ် ဆွေးနွေးမှုတွေ ကြန့်ကြာနေခဲ့တာ ဖြစ်ပါတယ်။ လီဗာပူးအနေနဲ့ သူတို့နှစ်ယောက်လုံးကို ရရှိဖို့ အစွမ်းကုန် ကြိုးစားသင့်တယ်လို့ မာဆန်က ပြောဆိုခဲ့ပါတယ်။ “လီဗာပူးက မောင့်နဲ့ ဘယ်လင်ဟမ်ကို ခေါ်လိုက်ရင် ဖလားစိန်ခေါ်မယ့် အသင်းတစ်သင်း ဖြစ်သွားလိမ့်မယ်။ မောင့်ကို ပြိုင်ဘက် အသင်းဆီ ရောင်းပြီး ဘာလို့ သူတို့ကို အင်အားတောင့်တင်းအောင် ခွင့်ပြုပေးရမှာလဲ။ မောင့်ဟာ မနှစ်က ချယ်ဆီးရဲ့ အကောင်းဆုံး ကစားသမား ဖြစ်ခဲ့တာပါ။ သူက ထူးချွန်တယ်။ ဒါပေမယ့် မင်းက ကလပ် အကယ်ဒမီ ထွက် ဖြစ်တော့ သူများနဲ့ မတူဘူး။ မင်းအတွက် ဘာမှ အကုန်အကျ မခံခဲ့ရလို့လေ။ ပိုက်ဆံ အများကြီးပေးပြီး ဝယ်ထားရရင်တော့ ပိုပြီး တန်ဖိုးထားခံရတယ်။ မေဆန်မောင့်ကို ရတဲ့ ဘယ် အသင်းမဆို အကြီးမားဆုံး ရလဒ်ကို ရလိုက်တာပဲ။ ဒီကောင်လေးက ကစားနိုင်တယ်။ ချယ်ဆီးက ဘာတွေလုပ်နေမှန်းမသိဘူး။ သူတို့အနေနဲ့ မောင့်တောင်းတာကိုပေးပြီး စာချုပ်သစ်ချုပ်သင့်ပါတယ်။ ကိုယ့်ရဲ့ အကောင်းဆုံး ကစားသမားတွေကို မရောင်းသင့်ဘူး။ ",
"btext3": "    မောင့်မတိုင်ခင် ဒီချယ်ဆီးအသင်းကနေ ထွက်ဖို့လိုအပ်တဲ့ ကစားသမားတွေ အများကြီးပါ။ သူ့ကို ဝယ်ချင်တဲ့ အသင်းတွေရဲ့ တီးတိုးပြောသံကိုကြားရင် သူ့အရည်အသွေးကို မင်းနားလည်မှာပါ။ ကျွန်တော်က မောင့်ရဲ့ ပရိသတ် အကြီးစားပါ။ သူက ထိပ်တန်းကစားသမားတစ်ယောက်ဖြစ်တယ်။ အခုချိန်မှာ သူ့စာချုပ်အခြေအနေကြောင့် ကောင်းကောင်းမကစားရတာပါ။ အသင်းက လူတွေအများကြီးရှိနေချိန်မှာ စာချုပ်သစ်မချုပ်မယ့် ကစားသမားတစ်ယောက်ကို ဘယ် ကစားခွင့်ပေးပါ့မလဲ” လို့ မာဆန်က ဆိုပါတယ်။ မောင့်ဟာ ချယ်ဆီးတို့ သမိုင်းတလျှောက် ဒုတိယမြောက် ချန်ပီယံလိဂ်ဖလားရခဲ့တဲ့ ၂၀၂၀-၂၁ ရာသီမှာ ချယ်ဆီးရဲ့ အကောင်းဆုံး ကစားသမား တစ်ယောက် ဖြစ်ခဲ့တာပါ။ ဒါပေမယ့် လီဗာပူးဟာ ဒေါ့မွန်ရဲ့ ခေါ်ဈေး ပေါင်သန်း၁၅၀ကို မပေးလိုတာကြောင့် နွေရာသီမှာ ဘယ်လင်ဟမ်ကို မခေါ်နိုင်လောက်ဘူး လို့ ဆိုကြပါတယ်။ ရီးရဲလ်မက်ဒရစ်နဲ့ မန်စီးတီးတို့ဟာ ဘယ်လင်ဟမ်ကိုခေါ်ယူဖို့ ပြိုင်ဆိုင်မှုမှာ ဦးဆောင်နေတာ ဖြစ်ပါတယ်။ မေဆန် မောင့်ဟာ ချယ်ဆီးနဲ့ စာချုပ် တစ်နှစ်သာ ကျန်တော့တာဖြစ်ပြီး သက်တမ်းထပ်မတိုးဖြစ်ရင် နွေရာသီမှာ ရောင်းချခံရမှာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/nn3011-3-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"https://nyanaykhin.com/wp-content/uploads/2023/03/9291132023-1024x576.jpg",
"video":"no"
 },

       {"ndate":"Mar 21, 2023",
"htext":"၁၇ ရက်ကြာ လီဗာပူးပွဲ မရှိတဲ့ ကာလအတွက် ကလော့ပ် ဦးစားပေး ပြင်ဆင်ဖြေရှင်းရမယ့် ကိစ္စကြီး ၅ ခု",
"btext1":" ပြီးခဲ့တဲ့ သီတင်းပတ်ကုန်မှာ ဖူလ်ဟမ်နဲ့ ပွဲကို ရွှေ့ဆိုင်းလိုက်တဲ့အပြင် နိုင်ငံတကာသီတင်းပတ်လဲ ရှိနေတာကြောင့် လီဗာပူးအသင်း ဟာ ဒီတလောမှာ ပွဲမကစားရဘဲ ၁၇ ရက် ကြာ နားနေရမှာ ဖြစ်ပါတယ်။ ဒါဆို ယာဂန်ကလော့ပ် အနေနဲ့ ဒီကာလမှာ ဘာတွေကို အာရုံစိုက်လို့ ရမလဲ။ ဧပြီ ၁ရက်နေ့ကစလို့ လကုန်အထိ ပြန်ကစားရမယ့်ပွဲတွေဟာ မန်စီးတီး၊ ချယ်ဆီး၊ အာဆင်နယ်၊ လိဒ်စ်၊ နော်တင်ဟမ် ဖောရက်စ်၊ ဝက်စ်ဟမ်း၊ တော့တင်ဟမ်တို့ ဖြစ်တာကြောင့် သက်သက်သာသာတော့ မရှိနေပါဘူး။ ဒီပွဲတွေဟာ ဒီရာသီကိုရော နောက်ရာသီကိုပါ အဆုံးအဖြတ်ပေးလိမ့်မယ်လို့ ကလော့ပ်က ပြောခဲ့သလို အခု နားရတဲ့ ရက်တွေအတွင်း အဲ့ပွဲတွေအတွက် သေချာ ပြင်ဆင်ထားရမှာဖြစ်ပါတယ်။ ဒီကာလမှာ ကလော့ပ် ပြင်ဆင် ဖြေရှင်းသင့်တဲ့ အဓိက ကိစ္စကြီး ၅ ရပ်ကို TIA က အခုလို ဖော်ပြထားပါတယ်။ ဒီယက်ဇ်ကို အဆင်သင့်ဖြစ်စေဖို့ ဒီယက်ဇ်ဟာ အောက်တိုဘာမှာ ဒူးဒဏ်ရာရမခင်အထိ ထူးချွန်တဲ့ ကစားသမားတစ်ယောက် ဖြစ်ခဲ့တာကြောင့် သူ ပြန်လာရင် အသင်းအတွက် အားတက်စေမှာ အမှန်ပါပဲ။ ကိုဒီဂက်ပို ရောက်လာတာက အသင်းရဲ့ ပြဿနာတချို့ကို လျော့ပါးသွားစေခဲ့ပါတယ်။ ဒါပေမယ့် ဒီယက်ဇ်ဟာ တိုက်စစ်ကြောင်းထဲမှာ ချက်ချင်းပြန်ပြီး နေရာဝင်ယူဖို့ လုံလောက်တဲ့ အရည်အသွေးကို ပိုင်ဆိုင်ထားတာဖြစ်လို့ အနှေးနဲ့ အမြန်ဆိုသလို ကစားခွင့်ရဖို့ မျှော်လင့်နေပါလိမ့်မယ်။ ဒီယက်ဇ် မရှိချိန်အတွင်း ဘယ်တောင်ပံမှာ ဒါဝင် ကစားခဲ့ပြီး လီဗာပူးရဲ့ အကြီးမားဆုံး တိုက်စစ်ခြိမ်းခြောက်မှု ဖြစ်ခဲ့တာကြောင့် သူတို့နှစ်ယောက်ကြားမှာ ကလော့ပ် အကြပ်ရိုက်နေမှာပါ။ ဂျိုတာလည်း ပြီးခဲ့တဲ့လက ပြန်လာနိုင်ခဲ့ပြီဖြစ်လို့ လီဗာပူးဟာ ရုတ်တရက်ကြီး တိုက်စစ်ရွေးချယ်စရာ အင်အားကြွယ်ဝ လာကာ ပြိုင်ဘက်နည်းပြတွေ အတွက် တကယ့်ခေါင်းကိုက်စရာ ဖြစ်စေနိုင်ပါတယ်။",
"btext2":" ကွင်းလယ်ပြဿနာကို ဖြေရှင်းဖို့ ဘာ့ဆဲတစ်ရဲ့ ရာသီကုန်အထိနားရမယ့် ဒဏ်ရာပြဿနာကြောင့် အရင်ကထက်ပိုပြီး လီဗာပူးကွင်းလယ်မှာ ရွေးချယ်ရ ပိုခက်ခဲသွားစေပါတယ်။ သီယာဂိုရှိနေပြီးသား ဒဏ်ရာရ လူစာရင်းမှာ ဘာဆီတစ် ထပ်ပါသွားတာက လီဗာပူး ကွင်းလယ်အတွက် ဒုက္ခရောက်သွားစေပါတယ်။ ရီးရဲလ်မက်ဒရစ်ပွဲမှာ ဖျားနေလို့ မပါခဲ့တဲ့ ဟန်ဒါဆန်ကတော့ နိုင်ငံတကာ သီတင်းပတ်ပြီးရင် ပြန်လာပါလိမ့်မယ်။ ရာသီအစောပိုင်းမှာ လီဗာပူးဟာ ဗဟိုကွင်းလယ်လူ ၂ယောက်ထဲနဲ့ ကစားကွက်ကို ပြောင်းလဲခဲ့ပြီး မက်ဒရစ်နဲ့ပွဲမှာလည်း အခြေအနေအရ တိုက်စစ်လေးယောက်အနောက်မှာ မီနာနဲ့ ဖာဘင်ညို နှစ်ယောက်တွဲပြီး အသုံးပြုခဲ့ရပါတယ်။ ဘာပဲဖြစ်ဖြစ် ထိပ်ဆုံးလေးနေရာ မျှော်လင့်ချက်အတွက် ကလော့ပ်အနေနဲ့ သင့်တော်ကောင်းမွန်တဲ့ ကွင်းလယ် လူစာရင်းကို ရှာဖွေဖို့ လိုအပ်ပါလိမ့်မယ်။ အဝေးကွင်းပြဿနာကို ဖြေရှင်းဖို့ ပရီးမီးယားလိဂ်အဝေးကွင်း ၁၃ပွဲမှာ ၃ပွဲသာ အနိုင်ရထားတာကြောင့် လီဗာပူးဟာ မနှစ်က ရာသီအစေပိုင်းတုန်းက ရလဒ်မျိုးတွေ ပြန်ရှာဖွေဖို့ လိုအပ်တဲ့ ယုံကြည်မှုက ကင်းမဲ့နေဆဲပါ။ အဝေးကွင်းရလဒ်နဲ့ အမှတ်ပေးဇယားကို တည်ဆောက်လိုက်ရင် အဆင့် ၁၃ ရောက်နေတာကြောင့် လီဗာပူးရဲ့ အဝေးကွင်းမှာ ရုန်းကန်ရမှုတွေကို စိုးရိမ်မိတယ်လို့ ကလော့ပ်ကလည်း ဝန်ခံခဲ့ပြီးပြီ ဖြစ်ပါတယ်။ နိုင်ငံတကာသီတင်းပတ်ပြီးရင် အီတီဟက်နဲ့ စတန်းဖို့ဒ်ဘရစ်ချ်ကို သွားကစားရမယ့် အဝေးကွင်းပွဲတွေက လီဗာပူးအတွက် ရက်စက်တဲ့ ကြိုဆိုမှု ဖြစ်နေပါတယ်။ နောက်ဆုံးကစားခဲ့တဲ့ ဘုန်းမောက်နဲ့ လိဂ်အဝေးကွင်းပွဲတုန်းကထက် ပိုတိုးတက်ကေင်းမွန်တဲ့ စွမ်းဆောင်ရည်တွေကို ကလော့ပ် မျှော်လင့်နေမှာပါ။",
"btext3": "   ကာဗာရို အတွက် နေရာရှာဖွေဖို့ နိုင်ငံအသင်းတွေကို သွားကစားရမယ့်သူတွေက ပထမအသင်းထဲမှာ ၁၂ယောက်သာ ရှိတာကြောင့် လေ့ကျင့်ရေးအတွက် ၁၇ယောက် ကျန်ရှိနေဦးမှာပါ။ အဲ့ထဲမှာ ကာဗာရို လဲ ပါပါတယ်။ ၎င်းဟာ လေးလလောက် ပရီးမီးယားလိဂ်ပွဲတွေနဲ့ ကင်းကွာခဲ့ရပြီး ဘုန်းမောက်နဲ့ပွဲအတွင်း နာကျင်အချိန်ပိုမှာ ခဏသာ ဝင်ကစားခဲ့ရတာ ဖြစ်ပါတယ်။ အသက် ၂၀အရွယ် ကစားသမးအတွက် ဒါဟာ အားပျက်စရာ ကာလတစ်ခု ဖြစ်နေမှာ သေချာပြီး ၎င်းအနေနဲ့ နည်းပြအဖွဲ့တွေရဲ့ အထင်ကြီးမှုရအောင် ဒီကာလကို အသုံးချဖို့ မျှော်လင့်နေပါလိမ့်မယ်။ ချိန်ဘာလိန်ဟာလည်း ကစားချိန်ပိုရဖို့ မျှော်လင့်နေမှာပါ။ တံကောက်ကြော ဒဏ်ရာကြောင့် ရာသီပထမ၂လကို လွဲခဲ့ပမယ့် ဘာနေဗျူးမှာ လူစားဝင်ကစားခွင့်ရခဲ့ကာ ရွေးချယ်စရာ တစ်ခု ဖြစ်နေဆဲပါပဲ။ အငှားကစားသမား အာသာလည်း အတူတူပါပဲ။ ဘာ့ဆဲတစ်ရဲ့ ဒဏ်ရာပြဿနာ ဖြစ်သွားတာကြောင့် သူဟာလည်း မထင်မှတ်ပဲ ရွေးချယ်စရာတစ်ခု ဖြစ်လာနိုင်ခဲ့ပါတယ်။ နွေရာသီအတွက် ကြိုစီစဉ်ဖို့ ကွင်းလယ်ဟာ လူတိုင်းပါးစပ်ဖျားက အဓိကပြောစရာ ဖြစ်နေသေးတာနဲ့အတူ နွေရာသီမှာ လီဗာပူးအနေနဲ့ နေရာစုံ အတွက် လူသစ်တွေခေါ်ယူဖို့ လိုလိမ့်မယ် ဆိုတဲ့ ယူဆချက်တွေ ရှိနေပါတယ်။ အခုနောက်ပိုင်း ညာနောက်တန်းမှာ ပိုပြီး အပြိုင်အဆိုင် ဖြစ်စေချင်ကြသလို ဗဟိုနောက်ခံလူအသစ်ကလဲ အနှေးနဲ့အမြန်ဆိုသလို လိုအပ်လာနိုင်ပါတယ်။ ပွဲတွေ မြန်မြန်ဆန်ဆန် ကြပ်တည်းလာတဲ့အချိန်မှာ ကလော့ပ်အနေနဲ့ ဒီလိုပြဿနာတွေကို စဉ်းစားဖို့တောင် အချိန် မယူနိုင်လောက်ပါဘူး။ ဒါပေမယ့် ခုလို နားချိန်ထွက်လာတာက စာချုပ်ကုန်တော့မယ့်သူတွေရဲ့ အနာဂတ်အပြင် နွေရာသီ ဦးစားပေး ခေါ်ယူမှုတွေကို စဉ်းစားဖို့ အခွင့်ရေး ဖြစ်နိုင်ပါတယ်။ ဖာမင်နိုဟာ ဒီနွေမှာ ထွက်ခွာဖို့ အတည်ပြုထားပြီးဖြစ်ပေမယ့် ချိန်ဘာလိန်၊ နာဘီကီတာနဲ့ မီနာတို့ရဲ့ကံကြမ္မာကိုတော့ မဆုံးဖြတ်ရသေးပါဘူး။ သူတို့အားလုံး အလွတ်နဲ့ ထွက်ခွာသွားမယ်ဆိုရင် နောက်ရာသီ ကွင်းလယ်အားဖြည့်မှုတွေက မဖြစ်မနေကို လိုအပ်လာတော့မှာပါ။   ",
"imgurl1":"https://nyanaykhin.com/wp-content/uploads/2023/03/nn3011-2-678x381.jpg",
"imgurl2":"https://nyanaykhin.com/wp-content/uploads/2023/03/klopp-ucl-1024x576.jpg",
"imgurl3":"https://nyanaykhin.com/wp-content/uploads/2023/03/10181532023-1024x576.jpg",
"video":"no"
 },
      {"ndate":"Mar 21, 2023",
"htext":"ကာဗာရိုနဲ့ ဂိုးသမား ကလယ်ဟာတို့ အနာဂတ် အတွက် လီဗာပူး ဘယ်လို စဉ်းစားထားသလဲ",
"btext1":" အပြောင်းအရွှေ့ ဂုရု သတင်းထောက် ဖာဘရီဇီယို ရိုမန်နိုက ငြိမ်သက်နေတဲ့ ဖာဘီယို ကာဗာရိုနဲ့ ဂိုးသမား ကလယ်ဟာ တို့ရဲ့ အနာဂတ်နဲ့ ပတ်သတ်ပြီး ဖော်ထုတ်လာပါတယ်။ လီဗာပူးအသင်းဟာ အခုချိန်ထိ ကာဗာရိုနဲ့ ကလယ်ဟာတို့ ကို ဘယ်လို လုပ်မလဲ ဆိုတာ အပြီးသတ် ဆုံးဖြတ်ချက် မချရသေးဘူးလို့ ရိုမန်နိုက ဆိုပါတယ်။ ဒါပေမယ့် ကစားသမား နှစ်ယောက်လုံးကတော့ ရာသီကုန်မှာ လီဗာပူးကနေ ထွက်ခွာဖွယ် ရှိနေတာပါ။ ကာဗာရိုကတော့ ကလော့ပ်ရဲ့ လီဗာပူး စီနီယာ အသင်း လူစာရင်းထဲ ဝင် မတိုးနိုင်တာကြောင့် လာမယ့် ရာသီမှာ အငှားလွှတ်ခံရဖို့ များနေပါတယ်။ ",
"btext2":" အစွမ်းအစရှိတဲ့ ဂိုးသမား ကလယ်ဟာကတော့ စီနီယာအသင်းနဲ့ အတူ ပုံမှန် ပွဲထွက်ခွင့် လိုချင်ေ်နတာကြောင့် အပြီး ရောင်းချရဖို့ များနေတာပါ။ လီဗာပူးအသင်းဟာ ကစားသမား နှစ်ယောက်လုံးရဲ့ ဆန္ဒ သဘောထားကိုလည်း ထည့်သွင်းစဉ်းစားပြီး နောက်ဆုံး ဆုံးဖြတ်ချက်ကို နွေမှာ အတည်ပြု ချက်မှတ်ဖို့ ရှိနေပါတယ်။ ကာဗာရိုက လီဗာပူးအသင်းနဲ့ အတူ ပွဲ ၂ဝ ကစား ထားခဲ့ရာမှာ ၃ ဂိုး သွင်းယူထားပါတယ်။ တဖက်မှာ ဂိုးသမား ကလယ်ဟာ ကတော့ တစ်ရာသီလုံး ၃ ပွဲသာ ပွဲကစားခွင့် ရထားပါတယ်။ လီဗာပူးအသင်းရဲ့ လာမယ့်နွေ အပြောင်းအရွှေ့ ကာလဟာ အပြောင်းအရွှေ့ စရိတ် အကန့်အသတ်တွေနဲ့ အကြပ်ရိုက်ဖွယ် ရှိနေပြီး အဓိက ပစ်မှတ် ဘယ်လင်ဟမ်ကို ခေါ်ယူဖို့ လုံလောက်တဲ့ ဘဏ္ဍာရေး ထောက်ပံ့မှုလည်း ရဖွယ် မရှိဘူး ဖြစ်နေပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/03/nn3011-678x381.jpg",
"imgurl2":"https://nyanaykhin.com/wp-content/uploads/2023/03/nn3011-1-1024x707.jpg",
"imgurl3":"no",
"video":"no"
 },
     {"ndate":"Mar 20, 2023",
"htext":"ဖာဒီနန်ရဲ့ ပြောဆိုချက်ကို ငြင်းပြီး ဘယ်လင်ဟမ် လီဗာပူးကို ရွေးနိုင်ကြောင်း ထောက်ပြတဲ့ ပေါမာဆန်",
"btext1":"လီဗာပူးဟာ ချန်ပီယံလိဂ် ၁၆သင်းအဆင့်ကနေ စိတ်ပျက်ဖွယ် ထွက်ခွာခဲ့ရတဲ့နောက် ဘယ်လင်ဟမ်ရဲ့ ငြင်းပယ်ခြင်း ခံရနိုင်တယ်လို့ သုံးသပ်သူတွေက ဆက်တိုက် မှတ်ချက်ပေးနေကြပါတယ်။ လီဗာပူးဟာ လက်ရှိ ပရီးမီးယားလိဂ် အဆင့်၆ ဖြစ်ပြီး ချန်ပီယံလိဂ်ဝင်ခွင့်နေရာနဲ့ ၆မှတ် ကွာဟနေသလို ပြီးခဲ့တဲ့အပတ်က ဘုန်းမောက်ကို ရှုံးနိမ့်ခဲ့ပြီးနောက်မှာ ဥရောပပြိုင်ပွဲဝင်ခွင့် ရနိုင်မလားဆိုတဲ့အပေါ် မေးခွန်းထုတ်မှုတွေ မြင့်တက်လာတာ ဖြစ်ပါတယ်။ “ ကျွန်တော့်ကို ရီးရဲလ်မက်ဒရစ်နဲ့ လီဗာပူးက လာကမ်းလှမ်းရင် ကျွန်တော် သွားမယ့် နေရာက တစ်ခုပဲရှိပါတယ်။ လီဗာပူးက ချန်ပီယံလိဂ်ဝင်ခွင့် မရတာ ဖြစ်သွားနိုင်တယ်။ ကစားသမား အနေနဲ့ ယူနိုက်တက်၊ လီဗာပူးတို့နဲ့ နှိုင်းယှဉ်ရမယ်ဆိုရင် “မက်ဒရစ်မှာ ဖလားတွေ ပိုရနိုင်တယ်” လို့တွေးပြီး သွားမှာပဲ”လို့ ဖာဒီနန်က ဆိုပါတယ်။  ",
"btext2":"ဒေါ့မွန်ကြယ်ပွင့်ရဲ့ စာချုပ်ဟာ ၂၀၂၅ မှာ သက်တမ်းကုန်ဆုံးမှာ ဖြစ်ပေမယ့် လီဗာပူး၊ ရီးရဲလ်မက်ဒရစ် အပါအဝင် ကလပ်များစွာဟာ ဒီနွေမှာ သူ့ကို ခေါ်ယူဖို့ ခိုင်မာတဲ့ ချိတ်ဆက်မှု ရှိခဲ့တာပါ။ မက်ဒရစ်ကလပ်ဟာ ပြီးခဲ့တဲ့အပတ်က အင်္ဂလန်ကွင်းလယ်လူနဲ့ ဆက်သွယ်မှု လုပ်ခဲ့တယ်လို့ သတင်းထွက်နေပါတယ်။ ဒါပေမယ့် ဖာဒီနန်ရဲ့ စကားကို ပေါမာဆန်က သဘောမတူခဲ့ပဲ ဘယ်လင်ဟမ်ဟာ ကိုယ်ကျိုးကိုပဲ ကြည့်တဲ့ ကစားသမားမျိုး မဟုတ်လို့ အန်ဖီးက စိန်ခေါ်မှုကို သဘောကျ လက်ခံနိုင်လောက်တယ်လို့ ပြောဆိုခဲ့ပါတယ်။ “ ချန်ပီယံလိဂ်ကို ကြည့်ပြီးတော့ ဘယ်လင်ဟမ်က လီဗာပူးထက် ရီးရဲလ်မက်ဒရစ်ကို ရွေးလိမ့်မယ်ဖို့ ရီယိုဖာဒီနန် ပြောတာကို ကျွန်တော်ကြားလိုက်တယ်။ ဒါပေမယ့် ကျွန်တော်သိသလောက်တော့ ဘယ်လင်ဟမ်နဲ့ သူ့မိသားစုက မန်ယူနိုက်တက်ထက် ဒေါ့မွန်ကို ရွေးခဲ့ကတည်းက ကစားခွင့်ပိုရတာကို ကြည့်ပြီး ဆုံးဖြတ်ခဲ့တာပါ။ လီဗာပူးက အဆင့် ၄ မရရင်တောင် ဘယ်လင်ဟမ်အတွက် အသက် ၁၉ နှစ်မှာ ချန်ပီယံလိဂ် တစ်နှစ်လောက် မကစားရတာက ဘာမှမဖြစ်သွားပါဘူး။ သူက တကိုယ်ကောင်းဆန်သူ မဟုတ်လို့ လီဗာပူးမှာ သူကြုံရမယ့် စိန်ခေါ်မှုကို သဘောကျပြီး ရွေးချယ်မယ် ထင်ပါတယ် ” လို့ မာဆန်က ပြောဆိုခဲ့တာပါ။ ",
"btext3": "   နည်းပြ အီဒင်တာဒစ်ရဲ့ ‘ကမ္ဘာ့အရင့်ကျက်ဆုံး ၁၉နှစ်သား’လို့ အမည်တပ်ခံခဲ့ရတဲ့ ဘယ်လင်ဟမ်ဟာ ဒီရာသီမှာ ဒေါ့မွန်ကို ဦးဆောင်ခဲ့တာပါ။ သူဟာ ဘာမင်ဂမ်က ထွက်ခွာစဉ် ယူနိုက်တက်ရဲ့ ကမ်းလှမ်းမှု ရခဲ့ပေမယ့် ဒေါ့မွန်ကိုပဲ ရွေးချယ်ခဲ့တာ ဖြစ်ပါတယ်။ “ ချန်ပီယံလိဂ်ကစားရတာ ကောင်းပေမယ့် ဖလားမရရင် ဘာမှ မထူးပါဘူး။ သူက အပြင်က ကလေးတိုင်းအတွက် စံပြပဲ။ ပိုက်ဆံက အဓိကမဟုတ်ဘဲ စွမ်းဆောင်ရည်က အဓိကဆိုတာ ပြသနေတာပါ။ လီဗာပူးအသင်း ချန်ပီယံလိဂ်ဝင်ခွင့် မရရင်တောင် သူ့အနေနဲ့ တစ်နှစ်လောက် မကစားလို့ရတယ်လို့ ကျွန်တော် ထင်တယ်။ သူ့ရှေ့မှာ ကစားသမားဘဝက အရှည်ကြီး ရှိပါသေးတယ် ” လို့ မာဆန်က ဆက်ပြောခဲ့ပါတယ်။ ဒီနွေမှာ ကလပ်များစွာဟာ ဘယ်လင်ဟမ်ကို ခေါ်ယူရေးအတွက် ဈေးကွက်ထဲ ရောက်ရှိလာတော့မှာပါ။ ဒေါ့မွန်စူပါစတားဟာ လီဗာပူး ဒါမှမဟုတ် ရီးရဲလ်မက်ဒရစ်ကို ပြောင်းဖို့ အဖြစ်နိုင်ဆုံးလို့ ယူဆထားကြတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/bell-real-lfc-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },
    {"ndate":"Mar 20, 2023",
"htext":"မောင့်ကို တစ်ပတ်လုပ်ခ ပေါင် ၁၇၅၀၀၀ ဖြင့် ကမ်းလှမ်းဖို့ ပြင်ဆင်ခြင်းနဲ့ လီဗာပူး သတင်းတိုများ",
"btext1":" လီဗာပူးအသင်းဟာ နက်ဖီးလစ်၊ ကလယ်ဟာ၊ မာတစ်တို့ကို နွေမှာ ရောင်းထုတ်ကာ ကစားသမားသစ်တွေအတွက် လုပ်ခပိုင်း နေရာလွတ်ရှာဖွေမှာ ဖြစ်ပါတယ်။ အသင်းဟာ ကလော့ပ်ရဲ့ တွန်းအားပေးမှုကြောင့် မီလ်နာကို လုပ်ခပိုင်း လျော့ချထားတဲ့ တစ်နှစ် သက်တမ်းတိုးစာချုပ် ပေးသွားမှာ ဖြစ်ပါတယ်။ ချယ်ဆီးကွင်းလယ်လူ မေဆန်မောင့်ကို တစ်ပတ်လုပ်ခ ၁၇၅၀၀၀ ဖြင့် ကမ်းလှမ်းမှု ပြုလုပ်ဖို့ လီဗာပူးဘက်က စီစဉ်နေပါတယ်။ နွေမှာ မိုဆာလာဟာ စပိန်ကို ပြောင်းဖို့ ကြိုးစားမယ်လို့ သတင်းဖော်ပြနေမှုကို ကစားသမားရဲ့ အေးဂျင့် Abbas က ငြင်းဆန်လိုက်ပါတယ်။",
"btext2":"အက်ဖ်အေဖလား ကွာတားဖိုင်နယ်မှာ ကွင်းလယ်လူ တေလာမော်တန်ဟာ ဘလက်ဘန်းအတွက် ပါဝင်ကစားပေးခဲ့ပေမယ့် ၃-၂ ဖြင့် အရေးနိမ့်ခဲ့ပါတယ်။ ကိတ်တာကို သက်တမ်းမတိုးဘဲ အလွတ်ဖြင့် ထွက်ခွင့်ပေးလိုက်ဖို့ကို ကလော့ပ်က ဆုံးဖြတ်ခဲ့တာ ဖြစ်ပါတယ်။ ကွင်းလယ်လူရဲ့ ဒဏ်ရာ ပြဿနာတွေနဲ့ ပါဝင်ကစားနိုင်စွမ်းကို ကလော့ပ်က စိတ်ပျက်နေခဲ့တာလို့ သိရပါတယ်။ နိုင်ငံတကာ သီတင်းပတ်မှာ လီဗာပူးအသင်းသား ၁၂ ဦး သက်ဆိုင်ရာ လက်ရွေးစင်တွေအတွက် သွားရောက် ကစားမှာ ဖြစ်ပါတယ်။ လီဗာပူးအသင်းဟာ လိုက်ဇစ် ခံစစ်မှူး ဂါဗာဒီယို အပြင် နာပိုလီ ခံစစ်မှူး ကင်မင်ဂျေကိုလည်း ကင်းထောက် စောင့်ကြည့်နေပါတယ်။ အီတလီသတင်းဌာနတွေကတော့ ကွင်းလယ်ကို ပြန်လည် တည်ဆောက်ဖို့ စီစဉ်နေတဲ့ လီဗာပူးအသင်းဟာ လာဇီယို ကွင်းလယ်လူ မီလန်ကိုဗစ်-ဆာဗစ်ကို ယူရို ၄၅ သန်း ဝန်းကျင်ဖြင့် ခေါ်ယူဖို့ စဉ်းစားနိုင်တယ်လို့ ဖော်ပြနေပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/03/9312032023-678x381.jpg",
"imgurl2":"https://nyanaykhin.com/wp-content/uploads/2023/03/17371332023-1024x576.jpg",
"imgurl3":"no",
"video":"no"
 },
   {"ndate":"Mar 19, 2023",
"htext":"ဒီရာသီ ရုန်းကန်နေရတဲ့ လီဗာပူးက မာနေးကို လွမ်းနေရတာလား မေးခွန်းကို ရော်ဘတ်ဆန် တုန့်ပြန်",
"btext1":"လီဗာပူးဟာ ဒီရာသီမှာ ဆာဒီယိုမာနေးကို လိုအပ်နေတာဆိုတဲ့ ပြောဆိုမှုတွေကို အန်ဒီ ရော်ဘတ်ဆန်က ငြင်းပယ်ခဲ့ပါတယ်။ မာနေးဟာ ပြီးခဲ့တဲ့နွေရာသီမှာ ဘိုင်ယန်မြူးနစ်ထံ ပြောင်းရွှေ့သွားခဲ့တာဖြစ်ပြီး လီဗာပူးဟာ အန်ဖီးမှာ ၆နှစ်ကြာ ကစားခဲ့တဲ့ သူ့အတွက် ပြောင်းရွှေ့ကြေး ပေါင်၃၅သန်း ပြန်ရခဲ့တာဖြစ်ပါတယ်။ လီဗာပူးဟာ မနှစ်က ပရီးမီးယားလိဂ်ဖလားနဲ့ ချန်ပီယံလိဂ်ဖလားတို့ကို ရရှိဖို့ နီးစပ်ခဲ့တဲ့ အနေအထားကို ပြန်လည်ရောက်ရှိဖို့ ရုန်းကန်နေရတာနဲ့အတူ သူတို့အသင်းမှာ မာနေးရဲ့ အရည်အသွေးကို လိုအပ်နေသလားဆိုတဲ့ မေးခွန်းတွေ အမေးခံခဲ့ရတာပါ။ ",
"btext2":" ဒါကို ရော်ဘတ်ဆန်က “ရိုးရိုးသားသားပြောရရင် အဲ့လို မဟုတ်ပါဘူး။ ကျွန်တော့်ကို အထင်မလွဲပါနဲ့။ ကျွန်တော်က ဘယ်တောင်ပံမှာ မာနေးနဲ့ ၅နှစ်လောက် တွဲဖက်ဖြစ်ခဲ့တာပါ။ သူနဲ့ကစားရတဲ့ ပွဲတိုင်းက ပျော်စရာကောင်းခဲ့ပါတယ်။ သူနဲ့ ကစားရတာကို ကျွန်တော်သဘောကျခဲ့တယ်။ ကျွန်တော်တို့ ကောင်းကောင်း ချိတ်ဆက်မှုရှိခဲ့ပါတယ်။ သူက နောက်ပြန်ဆင်းလာရင် ကျွန်တော့်ကို ကူညီပေးသလို ကျွန်တော်ကလည်း တိုက်စစ်မှာ သူ့ကို ကူညီပေးခဲ့ပါတယ်။ သူထွက်သွားတော့ ကျွန်တော့်ထက်ပိုပြီး ဝမ်းနည်းရတဲ့သူ မရှိခဲ့ပါဘူး။ ဘာလို့လဲဆိုတော့ ကျွန်တော်တို့က အရင်းနှီးဆုံး ဖြစ်ခဲ့လို့ပါ။ ဒါပေမယ့် ကျွန်တော်တို့မှာ သူတို့နေရာတွေကို ကစားနိုင်တဲ့ သိပ်တော်တဲ့ ကစားသမားတွေရှိပါတယ်။",
"btext3": "    ဒါဝင် နူးညက်စ်ကိုခေါ်ခဲ့တယ်။ ဒီယက်ဇ်လည်း ရှိတယ်။ သူ ဒဏ်ရာထပ်ရသွားလို့သာ ခက်ခဲသွားတာပါ။ ပြီးတော့ ဂျိုတာလည်း အဲ့မှာကစားနိုင်တယ်။ သူလဲ ဒဏ်ရာရနေလို့ပါ။ ကျွန်တော်တို့အသင်းက ဒဏ်ရာပြဿနာတွေကြောင့် နည်းနည်းကံဆိုးသွားတယ်။ အသင်းမှာ လူစုံတက်စုံ ပြန်ဖြစ်သွားရင် စောင့်ကြည့်လိုက်ပါ။ ‘ဆာဒီယိုက အံ့ဩစရာ ကစားသမားတစ်ယောက်၊ လီဗာပူးဂန္တဝင်တစ်‌​ယောက် ဖြစ်ခဲ့ပေမယ့် သူက အသင်းကနေ ထွက်သွားချင်ခဲ့ပြီးတော့ ဘိုင်ယန်ကို ရောက်သွားခဲ့ပြီ။ အဲ့မှာ သူအဆင်ပြေဖို့ ဆုတောင်းပေးပါတယ်”လို့ ပြောဆိုလိုက်တာ ဖြစ်ပါတယ်။ လီဗာပူးကစားသမားဘဝအတွင်း မာနေးဟာ ရော်ဘတ်ဆန်နဲ့အတူ ဘယ်တောင်ပံမှာ တွဲဖက်ကစားခဲ့ရတာပါ။ သူတို့နှစ်ယောက်ဟာ ၂၀၃ ပွဲ အတူကစားခွင့်ရခဲ့ပြီး ရောဘတ်ဆန်က မာနေးအတွက် ဖန်တီးမှု ၉ ကြိမ် ပြုလုပ်ပေးထားဖူးပါတယ်။   ",
"imgurl1":"https://nyanaykhin.com/wp-content/uploads/2023/03/18041932023-678x381.jpg",
"imgurl2":"https://nyanaykhin.com/wp-content/uploads/2023/03/18031932023-1024x576.jpg",
"imgurl3":"no",
"video":"no"
 },
             {"ndate":"Mar 19, 2023",
"htext":"ဂိုးသမား၊ ခံစစ်မှူး၊ ကွင်းလယ် ပစ်မှတ်တွေနဲ့ ရောင်းချမယ့် ကစားသမားတွေ အပါအဝင် လီဗာပူး သတင်းတိုများ",
"btext1":" အေဂျက်အသင်းဟာ လီဗာပူးအသင်းမှာ ဂျူလီယန်ဝတ် လုပ်ဆောင်ခဲ့မှုတွေကို အထင်ကြီးတာကြောင့် ၎င်းတို့အသင်းရဲ့ အားကစားဒါရိုက်တာ ရာထူးအတွက် ဦးစားပေးအဖြစ် ခေါ်ယူဖို့ ကြိုးစားနေခဲ့တာ ဖြစ်ပါတယ်။ နည်းပြ ယာဂင်ကလော့ပ်ဟာ နွေခေါ်ယူရေးမှာ ဘယ်လင်ဟမ်ကပဲ ဦးစားပေး ဖြစ်ရမယ်လို့ တောင်းဆိုထားပြီး ကျန်ပစ်မှတ်တွေကို အရေးပေးလိုခြင်း မရှိပါဘူး။ ချယ်ဆီးအသင်းဘက်က မေဆန်မောင့်ကို စာချုပ်သစ် ပေးတော့မှာ မဟုတ်ဘဲ အသင်းသစ် ရှာဖွေဖို့ သတိပေးထားပြီ ဖြစ်ပါတယ်။ သူ့ကို လီဗာပူးနည်းပြအဖွဲ့က အထင်ကြီးမှု ရှိထားပါတယ်။",
"btext2":"ဘယ်လင်ဟမ်အတွက် ပြောင်းရွှေ့ကြေးကို ပေါင် ၁၁၀ သန်းအဖြစ် ဒေါ့မွန်ဘက်က စျေးသတ်မှတ်ခဲ့ပြီ ဖြစ်ပါတယ်။ ဂါဗာဒီယိုဟာ လီဗာပူးမှာ ကစားပေးဖို့ဆိုတဲ့ ရည်မှန်းချက် ရှိထားပေမယ့် သူ့ကို ခေါ်ယူနိုင်ရေး ရီးရဲလ်မက်ဒရစ်က ရေပန်းအစားဆုံး ဖြစ်ပါတယ်။ နွေမှာ အတ်ဒရီယန်ကို အလွတ်ဖြင့် ကလယ်ဟာကို ယူရို ၈ သန်း ဝန်းကျင်ဖြင့် လက်လွတ်ရမှာဖြစ်တာကြောင့် အယ်လီဆန်နေရာ အရန်အဖြစ် ဘယ်ဂျီယံကလပ် အန်းဒါးလက်မှ Bart Verbruggen ကို ယူရို ၁၀ သန်း ဝန်းကျင်ဖြင့် ခေါ်ယူရေး လီဗာပူးအသင်းက စိတ်ဝင်စားနေပါတယ်။ ",
"btext3": "   ကွင်းလယ်လူ ဘာ့ဆဲတစ်ဟာ ဒဏ်ရာကြောင့် အနားမယူရခင် စပိန် ယူ-၂၁ အသင်းအတွက် တိုးမြင့် ခေါ်ယူခြင်း ခံခဲ့ရပါတယ်။ ဖာမင်နိုဟာ ဒီနွေမှာ လီဗာပူးက ထွက်ခွာရင် ဥရောပမှာပဲ ဆက်ကစားဖို့ ဆုံးဖြတ်ထားကာ ဆော်ဒီနဲ့ မေဂျာလိဂ်လို အခြားသော ကမ်းလှမ်းမှုတွေကို ငြင်းဆန်မှာ ဖြစ်ပါတယ်။ စီနီယာ ခံစစ်မှူး ၄ ဦးထဲက တစ်ဦးကို ရှင်းထုတ်ကာ အစားထိုးမှု ပြုလုပ်မှာဖြစ်ပြီး မာတစ်ကို ပေါင် ၁၅ သန်း ဝန်းကျင်ဖြင့် ရောင်းချဖို့ များနေပါတယ်။ လီဗာပူးအသင်းဟာ ဂျာမနီကလပ် ဝုဒ်ဘတ်အသင်းမှ အသက် ၂၀ အရွယ် ခံစစ်မှူး Micky Van de Ven ကို စိတ်ဝင်စားမှု ရှိနေပါတယ်။   ",
"imgurl1":"https://nyanaykhin.com/wp-content/uploads/2023/03/9231932023-678x381.jpg",
"imgurl2":"https://nyanaykhin.com/wp-content/uploads/2023/03/gvar-1024x576.jpg",
"imgurl3":"no",
"video":"no"
 },

            {"ndate":"Mar 18, 2023",
"htext":"ကလယ်ဟာ၊ မေဆန်မောင့်၊ မက်သရုစ် နူးနက်စ်တို့နဲ့ လီဗာပူး အပြောင်းအရွှေ့ သတင်းများ",
"btext1":"လီဗာပူးအသင်းဟာ နွေမှာ ကစားသမားအချို့ကို ရောင်းချမှာဖြစ်ပြီး ဂိုးသမား ကလယ်ဟာအတွက် ကမ်းလှမ်းလာမှုတွေကို နားထောင်ပေးသွားမှာ ဖြစ်ပါတယ်။ ပြီးခဲ့တဲ့ ၃ ရာသီမှာ အယ်လီဆန်ရဲ့ အရံ ဂိုးသမားအဖြစ် ၃ ရာသီ ရှိခဲ့တဲ့ အိုင်းရစ် ဂိုးသမားဟာ လက်ရွေးစင်မှာ နေရာရဖို့အတွက်ကော၊ သူ့ကစားသမားဘဝ တိုးတက်မှု ရှာဖွေနိုင်ဖို့ပါ ဒီနွေမှာ လီဗာပူးအသင်းကနေ ထွက်ခွာဖို့ ဆုံးဖြတ်ထားပါတယ်။ အသင်းဘက်က အသက် ၂၄ နှစ်အရွယ် ကလယ်ဟာကို ဘယ်လောက်နဲ့ ရောင်းထုတ်မယ်လို့ သတင်းထုတ်လာခြင်း မရှိပေမယ့်လို့ ပြောင်းရွှေ့ကြေး ပေါင် ၈ သန်း ဝန်းကျင် တောင်းဆိုလိမ့်မယ်လို့ ခန့်မှန်း ဖော်ပြနေပါတယ်။ ",
"btext2":" လီဗာပူးရဲ့ ကွင်းလယ် ပစ်မှတ်တွေထဲက တစ်ဦးဖြစ်သူ ဝုဗ်ကွင်းလယ်လူ မက်သရုစ် နူးနက်ဟာ ဒီနွေမှာပဲ အသင်းပြောင်းနိုင်ပါတယ်။ အသက် ၂၄ နှစ်အရွယ် ကွင်းလယ်လူဟာ ပြောင်းရွှေ့ကြေး ပေါင် သန်း ၅၀ ဖြင့် ထွက်ခွာခွင့်ရှိထားပြီး ဝုဗ်အသင်း တန်းဆင်းခဲ့မယ်ဆိုရင်တော့ ပေါင် ၃၀-၄၀ သန်းကြားဖြင့် ထွက်ခွင့်ရထားပါတယ်။ အသင်းဟာ ကွင်းလယ်အတွက် အနည်းဆုံး ၂ ဦး ခေါ်ယူဖို့ ရှိနေပြီး ဘယ်လင်ဟမ်၊ နူးနက်စ် အတွဲဖြစ်မယ်လို့ ခန့်မှန်းထားကြပါတယ်။ နောက်ထပ် သတင်းကတော့ ကွင်းလယ်လူ မေဆန်မောင့်ဟာ ချယ်ဆီးကနေ ထွက်ခွာဖို့ ဆုံးဖြတ်ခဲ့ပြီ ဖြစ်ပါတယ်။ ကစားသမားက သူ့ရဲ့ အေးဂျင့်ကို ပြောင်းလဲထားပြီဖြစ်ကာ ချယ်ဆီးပိုင်ရှင် တော့ဘိုးလီက မောင့်ကို စာချုပ်သစ်ပေးဖို့ ကြိုးစားတော့မှာ မဟုတ်ပါဘူး။ ချယ်ဆီးနဲ့ ၂၀၂၄ ခုနှစ်ထိ စာချုပ်ရှိတဲ့ မောင့်ကို နွေမှာ ခေါ်ယူလိုရင် ပေါင် သန်း ၅၀ ပေးရမှာဖြစ်ပြီး လီဗာပူးနဲ့ နယူးကာဆယ်တို့က သူ့ကို ခေါ်ယူလိုနေကြောင်း သတင်းတွေက ဖော်ပြနေပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/03/18481832023-678x381.jpg",
"imgurl2":"https://nyanaykhin.com/wp-content/uploads/2023/03/18501832023-1024x576.jpg",
"imgurl3":"no",
"video":"no"
 },
           {"ndate":"Mar 18, 2023",
"htext":"ဒီတစ်ရာသီလုံး လီဗာပူး ရင်ဆိုင်နေရတဲ့ ပြဿနာတွေက ဘာတွေလဲဆိုတာ အယ်လီဆန် ဖွင့်ချလာ",
"btext1":" လီဗာပူးဟာ အကွေ့အကောက်များတဲ့ ရာသီထဲမှာ ရည်ရွယ်ချက်မဲ့စွာ အမှောင်ထဲ စမ်းတဝါးဝါးဖြစ်ခဲ့ပေမယ့် အသင်းဟာ ပြန်လည်စုဖွဲ့နိုင်ဦးမယ့် အလင်းတန်းတော့ ရှိနေဆဲပါပဲ။ ရာသီကုန်ဖို့ ၂လကျော် လိုသေးပြီး အနာဂတ်အတွက် ဂယက်ထနေပြီးဖြစ်ပေမယ့် အသင်းကို ဦးဆောင်ပေးဖို့ရာ ခေါင်းဆောင်ပိုင်းတွေ ရှိနေပါသေးတယ်။ ဟန်ဒါဆန်၊ မီလ်နာတို့ အပြင် အယ်လီဆန်၊ ဗန်ဒိုက်တို့ ပါဝင်နေတဲ့ အစုအဖွဲ့ဟာ လက်ရှိ အသင်းကို တွန်းအားပေးဖို့ ဦးဆောင်ရမှာပါ။ လက်ရှိ လီဗာပူးအသင်းရဲ့ စွမ်းဆောင်ရည်တွေကို ကောင်းကောင်း နားလည်ထားတဲ့ အယ်လီဆန်က ချန်ပီယံလိဂ်မှာ ၁၆သင်းအဆင့်ကနေ ထွက်ခွာခဲ့ရတဲ့ အကြောင်းကို သုံးသပ်ခဲ့ရာမှာ ပရိသတ်တွေနဲ့ ထပ်တူကျမယ့် အဖြေမှန်ကို ပေးခဲ့ပါတယ်။",
"btext2":"အယ်လီဆန်ကပဲ “ ကျွန်တော်တို့ မန်ချက်စတာ ယူနိုက်တက်နဲ့ပွဲမှာ သိပ်တော်ပြီး သိပ်ကောင်းခဲ့တာပဲ။ ပြီးလဲပြီးရော ဘုန်းမောက်နဲ့ပွဲမှာ ရှုပ်ထွေးသွားခဲ့တယ်။ ရီးရဲလ်မက်ဒရစ်နဲ့ပွဲကျတော့ ကျွန်တော်တို့ ကစားပုံ ဆိုးရွားခဲ့တာ မဟုတ်ပါဘူး။ လုံလောက်အောင် မကစားနိုင်ခဲ့တာပါ။ စိတ်ဓာတ်တွေ ပျောက်ဆုံးနေခဲ့တယ်။ လိုအပ်ချက်တွေ အများကြီး ရှိခဲ့ပါတယ် ” လို့ ဆိုပါတယ်၊ အယ်လီဆန်ဟာ ပြဿနာကို ကောင်းကောင်းနားလည်ခဲ့တာပါ။ ဩဂုတ်လတုန်းက ယူနိုက်တက်ကို ရှုံးနိမ့်ခဲ့တဲ့ပွဲအပြီး အသင်းက စိတ်ဓါတ်ပိုင်း ပြောင်းလဲဖို့ လိုအပ်နေတာလို့ သူပြောခဲ့ပါတယ်။ ဆက်တိုက် ရှုံးပွဲတွေအတွက်လည်း သူက ” ကျွန်တော်တို့ ရင်ဆိုင်နေရတာက စိတ်ဓာတ်နဲ့ဆိုင်တဲ့ ပြဿနာဖြစ်တယ်” လို့ ဆိုခဲ့ပါသေးတယ်။ ဖေဖော်ဝါရီလတုန်းက ဝုဗ်ကို ၃-၀ နဲ့ ရှုံးခဲ့ပြီးနောက် ၎င်းက “ဘောလုံးဆိုတာက စိတ်ပိုင်းဆိုင်ရာ ကစားပွဲလဲဖြစ်တယ်။ ပွဲအတွက် ပြင်ဆင်ထားပြီး ကွင်းထဲကို သွားတယ်။ ပြီးတော့ ပထမဆုံးလုပ်မိတာက အမှားတွေဖြစ်ပြီး ဂိုးပေးလိုက်ရတယ် ဆိုရင် ဘာမှ အကူအညီမဖြစ်တော့ဘူး။ တချိန်လုံး အဲ့လိုတွေဖြစ်နေတာက အရမ်းစိတ်ပျက်ဖို့ ကောင်းပါတယ်။ ဒါပေမယ့် ကျွန်တော်တို့ အဲ့ဒီ့စိတ်ပျက်စရာကို ရင်ဆိုင်တိုက်ခိုက်ရမှာပါ ” လို့ ပြောကြားခဲ့ပါတယ်။  ",
"btext3": "     လီဗာပူးဟာ ဒီနှစ်အစကတည်းက ၁၅ပွဲမှာ ၅ပွဲသာ အနိုင်ရခဲ့တာပါ။ နှစ်သစ်ကူး နောက်ပိုင်း အသင်းရဲ့စွမ်းဆောင်ရည်က မေးခွန်းထုတ်စရာ ပိုများလာပါတယ်။ တကယ်တော့ အဖြေဟာ ပြိုင်ဘက်တွေကြောင့် ဆိုတာထက် အသင်းထဲမှာပဲ ရှိနေပါတယ်။ ကလော့ပ်ရဲ့ အသင်းသားတွေဟာ နှစ်များစွာကြာအောင် စိတ်ဓါတ်ပိုင်း မာကျောသူတွေ အဖြစ် ရပ်တည်နေပေမယ့် ဒီရာသီမှာ အသင်းသား တချို့ရဲ့ ကိုယ်အမူအရာကို မကြာခဏ ကလော့ပ် ညည်းတွားနေခဲ့တာက သတိပြုစရာ ဖြစ်ပါတယ်။ အယ်လီဆန် ပြောသလို အသင်းမှာ ရှားပါးကင်းမဲ့လာတဲ့ စိတ်ဓါတ်ပိုင်းအတွက် ဖြေရှင်းနိုင်တဲ့ နည်းလမ်းနှစ်ခု ရှိပါတယ်။ နည်းပြအဖွဲ့က အလုပ်ကို ပိုကြိုးပမ်းဖို့ ဒါမှမဟုတ် အဆင်မပြေတဲ့ ကစားသမားတွေကို ဖယ်ရှားပြီး အသစ်တွေ ခေါ်ယူတာပါပဲ။ အသင်းမှာ စာချုပ်သက်တမ်း ကုန်တော့မယ့် ကစားသမားတွေ များနေခြင်းက တက်ကြွတဲ့ စိတ်ဓါတ်ပိုင်းကို အားပျော့စျေပါတယ်။ လူငယ်တွေအတွက်လည်း အကျိုးမရှိပါဘူး။ ဒီလူစာရင်းကို ရှင်းထုတ်ပြီး သွေးသစ်တွေဖြင့် ဆာလောင်မှု အသစ်တွေ ထည့်သွင်းရပါမယ်။ “ တချို့ကစားသမားတွေ ထွက်ခွာသွားတော့မှာပါ။ ကျွန်တော်တို့ လူသစ်တွေ ထပ်ခေါ်ဖို့လိုတယ်။ အဲ့ဒါက ခက်ခဲမယ်ဆိုတာ သိပါတယ်။ သင့်တော်တဲ့ ကစားသမားတွေ ရှာတွေ့ဖို့ အရမ်းခက်ခဲပေမယ့် ကလပ်အနေနဲ့ ဒီကိစ္စမှာ သူတို့အလုပ် သူတို့လုပ်ရမှာပါ ’ လို့ ဗန်ဒိုက်က မှတ်ချက်ပေးခဲ့ပါတယ်။ ချန်ပီယံလိဂ်ဝင်ခွင့် မရရင် လူသစ်ခေါ်ယူတဲ့အခါ ပိုပြီးတော့တောင် ခက်ခဲပါလိမ့်မယ်။ လီဗာပူးမှာ စိတ်ဓာတ်ရော၊ လူစာရင်းရော၊ အလုံးစုံ ချဉ်းကပ်ပုံပါ ပြောင်းလဲဖို့ လိုအပ်နေတာပါ။ ဒါကို တကယ် လုပ်နေတဲ့သူတွေက အားလုံးထက် ပိုနားလည်ထားမှာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/18091832023-678x381.jpg",
"imgurl2":"https://nyanaykhin.com/wp-content/uploads/2023/03/19101632023-1024x576.jpg",
"imgurl3":"no",
"video":"no"
 },
          {"ndate":"Mar 18, 2023",
"htext":"လီဗာပူးက ဘယ်လင်ဟမ်ကို ခေါ်ယူဖို့ရာ ပိုက်ဆံရှိရဲ့လား? တကယ်ပဲ ရီးရဲလ်ကို ယှဉ်ပြိုင်နိုင်မှာလား?",
"btext1":"ဘယ်လင်ဟမ်ကို ခေါ်ယူဖို့ဆိုတဲ့ ကိစ္စဟာ မသေချာခြင်း များစွာဖြင့် ရှုပ်ထွေးတဲ့ ကိစ္စ တစ်ခုအဖြစ် ရှိနေဆဲပါ။ ဘယ်လောက် ရှုပ်ထွေးလဲဆိုရင် သူ့အတွက် ပေးရမယ့် ပြောင်းရွှေ့ကြေးက ဘယ်လောက် ဆိုတာတောင် မရှင်းလင်းပါဘူး။ ဒါပေမယ့် ယုံကြည်ရတဲ့ လီဗာပူးသတင်းထောက် Chris Bascombe ကတော့ ဘယ်လင်ဟမ် အပြောင်းအရွှေ့ဟာ ပေါင် သန်း ၁၀၀ ဝန်းကျင်လို့ ဖော်ပြထားပါတယ်။ ဒါဟာ ဂရီလစ်ကို ခေါ်ယူစဉ်မှာ မန်စီးတီး ပေးထားခဲ့တဲ့ အင်္ဂလန်ကစားသမား တစ်ဦးအတွက် ဗြိတိန်စံချိန်တင်ကြေး ဖြစ်ပါတယ်။ အဲ့ထက် လျော့ဖို့ မရှိပါဘူး။ Bascombe က ဆွေးနွေးရာမှာတော့ ဘင်လင်ဟမ်ကို ခေါ်ယူရေးမှာ လီဗာပူးအတွက် ပြဿနာ နှစ်ရပ်ရှိနေပါတယ်။ တစ်ချက်ကတော့ ရီးရဲလ်ကို ယှဉ်ပြိုင်ရေးပါ၊ နောက်တစ်ချက်က အဲ့လောက် ပမာဏကို လီဗာပူး သုံးနိုင်မလားပဲ ဖြစ်ပါတယ်။ ",
"btext2":" လီဗာပူးအသင်းက အသုံးစရိတ် ပေါင် သန်း ၁၀၀ မရှိတာမျိုး မဟုတ်ပါဘူး။ ဒါပေမယ့် လက်ရှိ လီဗာပူး လူစာရင်းဟာ ၂၀၁၈ တုန်းက ဗန်ဒိုက်၊ အယ်လီဆန်နဲ့ ဖာဘင်ညိုတို့ကို အသုံးစရိတ် ပေါင် ၁၇၁ သန်းသုံးပြီး ခေါ်ယူစဉ်တုန်းက လုပ်ခဲ့သလို အပြောင်းအလဲကြီးတွေ အားဖြည့်ဖို့ လိုအပ်နေတာပါ။ အဲ့တုန်းကတော့ ကော်တင်ညိုကို ရောင်းချထားတဲ့ ပေါင် ၁၄၂ သန်း ရှိပေမယ့် အခုချိန်မှာ တူညီတဲ့ ကစားသမားရောင်းချငွေ မရှိပါဘူး။ ပိုပြီး ဆိုးတာက ချန်ပီယံလိဂ်ဝင်ခွင့် မသေချာသလို ကလပ်ရဲ့ လုပ်ခကလည်း လိဂ်မှာ ဒုတိယအမြင့်ဆုံးထိ မြင့်တက်နေပါတယ်။ ဒါတွေကြောင့်ပဲ မန်စီးတီး၊ ချယ်ဆီး၊ အာဆင်နယ်ကို ရင်ဆိုင်ရမယ့် ဧပရယ်လ ပထမအပတ်တွေဟာ အရေးကြီးတယ်လို့ ကလော့ပ်က ပြောဆိုခဲ့တာ ဖြစ်ပါတယ်။",
"btext3": "   လီဗာပူးအသင်းဟာ ချန်ပီယံလိဂ် ဖိုင်နယ်ကို တက်ရောက်နိုင်တဲ့ နှစ်တွေမှာ ဥရောပဆုကြေး ပေါင် သန်း ၁၀၀ အထက်ရပေမယ့် ဒီရာသီမှာ ၁၆ သင်းအဆင့်ကနေ လှည့်ပြန်ရတာမို့ ပေါင် သန်း ၈၀ ပဲ ရရှိမှာ ဖြစ်ပါတယ်။ အကယ်လို့ ဥရောပဝင်ခွင့် မရရင် အနည်းဆုံး သန်း ၈၀ လောက် နစ်နာမှာပါ။ ဒီအချက်ကြောင့် FSG ဘက်က ရင်းနှီးမြုပ်နှံမှု အသစ်တွေကို ရှာဖွေရေး ကြိုးစားနေပါတယ်။ ၎င်းတို့ကတော့ ကစားသမား ရောင်းချမှုကနေ ရမယ့် ဝင်ငွေနဲ့ ရင်းနှီးမြုပ်နှံမှုတွေက ရလာမယ့် ဝင်ငွေကို ကလော့ပ်အား အသုံးစရိတ်အဖြစ် ပေးမှာ ဖြစ်ပါတယ်။ ကွင်းလယ်ကို အဆင့်မြင့်တင်ပြီး လူစာရင်း တိုးချဲ့မှု လုပ်ခွင့်မရပါဘဲ ယာဂင်ကလော့ပ်ဟာ လီဗာပူးအသင်းကို ဆုဖလား စိန်ခေါ်မှုတွေထံ ပြန်ပို့နိုင်ဖို့ကတော့ ခက်ခဲလွန်းမှာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/11171832023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },

         {"ndate":"Mar 18, 2023",
"htext":"ကွင်းလယ် ပစ်မှတ်များ၊ လူးကပ် အနားယူခြင်း၊ ဒါဝင် ဒဏ်ရာကြောင့် နှုတ်ထွက်ခြင်းနဲ့ လီဗာပူး သတင်းတိုများ",
"btext1":" ရီးရဲလ်မက်ဒရစ်ပွဲမှာ ရခဲ့တဲ့ ခြေကျင်းဝတ် ဒဏ်ရာကြောင့် ဒါဝင်က နိုင်ငံတကာ သီတင်းပတ်အတွက် ဥရုဂွေး လူစာရင်းကနေ နှုတ်ထွက်ခဲ့ပါတယ်။ ဒါဟာ မန်စီးတီးပွဲမှာ အဆင်သင့်ဖြစ်နေရေး ပွဲရှောင်တာဖြစ်ဖို့ မျှော်လင့်ရပါတယ်။ နှလုံးပိုင်းဆိုင်ရာ ပြဿနာကြောင့် လူးကပ်လေဗာဟာ ဘောလုံးကစားခြင်းကနေ အနားယူပြီလို့ ကြေညာလိုက်ပါတယ်။ လီဗာပူးအသင်းဟာ ဒီနွေမှာ အမေရိကန်ကို ခရီးထွက်ဖွယ် မရှိဘဲ ဥရောပမှာပဲ ရာသီကြို ပြင်ဆင်မယ်လို့ သိရပါတယ်။ လီဗာပူးဂန္တဝင်နဲ့ ဆဲလ်တစ်ဂန္တဝင်အသင်းတို့ရဲ့ ဒီအပတ်ပွဲမှာ စတီဗင်ဂျရတ် ပါဝင်ကစားသွားမှာ ဖြစ်ပါတယ်။",
"btext2":" လီဗာပူးအသင်းဘက်က ကစားသမားသစ် ခေါ်ယူရေး မကြိုးစားဘူးဆိုရင် ယာဂင်ကလော့ပ်ဟာ လီဗာပူးကနေ ထွက်ခွာလိမ့်မယ်လို့ ဒီဒီဟာမန်းက မှတ်ချက်ပေးလိုက်ပါတယ်။ ရာသီကုန် ဝုဗ်အသင်း တန်းဆင်းရမယ်ဆိုရင် ကွင်းလယ်လူ မက်သရူစ် နူးနက်ကို ပေါင် သန်း ၃၀-၄၀ ကြား ပမာဏ ဖြင့် ထွက်ခွင့်ပေးရမယ်ဆိုတဲ့ သတင်း ထွက်ပေါ်နေပါတယ်။ ချိန်ဘာလိန်ဟာ နွေမှာတော့ ဘရိုက်တန်၊ ဆောက်သမ်တန် ဒါမှမဟုတ် လက်စတာအသင်းထံ ကူးပြောင်းဖွယ် ရှိပါတယ်။ လီဗာပူးနဲ့ ယူနိုက်တက်တို့ဟာ နွေမှာတော့ ဆယ်တာဗီဂို လူငယ် ကွင်းလယ်လူ Gabri Veiga ကို ခေါ်ယူရေး အပြိုင်ကြိုးစားဖွယ် ရှိပါတယ်။",
"btext3": "  မီလ်နာဟာ လီဗာပူးအသင်းနဲ့ လမ်းခွဲဖွယ်ရှိပြီး ကလပ်က ပေးမယ့် တစ်နှစ်စာချုပ်ကို ပယ်ချမလား အပြီးသတ်တော့ ဆုံးဖြတ်ရခြင်း မရှိသေးပါဘူး။ လီဗာပူး ကစားသမားခေါ်ယူရေး အဖွဲ့ဟာ ကွင်းလယ်လူ အများအပြားကို အသေးစိတ် လေ့လာမှုတွေ လုပ်နေပါတယ်။ ဒဏ်ရာကြောင့် ကြံ့ခိုင်မှုနဲ့ ပွဲထွက်ခွင့်တွေမှာ ရုန်းကန်နေရပေမယ့် လီဗာပူးအသင်းဟာ ဂျိုတာရဲ့ အရေးပါမှုကို နားလည်ထားပြီး သူ့ကို ကမ်းလှမ်းလာမှုတွေကို ပယ်ချသွားမယ်လို့ သိရပါတယ်။ နွေစျေးကွက်မှာ ဗဟိုခံစစ်ကို ဦးစားပေးပြီး ခေါ်ယူမှု မလုပ်သင့်သေးဘူးလို့ ဂျွန်ဘန်းစ်က ထုတ်ပြောလာပါတယ်။ လီဗာပူးဟာ နွေမှာ ကွင်းလယ်၊ ခံစစ်နဲ့ ဂိုးသမား နေရာတွေကို အင်အားဖြည့်ရမှာဖြစ်ပြီး ကွင်းလယ်ကို အဓိက အာရုံစိုက်ဖွယ် ရှိနေဆဲပါ။    ",
"imgurl1":"https://nyanaykhin.com/wp-content/uploads/2023/03/9451832023-678x381.jpg",
"imgurl2":"https://nyanaykhin.com/wp-content/uploads/2023/03/9431832023-1024x576.jpg",
"imgurl3":"no",
"video":"no"
 },

        {"ndate":"Mar 17, 2023",
"htext":"လီဗာပူးက အလုံးစုံ ပြန်တည်ဆောက်ဖို့ လိုနေကြောင်း ဖာဒီနန်ရဲ့ အမြင်ကို ပယ်ချသွားတဲ့ မိုက်ကယ် အိုဝင်",
"btext1":"ဒီရာသီ လီဗာပူးအသင်းက ရုန်းကန်နေရတယ် ဆိုပေမယ့် တိုက်စစ်မှူးဟောင်း မိုက်ကယ်အိုဝင်ကတော့ မကောင်းမြင်စရာတွေချည်း ပြောဆိုကြတာထက် အကောင်းမြင်စရာတွေ ရှိသေးတာကို ထောက်ပြခဲ့တယ်။ ဒီရာသီ လီဗာပူးအသင်း ရုန်းကန်နေရခြင်း အဓိက အချက်က ကစားသမားတွေ မကြာခဏ ဒဏ်ရာရနေကြတာဖြစ်ပါတယ်။ တောင့်တင်းတဲ့ လူစာရင်း ပြန်ရခြင်း မရှိသေးသလို စိတ်ဓါတ်ပိုင်း ထိခိုက်ခြင်းက ရလဒ်တွေအပေါ် သက်ရောက်မှု ရှိထားပါတယ်။ လီဗာပူးက အလုံးစုံ ပြန်တည်ဆောက်သင့်တယ်ဆိုတဲ့ ဖာဒီနန်ရဲ့ ဆွေးနွေးချက်ကို အိုဝင်က လက်မခံပါဘူး။ လက်ရှိ လီဗာပူးမှာ ကွင်းလယ်ကလွဲရင် အင်အားကောင်းနေဆဲလို့ အိုဝင်က မှတ်ချက်ပေးခဲ့ပါတယ်။ ",
"btext2":"မိုက်ကယ် အိုဝင်ကပဲ “ လီဗာပူးရဲ့ အားသာချက်က အောင်မြင်ချိန်မှာရော ကျရှုံးချိန်ပါ အတူရှိခဲ့တဲ့ ကစားသမားအုပ်စု ဖြစ်နေတာပဲ။ ဒီလိုအသင်းမျိုး တည်ဆောက်ဖို့ဆိုရင် နှစ်နဲ့ချီပြီး အချိန်ယူရပါတယ်။ ဘာလို့ လူတိုင်းက အစကနေ အားလုံး အသစ်ပြန်လုပ်ဖို့ ပြောနေကြတာလဲ။ လီဗာပူးမှာ လုံလောက်နေပြီးသားလို့ ကျွန်တော်ထင်တယ်။ သူတို့ရဲ့ ပွဲထွက် ၁၁ ယောက်စာရင်းကို ကြည့်လိုက်ရင် သူတို့ဂိုးသမားထက် ပိုကောင်းတဲ့သူ အပြင်မှာ မရှိဘူး။ ညာအစွန်၊ ဘယ်အစွန်လူတွေက အရမ်း ကောင်းမွန်ကြသူတွေ ဖြစ်ပါတယ်။ ဗန်ဒိုက်က ပုံစံကောင်းရနေရင် ကမ္ဘာပေါ်မှာ အကောင်းဆုံးပဲ။ ကိုနတေးကလည်း တော်တယ်။ ရှေ့တန်း ၅ ယောက်ကလည်း တော်ကြပါတယ်။ ဒါဝင် နူးညက်စ်က မနှစ်က အဟော့ဆုံး တိုက်စစ်မှူး ဖြစ်ခဲ့တာပါ။ ကိုဒီဂက်ပိုလည်း ကမ္ဘာ့ဖလား ကြယ်ပွင့်တွေထဲက တစ်ယောက် ဖြစ်ခဲ့တယ်။ ",
"btext3": "     လီဗာပူးအသင်း ဆာလာ၊ မာနေး၊ ဖာမင်နိုတို့ကို ခေါ်ခဲ့တုန်းက သူတို့ဟာ ပေါင်သန်း ၁၀၀ တန် ကစားသမားတွေ မဟုတ်ခဲ့ဘူး။ အဲ့တုန်းက သူတို့က ကမ္ဘာ့အကောင်းဆုံး တိုက်စစ်သမားတွေလည်း မဟုတ်ခဲ့ဘူး။ နူးညက်စ်လည်း ဘာမဆို ဖြစ်သွားနိုင်ပါတယ်။ ၅နှစ်အတွင်း သူက ကမ္ဘာ့အကောင်းဆုံး ကစားသမားတစ်ယောက် ဖြစ်လာနိုင်ပါတယ် ” လို့ မှတ်ချက်ပေးခဲ့ပါတယ်။ ဒီနွေမှာ ကစားသမား အများအပြား အသင်းကနေ ထွက်ခွာသွားပြီးလို့ နွေမှာ ကွင်းလယ်ကြောင်းကို အင်အားဖြည့်နိုင်ခဲ့ရင် ကလပ်က တောင့်တင်းတဲ့ အနေအထားမှာ ရှိနေဆဲလို့ မျှော်လင့်ရတာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/19181732023-678x381.jpg",
"imgurl2":"https://nyanaykhin.com/wp-content/uploads/2023/03/18191732023-1024x576.jpg",
"imgurl3":"no",
"video":"no"
 },

       {"ndate":"Mar 17, 2023",
"htext":"နွေမှာ ပြောင်းရွှေ့ကြေး ပေါင် သန်း ၂၀၀ လောက် သုံးဖို့ တာဝန်ရှိသူတွေကို လုံ့ဆော်တဲ့ ဗန်ဒိုက်",
"btext1":"လီဗာပူးအနေနဲ့ ဥရောပထိပ်တန်းကလပ်အဖြစ် ဆက်ရှိနေချင်ရင် အောင်မြင်တဲ့ နွေအပြောင်းအရွှေ့ကာလ ဖြစ်ဖို့လိုတယ်လို့ ဗန်ဒိုက်က မီးမောင်းထိုးပြခဲ့ပါတယ်။ လီဗာပူးဟာ ရီးရဲလ်မက်ဒရစ်ကို နှစ်ကျော့ပေါင်း ၆-၂ နဲ့ ရှုံးခဲ့ပြီးနောက် ချန်ပီယံလိဂ် ၁၆သင်းအဆင့်ကနေ ထွက်လိုက်ရတာဖြစ်ပြီး ဒါဟာ ၁၉၉၂ ဥရောပချန်ပီယံများ ဖလားပြိုင်ပွဲမှာ စပါးတပ်မော်စကို ကို အလားတူ အရေးနိမ့်ခဲ့ပြီး နောက်ပိုင်း ကလပ်ရဲ့ အကြီးကျယ်ဆုံး ရှုံးနိမ့်မှု ဖြစ်ခဲ့ပါတယ်။ မက်ဒရစ်ဟာ နှစ်ကျော့လုံးမှာ လီဗာပူးထက် သာလွန်တဲ့အဆင့်မှာ ရှိနေခဲ့ပြီး အသင်းအနေနဲ့ အရည်အသွေးပိုင်း ဖြည့်တင်းဖို့ လိုအပ်နေသလို အခုလက်ရှိမှာ ထိပ်ဆုံးလေးသင်းထဲဝင်ဖို့ ဖိအား ရှိနေတာဖြစ်ပါတယ်။ ဗန်ဒိုက်ဟာ ၂၀၁၈ တုန်းက ပေါင် သန်း ၁၈၀ ဖြင့် ကစားသမားသစ်တွေ ခေါ်ယူစဉ်တုန်းကလို အသင်းကို အားသစ်လောင်းဖို့ တိုက်တွန်းခဲ့တယ်။ ကလပ် လိုချင်တဲ့ ကစားသမားတွေကို ဆွဲဆောင်နိုင်တဲ့အသင်းဖြစ်ဖို့ လက်ရှိ ကစားသမားတွေက ပုံစံကောင်း ပြသရမယ်ဆိုတာ သူ နားလည်ထားပါတယ်။ ",
"btext2":"“ ထွက်ခွာသွားမယ့် ကစားသမားတွေရှိတာကြောင့် ကျွန်တော်တို့ အနေနဲ့ လွန်ခဲ့တဲ့ ၅နှစ်ကလို အဆင့်အတန်းမျိုးကို ပြန်ရောက်ချင်ရင် ရင်းနှီးမြုပ်နှံမှု လုပ်ရမှာပါ။ အရည်အသွေးတွေ ပိုပြီး ထည့်သွင်းဖို့ လိုအပ်ပါတယ်။ ဒါပေမယ့် မှန်ကန်တဲ့ ကစားသမားတွေရဖို့က သိပ်ခက်ခဲတယ်ဆိုတာ လူတိုင်းအသိပါ။ ကလပ်အနေနဲ့ ဒီကိစ္စမှာ သူတို့အလုပ် သူတို့လုပ်ဖို့ လိုတယ်။ ကျွန်တော်တို့တွေ ကစားရမယ့်ပွဲတွေ အများကြီး ရှိသေးတယ်။ ချန်ပီယံလိဂ်ဝင်ခွင့် ရချင်ပါတယ်။ ဒါက ကမ္ဘာ့အကောင်းဆုံး ကစားသမားတွေကို ဆွဲဆောင်ရာမှာ အကူအညီဖြစ်စေမှာပါ။ အမြဲတမ်းတော့ မဟုတ်ပေမယ့် အရေးပါပါလိမ့်မယ်”လို့ ဗန်ဒိုက်က ဆိုပါတယ်။ လီဗာပူးတာဝန်ရှိသူတွေဟာ ဒီနွေစျေးကွက်မှာ ကလော့ပ်ကို အသုံးစရိတ် ထောက်ပံ့ပေးသွားမှာပါ။ ကစားသမား ရောင်းချမှုတွေကနေရော၊ ကလပ်ထံ ရင်းနှီးမြုပ်နှံမှု အသစ်တွေ ရလာရင် အသုံးစရိတ်တွေကို လူသစ်ခေါ်ယူရေးအတွက် အသုံးပြုခွင့်ပေးမှာ ဖြစ်ပါတယ်။ ဘယ်လင်ဟမ်ဟာ နံပါတ်တစ် ပစ်မှတ်ဖြစ်ပေမယ့် ကွင်းလယ်နဲ့ တခြား ကစားသမားတွေကိုလည်း ခေါ်ယူဖို့ လိုအပ်နေတာ ဖြစ်ပါတယ်။ ",
"btext3": "     no ",
"imgurl1":"https://nyanaykhin.com/wp-content/uploads/2023/03/18191732023-678x381.jpg",
"imgurl2":"https://nyanaykhin.com/wp-content/uploads/2023/03/9221332023-1024x576.jpg",
"imgurl3":"no",
"video":"no"
 },
      {"ndate":"Mar 17, 2023",
"htext":"နွေစျေးကွက် အကြိုမှာ လီဗာပူးက ကွင်းလယ်လူသစ် တစ်ဦး ခေါ်ယူထားနိုင်ပြီလို့ ဖော်ထုတ်လာ",
"btext1":" လီဗာပူး ဘယ်အစွန်လူဟောင်း အန်းနရစ်က အသင်းဟာ ဘိုင်ယန်မြူးနစ် ကွင်းလယ်လူ ရိုင်ယန် ဂရာဗန်ဘတ်ကို ခေါ်ယူဖို့ ကိစ္စတွေ ပြီးမြောက်ခဲ့ပြီလို့ ထုတ်ပြောလာပါတယ်။ ကစားသမားဘဝက အနားယူပြီးနောက်ပိုင်း အန်းနရစ်ဟာ လူမှုကွန်ယက်တွေပေါ်မှာ ဘောလုံးပွဲအကြောင်း ဆွေးနွေးသူ တစ်ဦးအဖြစ် ပါဝင်လေ့ရှိတာပါ။ ဂရာဗန်ဘတ် အကြောင်းကိုတော့ သူလုပ်နေတဲ့ ယူကျူ့ live-streaming ကနေ ထုတ်ပြောခဲ့တာ ဖြစ်ပါတယ်။ မနှစ်ကနွေကမှ အေဂျက်ကနေ ဘိုင်ယန်မြူးနစ်ကို ပြောင်းသွားတဲ့ ကွင်းလယ်လူဟာ ဇန်နဝါရီမှာ လီဗာပူးအသင်းနဲ့ သတင်းကြီးတွေ ထွက်ခဲ့ပါသေးတယ်။ အန်းနရစ်ကပဲ “ သူက ကျနော်တို့ရဲ့ ကစားသမား ဖြစ်နေပါပြီ။ သူက ဟုတ်တယ်လို့ ပြောခဲ့တယ်။ ကျနော်တို့က အေးဂျင့်တူပါတယ်။ ရွိုင်းအိုလာအဖွဲ့တွေပေါ့။ မကြာသေးခင်က ကျနော်တို့ လန်ဒန်မှာ စကားပြောမှု လုပ်ခဲ့ပါတယ်။ သူက ကျနော်တို့ ကစားသမား ဖြစ်နေပါပြီ ” လို့ ဖော်ထုတ်သွားတာပါ။ အန်းနရစ်ရဲ့ တွဲဘက် အစီအစဉ်မှူးကတော့ “ ဂရုစိုက် ပြောဦးဟ အခုက တိုက်ရိုက် ထုတ်လွှင့်နေတာ ” လို့ သတိပေးခဲ့ပါတယ်။",
"btext2":" စူပါအေးဂျင့် ရွိုင်းအိုလာ ကွယ်လွန်ပြီးတဲ့နောက် သူ့ရဲ့ အင်ပါယာကို Rafaela Pimenta ဆိုတဲ့ အမျိုးသမီးက ဆက်ခံခဲ့ပါတယ်။ သူမဟာ လက်ရှိမှာ ဂရာဗန်ဘတ်အတွက် တာဝန်ယူပေးနေတဲ့ အေးဂျင့်အဖွဲ့ခေါင်းဆောင် ဖြစ်ပါတယ်။ ပြီးခဲ့တဲ့ ဇန်နဝါရီမှာ သူမဟာ အန်ဖီးကို လာရောက်ပြီး လီဗာပူး တာဝန်ရှိသူတွေနဲ့ တွေ့ဆုံခဲ့ကာ အပြောင်းအရွှေ့ ကိစ္စ စကားပြောခဲ့တယ်လို့ သတင်းထွက်ခဲ့တယ်။ ဒါပေမယ့် ဘိုင်ယန်မြူးနစ်ဘက်က ဂရာဗန်ဘတ်ကို လက်မလွတ်ခြင်းကြောင်း အပြောင်းအရွှေ့ မဖြစ်ခဲ့ပါဘူး။ နယ်သာလန်သား ကွင်းလယ်လူဟာ အေဂျက်ကနေ စျေးသက်သက်သာသာဖြင့် ဘိုင်ယန်မြူးနစ်ကို ရောက်ရှိခဲ့ပြီး ဒီရာသီ ပြိုင်ပွဲစုံမှာ ၂ ပွဲပဲ မိနစ် ၉၀ အပြည့် ကစားခွင့်ရခြင်းကြောင့် အသင်းပြောင်းလိုနေသူ ဖြစ်ပါတယ်။",
"btext3": "    no  ",
"imgurl1":"https://nyanaykhin.com/wp-content/uploads/2023/03/10401732023-678x381.jpg",
"imgurl2":"https://nyanaykhin.com/wp-content/uploads/2023/01/9532412023-819x1024.jpg",
"imgurl3":"no",
"video":"no"
 },
     {"ndate":"Mar 17, 2023",
"htext":"ကြက်ဥတွေကို ခွဲထည့်လိုနေခြင်း၊ ချန်ပီယံလိဂ် မဝင်ရင် ထိခိုက်မှု ကြီးမားဖို့ရှိခြင်းနဲ့ လီဗာပူး သတင်းတိုများ",
"btext1":" ပုံမှန် ပွဲကစားခွင့်အတွက် အသင်းပြောင်းလိုနေတဲ့ ကလယ်ဟာကို ဒီနွေမှာ ရောင်းချသွားဖို့ လီဗာပူးအသင်းဘက်က စဉ်းစားထားပါတယ်။ ကွင်းထဲမှာ ခြေစွမ်းကောင်းတွေ ပြသဖို့ လိုအပ်တယ်ဆိုတာကို နားလည်ကြောင်း ဗန်ဒိုက်က ထုတ်ပြောလာပြီး သူတို့ကို အားပေးနေတဲ့ ပရိသတ်တွေရဲ့ အင်အားကိုလည်း လိုအပ်တာကြောင့် အသင်းရဲ့နောက်က ရှိပေးကြဖို့ တောင်းဆိုပါတယ်။ အင်္ဂလန်မှာက ကစားသမားတစ်ယောက်ကို ခပ်လွယ်လွယ် ချီးကျူးကြပြီး ခပ်လွယ်လွယ်ပဲ ပြန်ရိုက်ချကျတယ်လို့ ထရန့်ကို ဦးတည် ထိုးနှက်နေကြမှုတွေကို ရည်ရွယ်ပြီး ရော်ဘတ်ဆန်က တုန့်ပြန်လာပါတယ်။ ဥရောပ စူပါလိဂ်မှာ တက်ကြွစွာ ပါဝင်ခဲ့တဲ့ ကလပ်တွေထဲမှာ ယူနိုက်တက်နည်းတူ လီဗာပူးလည်း ပါခဲ့တယ်လို့ ယူအီးအက်ဖ်အေ ဥက္ကဋ္ဌ ဆီဖာရင်က ထုတ်ပြောလာပါတယ်။",
"btext2":"FSG ဟာ နွေအတွက် အသုံးစရိတ် ပြင်ဆင်ထားပြီး ကလော့ပ်အတွက် ထောက်ပံ့မှု လုပ်ပေးပါမယ်။ နွေမှာ ရလာတဲ့ ကစားသမား ရောင်းချမှုနဲ့ ရင်းနှီးမြုပ်နှံမှု ဆိုင်ရာ ငွေကြေးတွေကိုလည်း ကလော့ပ် အသုံးပြုခွှင့်ရှိပါမယ်။ လီဗာပူးအသင်း တာဝန်ရှိသူတွေ အတွင်းမှာ ရှိသမျှ ကြက်ဥ အားလုံးကို ခြင်းတစ်ခုထဲမှာ ထည့်မထားချင်တဲ့ အဖွဲ့က ရှိနေပါတယ်။ ဘယ်လင်ဟမ်အတွက် ပေါင် သန်း ၁၃၀ သုံးမယ့်အစား အရည်အချင်ရှိ ကစားသမား ၂ ဦးကနေ ၃ ဦးကို ခေါ်ယူလိုက်တာက အားပျော့လာနေတဲ့ အသင်းအတွက် ပိုအကျိုးဖြစ်မယ် ယူဆချက်မျိုး ဖြစ်ပါတယ်။ လီဗာပူးအသင်းဟာ ရာသီကုန်ထိ လက်ကျန် ၁၁ ပွဲ အတွင်းမှာ ကြီး ၆ ကြီး ပြိုင်ဘက် ၄ သင်းနဲ့ တွေ့ဖို့ ကျန်ရှိနေပါသေးတယ်။ လာမယ့်ရာသီ ချန်ပီယံလိဂ် မဝင်ခဲ့ရင် လက်ရှိ လီဗာပူးအသင်းရဲ့ လုပ်ခပိုင်း မြင့်တက်မှုအရ တောင့်ခံဖို့ ခက်ခဲနိုင်ပြီး ဘဏ္ဍာရေး ထိခိုက်မှု ကျိန်းသေပေါက် ကြီးမားဖွယ် ရှိနေပါတယ်။ ဒီရာသီ ချန်ပီယံလိဂ် ပြိုင်ပွဲမှာ ၁၆ သင်းအဆင့်ကနေ လှည့်ပြန်ရပြီဖြစ်ကာ လီဗာပူးအသင်းဟာ ဆုကြေး ပေါင် သန်း ၈၀ နီးပါးပဲ ရရှိမှာ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/9451732023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },
    {"ndate":"Mar 16, 2023",
"htext":"ရီးရဲလ်မက်ဒရစ်ကို အရေးနိမ့်အပြီး လီဗာပူးအတွက် အရေးကြီးဆုံး ဖြစ်လာတဲ့ စိန်ခေါ်မှုကို ကလော့ပ် ထုတ်ဖော်",
"btext1":" လီဗာပူးအသင်းဟာ လွန်ခဲ့တဲ့ ၃ပတ်က အန်ဖီးမှာ ၅-၂ နဲ့ ရှုံးနိမ့်ခဲ့ပြီးနောက် အခု ဘာနေဗျူးဟာ ဘန်ဇီးမားရဲ့ နောက်ကျသွင်းဂိုးဟာ အသင်းသမိုင်းမှာ အဆိုးဆုံး နှစ်ကျော့ပေါင်း ရှုံးပွဲ ဖြစ်သွားစေခဲ့တာပါ။ ၂၀၁၉ မှာ ချန်ပီယံဖြစ်ခဲ့ပြီး မနှစ်က ဖိုင်နယ်ရောက်ခဲ့တဲ့ လီဗာပူးဟာ အခုခြေစွမ်းကနေ တိုးတက်မလာရင် နောက်ရာသီ ချန်ပီယံလိဂ်ဝင်ခွင့်တောင် ရမှာ မဟုတ်ပါဘူး။ ရီးရဲလ်နဲ့ ဒုတိယအကျော့ပွဲမှာ ထူးခြားခြေစွမ်း ပြသနိုင်ခြင်း မရှိကြောင်း ကလော့ပ်က ဝန်ခံခဲ့ပါတယ်။ “ ကျွန်တော်တို့တွေ ထူးခြားတဲ့ ခြေစွမ်းတစ်ခုအတွက် ပြင်ဆင်ခဲ့ပါတယ်။ ဒါပေမယ့် အဲ့ဒါကို ကွင်းထဲမှာ မပြသနိုင်ခဲ့တာပါ။ ကျွန်တော်တို့ရဲ့ ခြေစွမ်းတွေကြောင့် ‘လီဗာပူးက ဘယ်လိုလုပ် ထွက်လိုက်ရတာလဲ’ လို့ ဘယ်သူမှ တွေးနေမှာ မဟုတ်ဘူး” လို့ ကလော့ပ်က ဆိုပါတယ်။",
"btext2":"မနှစ်က လီဗာပူးအသင်းဟာ ရာသီနောက်ဆုံးပတ် မတိုင်ခင်အထိ ဖလားလေးလုံး လမ်းကြောင်းပေါ် ရှိနေခဲ့ပြီး ပြည်တွင်းဖလား ၂လုံး အောင်မြင်ခဲ့ပါတယ်။ ဒါပေမယ့် ရာသီမှာတော့ ဖလားမျှော်လင့်ချက်တွေ အားလုံး အဆုံးသတ်သွားခဲ့ပြီ ဖြစ်ပါတယ်။ လက်ရှိမှာ အသင်းဟာ ပရီးမီးယားလိဂ် အဆင့် ၆ နေရာ ရောက်နေပြီး အဆင့် ၇ နေရာက ဘရိုက်တန်နဲ့ ဂိုးကွာခြားချက်ပဲ ရှိပါတော့တယ်။ အဆင့်လေး နေရာက စပါးနဲ့ ၆မှတ်ကွာနေတာကို ပြန်မစိနိုင်ရင် အသင်းဟာ ကလော့ပ်ရဲ့ ပထမဆုံးရာသီ နောက်ပိုင်း ပထမဆုံးအကြိမ်အဖြစ် ချန်ပီယံလိဂ် ပြိုင်ပွဲ ကစားနိုင်မှာ မဟုတ်ပါဘူး။ “ ချန်ပီယံလိဂ်ပြိုင်ပွဲမှာ ကျွန်တော်တို့ရဲ့ သမိုင်းကြောင်းနဲ့အတူ အနိုင်ရဖို့ဆိုတဲ့ စိတ်ကူးနဲ့ အမြဲတမ်း စတင်လေ့ ရှိပါတယ်။ ဒါက ကျွန်တော်တို့ နှစ်တိုင်း ပါဝင်ချင်တဲ့ ပြိုင်ပွဲဖြစ်ပြီး အခုတော့ ကြီးမားတဲ့ စိန်ခေါ်မှုတစ်ခု ဖြစ်လာခဲ့ပါပြီ။ ",
"btext3": "   နိုင်ငံတကာ သီတင်းပတ်ပြီးရင် စီးတီး၊ ချယ်ဆီး၊ အာဆင်နယ်တို့နဲ့ အရေးကြီး၃ပွဲ ရှိပါတယ်။ ဒါတွေက ကျွန်တော်တို့ရဲ့ ဘောလုံးရာသီကို အဆုံးအဖြတ် ပေးမှာပါ။ ဒီတစ်ပတ်က လုံးဝကို အဆုံးအဖြတ်ပါပဲ။ ကျွန်တော်တို့ အလုပ်က ဒီရာသီကနေ ရနိုင်သမျှ အရာအားလုံး ညှစ်ထုတ်ဖို့ပါ။ ကျွန်တော်တို့ ထိပ်ဆုံးလေးသင်းထဲ ဝင်ချင်ပါတယ် ” လို့ ကလော့ပ်က ဆိုခဲ့တာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/19101632023-678x381.jpg",
"imgurl2":"no",
"imgurl3":"no",
"video":"no"
 },
   {"ndate":"Mar 16, 2023",
"htext":"ရီးရဲလ်မက်ဒရစ် ပွဲအတွင်း ကလော့ပ်ရဲ့ ဆုံးဖြတ်ချက် တစ်ခုကို ပရိသတ်တွေ နားလည်ရ ခက်ခဲနေ",
"btext1":"လီဗာပူးပရိသတ်တွေဟာ မှော်ဆန်တဲ့ရလဒ်လေးတစ်ခုကို မျှော်လင့်ပြီး မက်ဒရစ်ကို ရောက်လာခဲ့ပေမယ့် သိထားပြီးသား လက်တွေ့အမှန်တရား တစ်ခုကိုသာ ရင်ဆိုင်ခဲ့ရပါတယ်။ ကလော့ပ်ဟာ ချန်ပီယံလိဂ် ဒုတိယအကျော့အတွက် တိုက်စစ်အစွမ်းကုန် မြှင့်တင်ပြီး လူစာရင်း ရွေးချယ်ခဲ့ကာ ဒါဝင်၊ ဂျိုတာ၊ ဂက်ပို၊ ဆာလာတို့နဲ့အတူ ၄-၂-၄ ပုံစံ အသုံးပြုခဲ့ပါတယ်။ ဒီပွဲမှာ ကလော့ပ်အတွက် ကံဆိုးတာက ကွင်းလယ်လူတွေ ရွေးချယ်စရာ နည်းပါးခဲ့တာ ဖြစ်ပါတယ်။ အသင်းဟာ အစောပိုင်း အခွင့်အရေးတွေရခဲ့ပေမယ့် အသုံးမချနိုင်ခဲ့ပါဘူး။ ဒုတိယပိုင်း ၁၀ မိနစ်လောက်မှာတင် ကလော့ပ်ဟာ အပြောင်းအလဲလုပ်ဖို့ ဆုံးဖြတ်ချက်ချခဲ့ပေမယ့် ဒါဝင်ကို ဖယ်ရှားလိုက်တာက ကလပ်ပရိသတ်တွေကြားမှာ အံ့ဩစရာဖြစ်စေခဲ့ပါတယ်။ ဒါဝင်ဟာ ဘင်ဖီကာကနေ ပြောင်းလာပြီးနောက်ပိုင်း လီဗာပူးအတွက် ပြိုင်ပွဲစုံ ၁၄ ဂိုး သွင်းယူပေးခဲ့ပါတယ်။ သူဟာ လီဗာပူးအတွက် နောက်ဆုံး ၆ပွဲမှာ ၄ဂိုးသွင်းထားတာပါ။ လူစားလဲမှုအတွင်း ဒါဝင်ကို ထုတ်ပယ်ခြင်းအတွက် ဆိုရှယ်မီဒီယာပေါ်ကနေ ပရိသတ်တွေက ဝေဖန်ခဲ့ကြပါတယ်။ ",
"btext2":" “ ဒီတစ်ပတ်အတွက် ဒါက နောက်ဆုံးပွဲပါ ဆိုတာတောင် နူးညက်စ်ကို ထုတ်လိုက်တာက ဘာမှ အဓိပ္ပါယ် မရှိဘူး။ ဒီရာသီ ကလော့ပ်ရဲ့ လူစားလဲမှုတွေက ဆိုးရွားလိုက်တာ ” လို့ တစ်ယောက်က ရေးသားခဲ့ပါတယ်။ “ နူးညက်စ်ကို လဲလိုက်တာက ငါတို့အသင်းကို လုံးဝသတ်လိုက်တာပဲ။ သူကိုယ်တိုင် ပွဲကောင်းတစ်ပွဲ မကစားနိုင်ခဲ့ဘူးဆိုပေမယ့် သူ့ရဲ့ အရှိန်အဟုန်က အသင်းအတွက် အမြဲတမ်း ခြိမ်းခြောက်မှုပေးခဲ့တာပါ။ တချို့ကစားသမားတွေကြောင့်သာ လုံးဝ ကျောရိုးမဲ့တဲ့ စွမ်းဆောင်မှု ဖြစ်ခဲ့တာ ”လို့ တခြားတစ်ယောက်က ဆိုပါတယ်။ “ ပြီးသွားပြီ။ ဘယ်သူမှ ဒီညမှာ ပေါ်ထွက်မလာခဲ့ဘူး။ ကလော့ပ်က ဟာဗေးနဲ့ ဖာမင်နိုကို ထည့်နိုင်ဖို့အတွက် ဒါဝင်ကို ထုတ်လိုက်တယ်ပေါ့လေ။ မီလ်နာကို ထုတ်ပါလား။ တော်တော် စိတ်ပျက်စရာပဲ။ ”",
"btext3": "   “ကလော့ပ်ရဲ့ ဆုံးဖြတ်ချက်က ပြောစရာဖြစ်လာပြန်ပြီ။ ဟာဗေးတို့အဖွဲ့ကို သူက သစ္စာရှိနေတာ။ မီလ်နာထက် ကိတ်တာကို ပွဲထွက်ခွင့်ပေးသင့်တယ်။ ဂိုးရဖို့ အသည်းအသန် လိုနေတဲ့အချိန်မှာ နူးညက်စ်ကို ဘယ်တော့မှ မထုတ်သင့်ဘူး။ ” “ နူးညက်စ်ကို ထုတ်လိုက်တာနဲ့ တိုက်စစ်ခြိမ်းခြောက်မှုက လုံးဝမရှိတော့ဘူး။ ဆိုးလိုက်တဲ့ လူစားလဲမှု။ ” “ နူးညက်စ်ကို ကလော့ပ် ထုတ်လိုက်တာ ယုံတောင်မယုံနိုင်ဘူး။ ဒီလိုကြောင်တောင်တောင်ဖြစ်နေတဲ့ ဘောလုံးရာသီမှာ မှားယွင်းတဲ့လူစားမှုတွေက အဓိကကျခဲ့တာပဲ” စသဖြင့် ရေးသားခဲ့ကြတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/18291632023-678x381.jpg",
"imgurl2":"https://nyanaykhin.com/wp-content/uploads/2023/03/18321632023-819x1024.jpg",
"imgurl3":"no",
"video":"no"
 },
             {"ndate":"Mar 16, 2023",
"htext":"လီဗာပူးအသင်းရဲ့ နာမည်ကျော် ‘တစ္ဆေဂိုး’ ကို အခုချိန်ထိ ရင်ထဲ သိမ်းထားဆဲ မော်ရင်ညို",
"btext1":"ယူရိုပါလိဂ် ၁၆ သင်းအဆင့် ပွဲစဉ်အဖြစ် ရီးရဲလ်ဆိုစီဒက်ကို ရင်ဆိုင်ရမယ့်ပွဲ မတိုင်ခင် အိမ်ကွင်းပရိသတ်တွေဟာ ပွဲအပေါ် လွှမ်းမိုးမှု ရှိနိုင်လားလို့ ပြိုင်ဘက် ရိုးမားအသင်း မန်နေဂျာ မော်ရင်ညိုကို မေးခွန်းထုတ်ခဲ့ကြပါတယ်။ မော်ရင်ညိုကပဲ အိမ်ကွင်းပရိသတ်တွေက ပွဲကို ဆယ်မနိုင်ပြီး သူ့ဘဝမှာ တစ်ကြိမ်ပဲ မြင်ဖူးခဲ့တဲ့ ပရိသတ် သွင်းဂိုး ၁ ဂိုးအကြောင်း ပြန်ပြီး ဖောက်သည်ချခဲ့ပါတယ်။ အဲ့သွင်းဂိုးကတော့ ၂၀၀၅ ချန်ပီယံလိဂ်ပြိုင်ပွဲတုန်းက အန်ဖီးကွင်းမှာ သူကိုင်တွယ်နေတဲ့ ချယ်ဆီးအသင်းဘက်ကို လီဗာပူးဂန္တဝင်ဖြစ်သူ လူးဝစ် ဂါစီယာ သွင်းယူခဲ့တဲ့ နာမည်ကျော် ‘ghost goal’ ပဲ ဖြစ်ပါတယ်။ မော်ရင်ညိုက ” အိမ်ကွင်းအသင်းအတွက် သူတို့ရဲ့ ပရိသတ်ထု အားပေးခဲ့တဲ့ အနေအထားက အကူအညီ ဖြစ်ခဲ့တာပေါ့။ ဒါပေမယ့် ကိုယ်က ပွဲကို ဆက်ကစားဖို့ လိုအပ်သေးတယ်လေ။ ပရိသတ်တွေ ဂိုးသွင်းတာမျိုး လုံးဝ မမြင်ဖူးပါဘူး။ ၂၀၀၅ ချန်ပီယံလိဂ်တုန်းက လီဗာပူးနဲ့ ချယ်ဆီးကြား ယှဉ်ပြိုင်ကစားတဲ့ ချန်ပီယံလိဂ် ဆီမီးဖိုင်နယ် ပွဲစဉ်က လွဲလို့ပေါ့။ ပရိသတ်တွေက သိပ်ကို ဆူညံတဲ့ အသံတွေ ပြုလုပ်ခဲ့ကြပြီး ကျနော်တို့ကို ရင်ဆိုင်ပြီး မဝင်ခဲ့တဲ့ သွင်းဂိုး တစ်ဂိုးက သွင်းဂိုးအဖြစ် သတ်မှတ်ခံခဲ့ရပါတယ် ” ဆိုပြီး ပြောဆိုခဲ့တာ ဖြစ်ပါတယ်။ ",
"btext2":"အဆိုပါဖြစ်ရပ်မှာ ဘားရိုစ့်ကို ချယ်ဆီးဂိုးသမား ဝင်တားရကာ ရလာတဲ့ အခွင့်အရေးကို ဂါစီယာက ကန်သွင်းခဲ့တာဖြစ်ပြီး တယ်ရီနဲ့ ထိမိကာ ဂိုးပေါက်ထဲ ဝင်သွားခဲ့တာပါ။ ဂိုးစည်းနားမှာ ခံစစ်မှူး ဂါးလက်စ်က ရှင်းထုတ်နိုင်ခဲ့ပေမယ့် ဂါစီယာနဲ့ အန်ဖီး ပရိသတ်တွေ အကြီးအကျယ် အောင်ပွဲခံမှုကြောင့် တရားဝင် ဂိုးဖြစ်ခဲ့ပါတယ်။ နှစ်ကျော့ပေါင်း ၁-၀ ဆိုတဲ့ ရလဒ်နဲ့ နည်းပြရာဖာ ဦးဆောင်တဲ့ လီဗာပူးက ဗိုလ်လုပွဲ တက်ရောက်ခဲ့ပြီး ဖိုင်နယ်မှာ အေစီမီလန်ကို သမိုင်းဝင် နိုင်ပွဲတစ်ပွဲဖြင့် အနိုင်ယူကာ ၅ ကြိမ်မြောက် ချန်ပီယံလိဂ်ဖလား အောင်မြင်ခဲ့ပါတယ်။ ",
"btext3": "  no ",
"imgurl1":"https://nyanaykhin.com/wp-content/uploads/2023/03/17071632023-678x381.jpg",
"imgurl2":"no",
"imgurl3":"no",
"video":"no"
 },
            {"ndate":"Mar 16, 2023",
"htext":"လီဗာပူးပရိသတ်တွေကို ကျေးဇူးတုန့်ပြန်တဲ့ အနေနဲ့ YNWA သီချင်း အထူး အစီအစဉ်ဖြင့် ဖွင့်ပေးခဲ့တဲ့ ဘာနေဗျူး",
"btext1":" လီဗာပူးအသင်းဟာ ချန်ပီယံလိဂ် ပြိုင်ပွဲမှာ နှစ်ကျော့ပေါင်း ၆-၂ ဆိုတဲ့ ရလဒ်နဲ့အတူ ရီးရဲလ်မက်ဒရစ်ကို အရေးနိမ့်ပြီး ထွက်ခွာခဲ့ရပြီ ဖြစ်ပါတယ်။ မနက်ကပွဲမှာတော့ လီဗာပူးအတွက် စိတ်ပျက်စရာ ရလဒ်ဖြစ်ခဲ့ပေမယ့် နှစ်သင်း ပရိသတ်တွေဟာ လေးစားစရာ အားကစားစိတ်ဓါတ်တွေ ပြသနိုင်ခဲ့ပါတယ်။ ပထမအကျော့အဖြစ် အန်ဖီးမှာ ယှဉ်ပြိုင်တုန်းက လီဗာပူးအသင်းဟာ ရီးရဲလ်မက်ဒရစ်ရဲ့ ဂုဏ်သိက္ခာရှိ ဥက္ကဋ္ဌဟောင်းဖြစ်သူ Amancio Amaro အတွက် ရည်ရွယ်ပြီး အဝေးကွင်း ပရိသတ်တွေရှေ့မှာ လွမ်းသူပန်းခွေချကာ လေးစားမှု ပြသခဲ့တာပါ။ ဒါ့အပြင် ပွဲအပြီးမှာတော့ လီဗာပူးပရိသတ်တွေက အသင်းကို အနိုင်ယူသွားတဲ့ မက်ဒရစ် ကစားသမားတွေကို လက်ခုတ်တီးပြီး ဂုဏ်ပြုပေးခဲ့ကြတယ်။ ဧည့်သည် ရီးရဲလ်ပရိသတ်တွေကလည်း ‘Liverpool, Liverpool,’ လို့ အော်ဟစ်ပြီး တုန့်ပြန်ခဲ့ကြပါတယ်။",
"btext2":"၎င်းတို့အသင်း ဥက္ကဋ္ဌဟောင်းနဲ့ အဝေးကွင်း ပရိသတ်တွေကို ကောင်းမွန်စွာ ဆက်ဆံပေးခဲ့ခြင်းအတွက် တုန့်ပြန်မှုအဖြစ် ဒုတိယအကျော့ ပွဲစဉ် အပြီးမှာ ဘာနေဗျူးကွင်းအတွင်း You’ll Never Walk Alone သီချင်းဖွင့်ပြီး မက်ဒရစ်ဘက်က လီဗာပူးအသင်းကို လေးစားမှု ပြသခဲ့ပါတယ်။ မနက်ကပွဲမှာပဲ နှစ်သင်းပရိသတ်လုံးဟာ ယူအီးအက်ဖ်အေကို ဆန့်ကျင်မှုအဖြစ် boos လုပ်ခဲ့ကြပြီး မနှစ်က ချန်ပီယံလိဂ် ဖိုင်နယ်ပွဲမှာ များစွာသော ပရိသတ်တွေကို ထိခိုက်စေမှုအပေါ် တုန့်ပြန်ခဲ့ကြသေးတာ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/11161632023-678x381.jpg",
"imgurl2":"no",
"imgurl3":"no",
"video":"no"
 },
           {"ndate":"Mar 16, 2023",
"htext":"ထရန့်ကို ဂုဏ်ယူပါတယ် ဒါပေမယ့် ညာအစွန်လူသစ် ဝယ်ဖို့ အချိန်တန်ပြီလို့ ကာရေဂါ ထောက်ပြ",
"btext1":" လီဗာပူးအသင်းဟာ ထရန့်ရဲ့ ခံစစ်ပိုင်း မလုံလောက်မှုကို လက်ခံပြီး သူ့ကို နေရာပြိုင်ဆိုင်မှု လုပ်နိုင်မယ့် ကစားသမားတစ်ဦး ထပ်မံခေါ်ယူဖို့ ဂျင်မီ ကာရေဂါက တိုက်တွန်းပါတယ်။ ကမ္ဘာ့အကောင်းဆုံး ညာအစွန်လူတွေထဲက တစ်ဦးလို့ ချီးကျူးခံရတဲ့ ထရန့်ဟာ ဒီရာသီမှာ ခံစစ်ပိုင်း ကူညီနိုင်စွမ်း နည်းပါခြင်းနဲ့အတူ အဓိကကျတဲ့ ပွဲတွေမှာ ရုန်းကန်နေရတာပါ။ ခံစစ်မှူးဟောင်းက ‘ ဒီရာသီ ထရန့်နဲ့ ဖြစ်နေသလို ခံစစ်ပိုင်း အားနည်းမှုတွေက ဆက်ပြီး ဖြစ်ခွင့် မရတော့ပါဘူး။ လီဗာပူးအသင်း ရင်ဆိုင်နေရတဲ့ တကယ့် ပြဿနာက ညာအစွန်မှာ ထရန့်နဲ့ ပွဲထွက်ခွင့် ယှဉ်ပြိုင်မယ့်သူ မရှိတာပါပဲ။ အဲ့တာကလည်း သူက သိပ်ကောင်းတဲ့ ကစားသမား ဖြစ်နေလို့ပါ။ ပွဲအများကြီးကို အပတ်တိုင်း ကစားရမှာ မဟုတ်တဲ့ ကစားသမား တစ်ယောက်အတွက် ဘာလို့ ပိုက်ဆံ အကုန်အကျခံမှာလဲလို့ လူတိုင်းတွေးပါတယ်။ လီဗာပူးက ကိုယ်သွားလိုတဲ့ နေရာအတွက် ညာအစွန်လူတစ်ဦး ဝယ်ယူရပါမယ်။ ဘယ်လောက် ကောင်းတဲ့ ညာအစွန်လူ ဝယ်မလဲဆိုတာက ကလော့ပ်ရဲ့ ဆုံးဖြတ်ချက်ပါပဲ။",
"btext2":"ဒါပေမယ့် ထရန့်က ကြီးကြီးမားမား နေရာပြိုင်ဆိုင်မှု လိုနေပါတယ်။ သူက အမြင့်ဆုံး အဆင့်တွေမှာ ၅ နှစ်ဆက်တိုက် ကစားလာခဲ့ပြီးပါပြီ။ သူလုပ်ခဲ့တဲ့ ကိစ္စတွေကြောင့် သူ့အတွက် ကျနော် ဂုဏ်ယူပါတယ်။ ဒါပေမယ့် သူက အကူအညီ လိုနေပါတယ်။ ဒီရာသီ အကုန်မှာလည်း သူ့ကို ညာအစွန်လူအဖြစ် ကာလရှည် ဆက်သုံးဦးမယ်ဆိုရင်ပေါ့ ’ လို့ ထောက်ပြခဲ့တယ်။ လီဗာပူးရဲ့ အောင်မြင်မှုတွေမှာ ထရန့်က အဓိက ကစားသမားအဖြစ် ပါဝင်ခဲ့ပေမယ့် ခံစစ်ကစားမှုတွေအတွင်း ညာအစွန်လူထံက အသင်းလိုအပ်တဲ့ ကာကွယ်မှုတွေ မမြင်ရခြင်းဟာ ရလဒ်ပိုင်းအတွက် သက်ရောက်မှုတွေ များလာနေခဲ့တယ်။ ",
"btext3": "  ကာရေဂါကပဲ ‘ ထရန့်က ခံစစ်ပိုင်း သိပ်မကောင်းဘူးဆိုတာ ကျနော်တို့ အားလုံး သိပါတယ်။ သူက ပွဲပေါင်း ၂၆၀ လောက် ကစားလာပေမယ့် အခုချိန်ထိ ကြီးကြီးမားမား မတိုင်းတက်လာပါဘူး။ အကောင်းဆုံးအသင်း ဆိုတဲ့ အဆင့်က လျောမကျဖို့၊ ချန်ပီယံလိဂ်ဝင်ခွင့် လက်မလွတ်ရဖို့ လီဗာပူးအသင်းက ပိုပြီး ခံစစ်ကစားရမယ်၊ တိုက်စစ်လိုက်တာကို ထိန်းချုပ်ရတော့မယ်။ ထရန့်မှာ အဲ့လို အရည်အချင်း မရှိတာက ကြီးမားတဲ့ ပြဿနာပါပဲ။ လီဗာပူးက ချန်ပီယံလိဂ်လို အဆင့်ကနေ လျော့ကျသွားခဲ့ရင် ထရန့်က အသင်းလိုအပ်တဲ့ ညာအစွန်လူ မဟုတ်တော့ဘူး။ အကယ်လို့ လီဗာပူးက ဥရောပရဲ့ အကောင်းဆုံး အသင်းတစ်သင်း အဆင့်မှာပဲ ဆိုရင်တော့ သူက အကောင်းဆုံး ညာအစွန်လူ ဖြစ်နေမှာပဲ။ လောလောဆယ်မှာ ထရန့်က အကူအညီ လိုနေပါတယ် ’ လို့ သုံးသက်သွားတာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/10271632023-678x381.jpg",
"imgurl2":"https://nyanaykhin.com/wp-content/uploads/2022/09/trent-ucl-red-66-1024x605.jpg",
"imgurl3":"no",
"video":"no"
 },
          {"ndate":"Mar 15, 2023",
"htext":"မကောင်းတာချည်း မဟုတ်ဘဲ ကောင်းတဲ့ဘက်ကလည်း ဆပ်ပရိုက် တိုက်ကြည့်ချင်နေတဲ့ ယာဂင်",
"btext1":" လီဗာပူးအသင်းဟာ ချန်ပီယံလိဂ် ၁၆ သင်း ရှုံးထွက်အဆင့်ရဲ့ ပထမ အကျော့ ပွဲစဉ် အဖြစ် အန်းဖီးကွင်းမှာ ရီးရဲလ်မက်ဒရစ်ကို ဧည့်ခံ ကစားစဉ်က ၅-၂ နဲ့ ရှုံးနိမ့်ခဲ့ပါတယ်။ ဒီလိုဂိုးတွေ အများကြီး ခွင့်ပြုရလိမ့်မယ် လို့ မထင်ခဲ့ကြတာကြောင့် ပွဲရလဒ်က အံ့အားသင့်စရာ ဖြစ်ခဲ့ပါတယ်။ ဒီနေ့ညမှာတော့ ဘာနေဗျူးကွင်းမှာ ဒုတိယကျော့ ကန်မှာ ဖြစ်ပြီး လီဗာပူး အသင်း အနေနဲ့ ကွာတား ဖိုင်နယ် အဆင့် တက်ရောက်ချင်ရင် ရီးရဲလ်မက်ဒရစ်ကို အဝေးကွင်းမှာ ၄ဂိုး အသာနဲ့ နိုင်မှသာ ရမှာ ဖြစ်တာကြောင့် ဖြစ်နိုင်ခြေ အတော်ကို နည်းပါးနေပါတယ်။ လီဗာပူးအသင်း နည်းပြ ကလော့ပ် ကိုယ်တိုင်ကလည်း သူ့အသင်း နောက်တစ်ဆင့် တက်ဖို့ ဆိုတာ မဖြစ်နိုင်သလောက်ပဲလို့ ပွဲကြိုမှာ အခုလို ဝန်ခံသွားခဲ့ပါတယ်။",
"btext2":"” အခုတွေ့မှာက ရီးရဲလ်မက်ဒရစ် ပါ။ နောက်ပြီး သူတို့ ၃-ဝ အကွာနဲ့ ဦးဆောင်ထားတယ်။ ဒါက ကျနေ်ာတို့ လိုချင်တဲ့ ခရစ္စမတ်လက်ဆောင်တော့ ဘယ်ဟုတ်မလဲဗျာ။ ဒါပေမယ့် ကျနေ်ာတို့မှာ နောက်ဆုတ်စရာ မရှိဘူးလေ။ ကျနော်တို့ မဟုတ်တဲ့ဘက်ကနေ ကိုယ့်ဘာသာ အံ့အားသင့်အောင် လုပ်နိုင်တယ် ဆိုရင် ကောင်းတဲ့ဘက် ကလည်း surprise လုပ်နိုင်ရမှာပေါ့။ ပွဲကတော့ ခက်ခဲမှာပါ၊ ကျနော်တို့ နောက်တစ်ဆင့် မတက်တာ ဖြစ်ကောင်း ဖြစ်နိုင်ပါတယ်။ ဒီ အခန်းထဲမှာ ရှိနေတဲ့ ၁ဝဝ% သော လူတွေကကို ကျနေ်ာတို့ တက်သွားစရာ အကြောင်းမရှိဘူး ထင်ကြပါလိမ့်မယ်။ ",
"btext3": "    ကျနေ်ာ တစ်ယောက်ပဲ နောက်တစ်ဆင့် တက်ရင် တက်လောက်ပါတယ် လို့ နည်းနည်းလေး ထင်မိတာ ဖြစ်ပါလိမ့်မယ်။ ရပါတယ်၊ အဆင်ပြေပါတယ်။ ဖြစ်နိုင်ခြေ အခွင့်အရေးက 1%ပဲ ရှိတယ် ဆိုရင်တောင် ကျနော်ကတော့ ကြိုးစား ကြည့်ချင်တယ်။ ” လို့ ကလော့ပ်က ပြောဆိုခဲ့ပါတယ်။ လီဗာပူးအသင်းဟာ ဒီရာသီ အတော်ကို ခြေစွမ်း၊ ရလဒ်တွေ မတည်ငြိမ် ဖြစ်နေခဲ့တာပါ။ ယူနိုက်တက်ကို ၇ ဂိုးပြတ် နိုင်လို့ အံ့အားသင့်ခဲ့ကြသေးပေမယ့် နောက်တစ်ပတ်မှာ တန်းဆင်းဇုန် က ဘုန်းမောက်ကို ၁-ဝ နဲ့ ရှုံးလိုက်ပြန်တာကြောင့် မှန်းဆရခက်တဲ့ ခြေစွမ်းမျိုး ဖြစ်နေပါတယ်။  ",
"imgurl1":"https://nyanaykhin.com/wp-content/uploads/2023/03/klopp-ucl-678x381.jpg",
"imgurl2":"https://nyanaykhin.com/wp-content/uploads/2023/03/9251532023-1024x576.jpg",
"imgurl3":"no",
"video":"no"
 },

         {"ndate":"Mar 15, 2023",
"htext":"တိုက်စစ်သမား ၄ ဦးထိ ထည့်သွင်းနိုင်တဲ့ ရီးရဲလ်မက်ဒရစ်နဲ့ ပွဲအတွက် ပွဲထွက်လူစာရင်း ခန့်မှန်းခြင်း",
"btext1":"ဒီကနေ့ညမှာတော့ မက်ဒရစ်မှာ လီဗာပူးအသင်းဟာ ရီးရဲလ်မက်ဒရစ်နဲ့ ချန်ပီယံလိဂ် ၁၆ သင်းအဆင့် ဒုတိယအကျော့ ပွဲစဉ်ကို ယှဉ်ပြိုင်ကစားရမှာ ဖြစ်ပါတယ်။ Team News ဘာ့ဆဲတစ်နဲ့ ဟန်ဒါဆန်တို့ ဒီပွဲမှာ ပါဝင်နိုင်မှာ မဟုတ်ပါဘူး။ ပွဲကြို လေ့ကျင့်ရေးမှာ ဂိုးမက်စ် ပြန်ပါလာပါတယ်။ ဒီယက်ဇ်ကို တစ်ဦးချင်း လေ့ကျင့်ရေးမှာ မြင်ရပေမယ့် သီယေဂို မပါနိုင်သေးပါဘူး။ Liverpool’s XI vs. Real Madrid ခံစစ်ကတော့ ဒီတောက်လျှောက်မှာ ဆက်တိုက် သုံးနေတဲ့ အယ်လီဆန်၊ ထရန့်၊ ကိုနတေး၊ ဗန်ဒိုက်၊ ရော်ဘတ်ဆန် အတွဲပဲ ဖြစ်လာမှာပါ။ ဒီပွဲမှာတော့ သုံးစရာ ကွင်းလယ်လူ နည်းပါးနေပါတယ်။ ဖာဘင်ညိုနဲ့ အယ်လီးယော့ကလွဲရင် အသက်ရနေတဲ့ မီလ်နာ၊ ရစ်သမ်ကောင်း မရထားတဲ့ ကာတစ်ဂျုံး၊ နွေမှာ စာချုပ်ကုန်မယ့် ကိတ်တာ၊ ချန်ပီယံလိဂ် လူစာရင်းမှာ မပါတဲ့ အာသာတို့ပဲ ကျန်ရှိမှာ ဖြစ်ပါတယ်။ ",
"btext2":"ကလော့ပ် အနေနဲ့ ဖာဘင်ညို၊ အယ်လီးယော့၊ ကိတ်တာ အတွဲကို ရွေးချယ်လို့ ရပါတယ်။ အဲ့လို မဟုတ်ရင်တော့ ဖာဘင်ညိုနဲ့ အယ်လီးယော့ကို တွဲပေးတာ ဒါမှမဟုတ် ဖာဘင်ညိုနဲ့ မီလ်နာကို တွဲပေးကာ တိုက်စစ်သမား ၄ ဦး ထည့်သွင်းတာမျိုး ဖြစ်လာနိုင်ပါတယ်။ တိုက်စစ် ၃ ယောက်တန်းဖြစ်တဲ့ နူးညက်စ်၊ ဂက်ပို၊ ဆာလာတို့ကို တစ်ဆင့်ချထားပြီး အထောင်နေရာမှာ ဂျိုတာကို ထားဖို့ ဖြစ်ပါတယ်။ ၄-၄-၂ ပုံစံနွယ်တဲ့ ဒီကစားကွက်ကို ပထမရာသီဝက်တုန်းက သုံးခဲ့ဖူးတာ ဖြစ်ပါတယ်။ ဒီပွဲမှာ အသင်းဟာ အနည်းဆုံး ၃-၀ ဖြင့် အနိုင်ရဖို့ လိုပါတယ်။ ဒါပေမယ့် မက်ဒရစ်ဟာ လီဗာပူး ဂိုးသွင်းတာကို ထိုင်စောင့်နေမယ့် အသင်း မဟုတ်တာကြောင့် ကစားကွက်ကို ကျစ်ကျစ်လစ်လစ် ထားပြီး ခံစစ်ကို အာရုံစိုက်ရမှာ ဖြစ်သလို ရလာနိုင်မယ့် အခွင့်အရေးကို မဖြုန်းတီးဖို့ လိုအပ်မှာ ဖြစ်ပါတယ်။ ",
"btext3": "  no    ",
"imgurl1":"https://nyanaykhin.com/wp-content/uploads/2023/03/10181532023-678x381.jpg",
"imgurl2":"https://nyanaykhin.com/wp-content/uploads/2023/03/10171532023-1024x656.jpg",
"imgurl3":"no",
"video":"no"
 },

        {"ndate":"Mar 15, 2023",
"htext":"ဟန်ဒါဆန်၊ ဘာ့ဆဲတစ်တို့ ရီးရဲလ်ပွဲကို လွဲချော်ခြင်း၊ လူငယ် ချန်ပီယံလိဂ်က ထွက်ရခြင်းနဲ့ လီဗာပူး သတင်းတိုများ",
"btext1":" အသင်းခေါင်းဆောင် ဟန်ဒါဆန်ဟာ အဖျားကြောင့် မက်ဒရစ်ခရီးကို လိုက်ပါသွားနိုင်ခြင်း မရှိဘဲ လီဗာပူးမှာပဲ ကျန်ခဲ့မှာ ဖြစ်ပါတယ်။ အင်္ဂါနေ့မှာ ယှဉ်ပြိုင်ကစားတဲ့ ယူအီးအက်ဖ်အေ လူငယ်ပြိုင်ပွဲ ကွာတားအဆင့်မှာ လီဗာပူးလူငယ်အသင်းက စပို့တင်း လူငယ်အသင်းကို အဝေးကွင်းမှာ ၁-၀ ဖြင့် အရေးနိမ့်တာကြောင့် ပြိုင်ပွဲကနေ ထွက်ခဲ့ရပြီ ဖြစ်ပါတယ်။ ဘာစီလိ်ုနာနဲ့ ဂါဘီတို့ရဲ့ သက်တမ်းတိုးစာချုပ်ကို လာလီဂါဘက်က လက်မခံတာကြောင့် ကွင်းလယ်လူကို ခေါ်ယူရေးအား လီဗာပူးဘက်က အနီးကပ် စောင့်ကြည့်နေပါတယ်။",
"btext2":"လီဗာပူးနဲ့ ချန်ပီယံလိဂ်ပွဲအတွက် ရီးရဲလ်ခံစစ်သမား မန်ဒီနဲ့ ကွင်းလယ်လူ ချူအာမီနီတို့ ပါဝင်လာဖို့ ရှိပါတယ်။ နွေစျေးကွက်မှာတော့ ခံစစ်မှူး နက်ဖီးလစ်ကို ရောင်းထုတ်နိုင်မယ်လို့ လီဗာပူးအသင်းဘက်က ယုံကြည်ချက် ရှိပါတယ်။ အသင်းဟာ နက်ဖီးလစ်ကို ရောင်းချဖို့ ကြိုးစားခဲ့တာ စျေးကွက် ၄ ခုစာ ရှိခဲ့ပေမယ့် မအောင်မြင်ခဲ့ပါဘူး။ ၂၀၂၅ ခုနှစ်ကစပြီး ကလပ်ကမ္ဘာ့ဖလားကို ပြိုင်ပွဲဝင်ကလပ် ၃၂ သင်းဖြင့် စတင်ကျင်းပဖို့ ဖီဖာဘက်က အတည်ပြုလိုက်ပြီ ဖြစ်ပါတယ်။ ချန်ပီယံလိဂ်ပွဲကြိုမှာ ဒီယက်ဇ်က တစ်ဦးတည်း လေ့ကျင့်မှုကို ဆက်လုပ်သွားတာနဲ့အတူ နိုင်ငံတကာ သီတင်းပတ်အပြီး ပြန်လာနိုင်ရေး အားတက်စရာ ဖြစ်လာခဲ့ပါတယ်။ ",
"btext3": "   ဘာ့ဆဲတစ်ဟာ မက်ဒရစ်ကို လိုက်ပါသွားပေမယ့်လို့ ဒဏ်ရာကြောင့် ရီးရဲလ်မက်ဒရစ်ကို ရင်ဆိုင်ရမယ့် ဒုတိယအကျော့ ပွဲစဉ်ကို လွဲချော်မှာ ဖြစ်ပါတယ်။ လူတိုင်းက လီဗာပူးဟာ ချန်ပီယံလိဂ်ကနေ ထွက်ရပြီလို့ တွေးနေကြမှာဖြစ်ပြီး မျှော်လင့်ချက် နည်းနည်းအတွက် အသက်ဆက်ရမယ်ဆိုရင်တောင် ဆက်ဖိုက်သွားမယ်လို့ ကလော့ပ်က ဆိုပါတယ်။ စတီဗင်ဂျရတ်ဟာ အင်္ဂလန် ယူ-၂၁ အသင်းရဲ့ မန်နေဂျာအဖြစ် တာဝန်ယူဖို့ လမ်းပတ်၊ ပါကာတို့နဲ့အပြိုင် စာရင်းပေါက်နေပါတယ်။  ",
"imgurl1":"https://nyanaykhin.com/wp-content/uploads/2023/03/9251532023-678x381.jpg",
"imgurl2":"no",
"imgurl3":"no",
"video":"no"
 },
       {"ndate":"Mar 14, 2023",
"htext":"လက်မှတ် နှုန်းထား ၂% တိုးမြှင့်ပြီး Anfield Road ရဲ့ လက်မှတ် ၄၀၀၀ စာရင်းအား ထုတ်ပြန်လာ",
"btext1":" လီဗာပူးအသင်းဟာ ၉ နှစ်အတွင်း ပထမဆုံး အကြိမ်အဖြစ် လက်မှတ်နှုန်းထား ထိန်းထားပေးမှုကို စတင်ချိုးဖောက်ပြီး လာမယ့်ရာသီမှာ လက်မှတ်ခတွေကို ၂% တိုးမြှင့်မယ်လို့ တရားဝင် ကြေညာလာခဲ့ပါတယ်။ လက်မှတ်နှုန်းထား တိုးမြှင့်ခြင်းအပေါ် ဒီကာလတွေအတွင်း လောင်စာဆီနဲ့ စားနပ်ရိက္ခာတွေဟာ ၄၀% နီးပါး စျေးတက်လာပေမယ့် လက်မှတ်နှုန်းထား ၂% တက်လာခြင်းဟာ သင့်တင့်မျှတတယ်လို့ ထောက်ခံသူတွေ ရှိနေတယ်။ တချို့ကလည်း အစစအရာရာ စျေးတက်နေချိန် လက်မှတ်နှုန်းထား တက်တဲ့အပေါ် ဝေဖန်ကြပါတယ်။",
"btext2":"ဥရောပ ဘဏ္ဍာရေးဖောင်းပွမှုတွေကြောင့် ကလပ်ဟာ အသုံးစရိတ်ပိုင်း မြင့်တက်လာခဲ့ပြီး ဝင်ငွေပိုင်းအတွက် ပြန်လည် စိစစ်မှုတွေ လုပ်လာရတာပါ။ လီဗာပူးအသင်း တာဝန်ရှိသူတွေဟာ ကလပ်ပရိသတ်များ ဘုတ်အဖွဲ့နဲ့ ဆွေးနွေးပြီးမှ ၂% တိုးမြင့်ဖို့ သဘောတူညီမှု ရခဲ့တာ ဖြစ်ပါတယ်။ သက်ငယ်ပိုင်းနဲ့ ဒေသတွင်း လက်မှတ် နှုန်းထားတွေကိုတော့ ယခင်အတိုင်း ၉ ပေါင်ပဲ ဆက်ထားရှိပေးမယ်လို့ သိ၇ပါတယ်။ လာမယ့်ရာသီ အပြီးသတ်နိုင်မယ့် Anfield Road Stand ကြောင့်လည်း ထိုင်ခုံ ၇၀၀၀ ဝန်းကျင် ပိုတိုးလာတော့မှာပါ။ ထိုင်ခုံ ၁၀၀၀ ကို တစ်ရာသီစာ လက်မှတ် အဖြစ် ရောင်းချပေးမှာဖြစ်ပြီး ၃၀၀၀ ကိုတော့ အထွေထွေဝင်ခွင့် လက်မှတ်တွေအဖြစ် သတ်မှတ်ပေးမှာဖြစ်ပါတယ်။ နောက်ထပ် ၃၀၀၀ ကိုတော့ ဘယ်လို သုံးမလဲဆိုတာကို ကလပ်က မကြေညာသေးပါဘူး။ စျေးအကြီးဆုံး လက်မှတ်ကတော့ ၅၄ ပေါင်ဖြစ်ပြီး စျေးအပေါဆုံးကတော့ ပေါင် ၃၀ ဖြစ်မယ်လို့ သိရပါတယ်။ ",
"btext3": " no ",
"imgurl1":"https://nyanaykhin.com/wp-content/uploads/2023/03/18441432023-678x381.jpg",
"imgurl2":"https://nyanaykhin.com/wp-content/uploads/2022/10/853102820221-1024x653.jpg",
"imgurl3":"no",
"video":"no"
 },

      {"ndate":"Mar 14, 2023",
"htext":"ဘာစီလိုနာနဲ့ ဂါဘီ အခြေအနေကို လီဗာပူးအသင်း အနီးကပ် စောင့်ကြည့်နေ",
"btext1":" လီဗာပူးအသင်းဟာ ဘာစီလိုနာ ကြယ်ပွင့် ဂါဘီကို ခေါ်ယူနိုင်ရေးအတွက် အနီးကပ် စောင့်ကြည့်နေတယ်လို့ သိရပါတယ်။ နွေစျေးကွက်အတွက် ကစားသမား များစွာကို ကင်းထောက်နေတဲ့ လီဗာပူးအသင်းဟာ ဘယ်လင်ဟမ်၊ မေဆန်မောင့်လို ကစားသမားတွေကို ပစ်မှတ်ထားနေကြောင်း သိထားရတာပါ။ ဒါ့အပြင် စပိန်လက်ရွေးစင် ဂါဘီကလည်း လီဗာပူးနဲ့ သတင်းတွေ ပြန်ထွက်လာနေပါတယ်။ The Times ရဲ့ ဖော်ပြချက်အရ လာလီဂါဟာ ဘာစီလိုနာရဲ့ ဂါဘီ စာချုပ် စာရင်းသွင်းမှုကို ပြန်လည် ပယ်ဖျက်သွားတယ်လို့ ဆိုပါတယ်။ ဘာစီလိုနာက အသက် ၁၈ နှစ်အရွယ် ကွင်းလယ်လူကို စာချုပ်ပါကြေး ယူရို ၁ ဘီလျံ ထည့်သွင်းထားသလို ကျောနံပါတ် ၆ ပေးဖို့ သဘောတူညီထားတာပါ။",
"btext2":"ဒါပေမယ့်လို့ ဘာစီလိုနာဟာ လာလီဂါ သတ်မှတ်ထားတဲ့ ဘဏ္ဍာရေးဆိုင်ရာ စည်းမျဉ်းတွေကို လိုက်နာခြင်း မရှိတာကြောင့် စာချုပ်သစ်ကို စာရင်းသွင်းလို့ မရဘူးလို့ သိရတာ ဖြစ်ပါတယ်။ ကက်တလန်ကလပ်ကတော့ လာလီဂါရဲ့ ဆုံးဖြတ်ချက်က မှားယွင်းတယ်လို့ ငြင်းဆန်ထားပါတယ်။ ဂါဘီရဲ့ စာချုပ်ကို ကန့်သတ်ခဲ့တဲ့ လာလီဂါရဲ့ ဆုံးဖြတ်ချက်ဟာ အတည်ဖြစ်ခဲ့ရင်တော့ ကွင်းလယ်လူဟာ စီနီယာကစားသမားအဖြစ် ကာလရှည် ဆက်ရှိနေမှာ မဟုတ်ပါဘူး။ ဒါ့အပြင် နွေမှာတော့ အလွတ်ဖြင့် ထွက်ခွာရမှာ ဖြစ်ပါတယ်။ ဘာစီလိုနာဘက်က သူတို့ရဲ့ ကြယ်ပွင့် ကစားသမားကို လက်မလွတ်ရရေး အယူခံဝင်မှာဖြစ်ပြီး ဘောလုံးရာသီ နောက်ဆုံးလတွေမှာ ဘာဖြစ်လာမယ် သိရမှာပါ။ ပရီးမီးယားလိဂ်ကလပ်တွေဖြစ်တဲ့ လီဗာပူးနဲ့ မန်စီးတီးကတော့ ဘာစီလိုနာနဲ့ ဂါဘီရဲ့ အခြေအနေကို အနီးကပ် စောင့်ကြည့်နေကြတာ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/03/gavi-lfc-678x381.jpg",
"imgurl2":"https://nyanaykhin.com/wp-content/uploads/2022/06/gavi-xavi-klopp-1024x536.jpg",
"imgurl3":"no",
"video":"no"
 },

     {"ndate":"Mar 14, 2023",
"htext":"နောက်ဆုံးရ ဘယ်လင်ဟမ် အပြောင်းအရွှေ့ သတင်းကြောင့် စိတ်ပျက်နေကြတဲ့ လီဗာပူးပရိသတ်များ",
"btext1":" ဒီရက်ပိုင်း ထွက်ပေါ်လာတဲ့ ဘယ်လင်ဟမ်ရဲ့ အပြောင်းအရွှေ့ဆိုင်ရာ သတင်းကြောင့် အသင်းပရိသတ်တွေက အတော်လေးကို စိတ်ပျက်နေပါတယ်။ ယုံကြည်ရတဲ့ စပိန်သတင်းဌာနက ဖော်ပြလာမှုအရ ဘယ်လင်ဟမ်ဟာ ချန်ပီယံလိဂ် မကစားရတဲ့ ကလပ်ထံ ပြောင်းရွှေ့လိုစိတ် မရှိပါဘူး။ ဒါဟာ အင်္ဂလန်သတင်းတွေမှာ ဖော်ပြနေတဲ့ ဘယ်လင်ဟမ်ဟာ တစ်ရာသီ ချန်ပီယံလိဂ် မကစားရရင်တောင် အရှည်ကိုကြည့်မယ် ဆိုတဲ့ ဖော်ပြချက်တွေနဲ့ အတော်လေး ကွဲပြားနေပါတယ်။ သို့ပေမယ့် စပိန်သတင်းတွေကို ပိုမို ခိုင်မာစေတဲ့ အချက်က ဘယ်လင်ဟမ်ရဲ့ ဖခင်ဟာ ရီးရဲလ်မက်ဒရစ် တာဝန်ရှိသူတွေနဲ့ တစ်ကြိမ်ထက်ပိုတဲ့ တွေ့ဆုံမှုတွေကို ဆက်တိုက် လုပ်လာနေခြင်းပဲ ဖြစ်ပါတယ်။",
"btext2":"ချယ်ဆီးနဲ့ ချန်ပီယံလိဂ်ပွဲ ကစားဖို့ ဒေါ့မွန်အသင်း အင်္ဂလန်ကို ရောက်လာစဉ်မှာ ဘယ်လင်ဟမ်ရဲ့ ဖခင်နဲ့ ရီးရဲလ်မက်ဒရစ် တာဝန်ရှိသူတွေဟာ လန်ဒန်က ဟိုတယ် တစ်ခုမှာ တွေ့ဆုံစကားပြောခဲ့ကြပါတယ်။ ဘယ်လင်ဟမ်ရဲ့ ဖခင်တို့ဟာ လန်ဒန်မှာ တစ်ကြိမ်၊ မက်ဒရစ်မှာ တစ်ကြိမ်တွေ့ထားပြီး အခု နောက်ဆုံးအကြိမ်အဖြစ် ဒေါ့မွန်မှာပါ ထပ်တွေ့ခဲ့ကြတယ်လို့ သိရပါတယ်။ လီဗာပူးအသင်းက ဘယ်လင်ဟမ်ကို ခေါ်ယူရေး ပြိုင်ဆိုင်မှုမှာ ရှိနေဆဲဆိုပေမယ့် အခြေအနေက ပိုခက်ခဲလာနေတယ်လို့လည်း သိထားရပါတယ်။ ကလပ်နှစ်သင်းလုံးက ဘယ်လင်ဟမ်အတွက် ဒေါ့မွန်တောင်းတဲ့ ယူရို သန်း ၁၅၀ ကို ပေးမလားဆိုတာ အခုချိန်ထိတော့ မေးခွန်းတစ်ခု ဖြစ်နေဆဲပါ။ အသင်းပရိသတ်တွေကတော့ လီဗာပူးရဲ့ အပြောင်းအရွှေ့ တာဝန်ရှိသူတွေဟာ ဘယ်လင်ဟမ် တစ်ဦးထဲကို ပုံအောထားတာဖြစ်ပြီး ဒီကိစ္စ မဖြစ်မြောက်ရင် အသင်းရဲ့ ရွေးချယ်မှုက ရယ်ဖွယ်ဖြစ်လာမယ်လို့ တုန့်ပြန်ထားခဲ့တယ်။ အသင်းဟာ မနှစ်ကနွေမှာ ချူအာမီနီ၊ ဒီဇန်နဝါရီ စျေးကွက်မှာ အန်ဇို ဖာနန်ဒက်စ်တို့ကို ခေါ်ယူရေးတွေအတွင်း ဝင်ပါခဲ့ပေမယ့် နောက်ကောက်ကျခဲ့တယ်။ ဒီနွေမှာ ဘယ်လင်ဟမ်ကို ခေါ်ယူနိုင်ရေးကလည်း ခက်ခဲလာတဲ့ အခြေအနေကို ရောက်ရှိလာနေတာပဲ ဖြစ်ပါတယ်။ ",
"btext3": "  no ",
"imgurl1":"https://nyanaykhin.com/wp-content/uploads/2023/03/10261432023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },
    {"ndate":"Mar 14, 2023",
"htext":"သန်း ၆၀ တန် ကွင်းလယ်ပစ်မှတ်၊ ရီးရဲလ်နဲ့ပွဲအတွက် ထူးခြားကိစ္စများ၊ ဖာဒီနန် ပေါက်ကွဲမှုနဲ့ လီဗာပူး သတင်းတိုများ",
"btext1":" မန်ချက်စတာ ယူနိုက်တက်ကို ၇-၀ ဖြင့် အနိုင်ယူနိုင်လို့ အကြီးအကျယ် အောင်ပွဲခံခဲ့တဲ့ လီဗာပူးပရိသတ်တွေက အသင်းငယ် တစ်သင်းရဲ့ စိတ်ဓါတ်ပိုင်းပဲ ရှိတယ်လို့ ဖာဒီနန်က ဝေဖန်ပါတယ်။ မက်ဒရစ်ကို နောက်ကျမှ ရောက်မှာဖြစ်တာကြောင့် ကလော့ပ်နဲ့ အသင်းသားတွေက ရီးရဲလ်မက်ဒရစ် ပွဲကြို ဘာနေဗျူးကွင်းမှာ ကွင်းစမ်း လေ့ကျင့်ရေး ပြုလုပ်မှာ မဟုတ်ဘူးလို့ သိရပါတယ်။ ဟာဗေးနဲ့ ဘလက်ဘန်းမှာ တွဲကစားဖူးတဲ့ ဒေါင်းနင်းက အင်္ဂလန်သားဟာ ခံစစ်ပိုင်း ကာကွယ်ရေး အားမသန်ဘဲ တိုက်စစ်အားသန်သူမျိုးဖြစ်တယ်လို့ မှတ်ချက်ပေးလိုက်ပါတယ်။",
"btext2":"ရီးရဲလ်နဲ့ ချန်ပီယံလိဂ်ပွဲမှာ ဟန်ဒါဆန်၊ ဖာမင်နိုနဲ့ ဂျိုတာတို့ ပွဲထွက်လူစာရင်းကနေ ပါဝင်ခွင့်ရမယ်လို့ အသံထွက်နေပါတယ်။ နာဘီကိတ်တာဟာ ဒဏ်ရာကြောင့် စပိန်ခရီးကို လိုက်ပါခွင့်ရမှာ မဟုတ်ပါဘူး။ သီယေဂိုကတော့ ပြန်လည် ကြံ့ခိုင်မှု အစီအစဉ်တွေကို သီးသန့် နည်းပြဖြင့် လုပ်ဆောင်နေကြောင်း ဗီဒီယိုကို လူမှုကွန်ယက်ပေါ် တင်သွားခဲ့ပါတယ်။ လီဗာပူးအသင်းဟာ ပေါင် သန်း ၆၀ ပေးပြီး ခေါ်ယူရမယ့် အသက် ၂၇ နှစ်အရွယ် ဖူလ်ဟမ် ကွင်းလယ်လူ Joao Palhinha ကို အလေးအနက် စိတ်ဝင်စားနေတာလို့ သိရပါတယ်။ ဒီအပတ် ဘာနေဗျူးမှာ ယှဉ်ပြိုင်ရမယ့် ရီးရဲလ်နဲ့ လီဗာပူးပွဲဟာ သမိုင်းဝင် ပွဲတစ်ပွဲ ဖြစ်လာမယ်လို့ ယုံကြည်ထားကြောင်း ခံစစ်မှူး မီလီတာအိုက ပြောပါတယ်။ လူငယ် ကွင်းလယ်လူ တိုင်လာ မော်တန်ဟာ ဒီရာသီ ဘလက်ဘန်း အသင်းအတွက် အဓိက ကစားသမားဖြစ်ခဲ့ပေမယ့် ဒီနောက်ပိုင်း ၅ ပွဲလောက်မှာ ပွဲထွက်ခွင့်မရ ဖြစ်နေပါတယ်။ နွေမှာတော့ ဆာလာကို ရောင်းထုတ်ပြီး တိုက်စစ်မှူးသစ် ထပ်ခေါ်သင့်လား ဆိုတဲ့ မေးခွန်းကို လူပြောများလိမ့်မယ်လို့ တိုက်စစ်မှူးဟောင်း ဂျွန်အဲဒရစ်က ဆိုပါတယ်။ ",
"btext3": "  no ",
"imgurl1":"https://nyanaykhin.com/wp-content/uploads/2023/03/9441432023-678x381.jpg",
"imgurl2":"https://nyanaykhin.com/wp-content/uploads/2023/03/102213220231-1024x576.jpg",
"imgurl3":"no",
"video":"no"
 },
   {"ndate":"Mar 13, 2023",
"htext":"ချန်ပီယံလိဂ် ဒုတိယအကျော့ပွဲမှာ ဂရုစိုက်ရမယ့် လီဗာပူး အသင်းသား ၂ ဦးကို ရီးရဲလ် ခံစစ်မှူး ထုတ်ဖော်",
"btext1":"ဗုဒ္ဓဟူးနေ့မှာ လီဗာပူးအသင်းက နာမည်ကျော် ကမ်းဘက်နိုင်ပွဲတစ်ခု ဖော်ဆောင်သွားတာမျိုး မဖြစ်ရေး ဂရုစိုက်ဖို့ လိုလိမ့်မယ်လို့ ရီးရဲလ်မက်ဒရစ် ခံစစ်မှူး အီဒါ မီလီတာအိုက သတိပေးစကား ပြောဆိုလာပါတယ်။ ရီးရဲလ်မက်ဒရစ်ဟာ အန်ဖီးမှာ ကစားခဲ့တဲ့ ချန်ပီယံလိဂ် ၁၆ သင်းအဆင့် ပထမအကျော့ကို ၅-၂ နဲ့ အနိုင်ရရှိခဲ့ပြီး ကွာတားဖိုင်နယ် တက်ရောက်ဖို့ အလားအလာ ကောင်းနေပေမယ့် မီလီတာအိုကတော့ ဘာကိုမှ မုချ ယုံကြည်မထားနိုင်တာ ဖြစ်ပါတယ်။ လီဗာပူးဟာ ဥရောပမှာ ကမ်းဘက်နိုင်ပွဲတွေနဲ့ ထင်ရှားတဲ့ အသင်းတစ်သင်းပါ။ ၂၀၀၅ ချန်ပီယံလိဂ် ဖိုင်နယ်မှာ အေစီမီလန်ကို ၃ဂိုး အကျောပေးထားရာကနေ ပြန်လာနိုင်ခဲ့သလို ၂၀၁၉ ခုနှစ် ဘာစီလိုနာနဲ့ ဆီမီးဖိုင်နယ် ဒုတိယအကျော့မှာလည်း အလားတူ လုပ်ပြခဲ့တာပါ။ ",
"btext2":" ဒါကို ကောင်းကောင်း နားလည်ထားတဲ့ မီလီတာအိုက “ လီဗာပူးကွင်းကို သွားပြီး ၅-၂ နဲ့ အနိုင်ရတဲ့အပြင် ဂိုးပါသွင်းနိုင်တာက ဘယ်ကစားသမားအတွက်မဆို အတုမရှိတဲ့ အခိုက်အတန့်တစ်ခုပါ။ အဲ့ဒါက ကျွန်တော့်ရဲ့ ကစားသမားဘဝမှာ သမိုင်းအတွင်ဆုံး အခိုက်အတန့်လည်း ဖြစ်ခဲ့ပါတယ်။ ဒါပေမယ့် လီဗာပူးမှာ သိပ်တော်တဲ့ အသင်းမျိုး ရှိထားပါတယ်။ ကျွန်တော်တို့တွေ ကိုယ့်အိမ်ကွင်းမှာ မထင်မှတ်ထားတာတွေ ဖြစ်လာတာမျိုး မဖြစ်ချင်ပါဘူး။ မိုဆာလာက တိုက်စစ်မှာ ခြေစွမ်းကောင်း ပြသထားတယ်။ သူက အမြဲတမ်း အန္တရာယ်ပေးနိုင်ပြီး ကျွန်တော်တို့နဲ့တွေ့ဖို့ အရမ်းတက်ကြွနေတယ်။ ဖာမင်နိုကလည်း ဂိုးတွေ ပြန်သွင်းနေတယ်။ ဒါကြောင့် ဒုတိယအကျော့ မပြီးခင်အထိ ဘာကိုမှ အာမ မခံနိုင်ပါဘူး ” လို့ ဆိုခဲ့ပါတယ်။ ဗုဒ္ဓဟူးနေ့ပွဲဟာ ချန်ပီယံလိဂ်သမိုင်းမှာ ဂန္တဝင်တွင်မယ့်ပွဲ ဖြစ်လာလိမ့်မယ်လို့လည်း မီလီတာအိုက ခန့်မှန်းခဲ့သေးတာ ဖြစ်ပါတယ်။",
"btext3": "      no",
"imgurl1":"https://nyanaykhin.com/wp-content/uploads/2023/03/19211332023-678x381.jpg",
"imgurl2":"https://nyanaykhin.com/wp-content/uploads/2023/03/102213220231-1024x576.jpg",
"imgurl3":"no",
"video":"no"
 },
             {"ndate":"Mar 13, 2023",
"htext":"ချန်ပီယံလိဂ်ဝင်ခွင့် ထိခိုက်ခဲ့တဲ့နောက် လီဗာပူးအသင်းသားတွေ အောက်ခြေလွတ်နေကြောင်း ပီတာခရော့ချ် ပြစ်တင်",
"btext1":" လီဗာပူးတိုက်စစ်မှူးဟောင်း ပီတာခရော့ချ်က အသင်းရဲ့ ချန်ပီယံလိဂ်ဝင်ခွင့် အနေအထားကောင်းကို လက်လွတ်ခဲ့ရတဲ့ ဘုန်းမောက် ရှုံးပွဲနဲ့ ပတ်သက်ပြီး “အသင်းသားတွေဟာ ကိုယ့်ကိုယ်ကို ကျေနပ်အားရနေပြီး အောက်ခြေလွတ်နေတယ်” လို့ စွပ်စွဲခဲ့ပါတယ်။ လီဗာပူးအသင်းဟာ ပရီးမီးယားလိဂ်မှာ ၅ ပွဲဆက် အရေးမနိမ့်ထားသလို ခံစစ်ပေးဂိုး လုံးဝ မရှိထားပါဘူး။ နောက်ဆုံး ယှဉ်ပြိုင်ခဲ့တဲ့ ယူနိုက်တက်နဲ့ပွဲမှာဆိုရင် ပြိုင်ဘက်ကို ၇-၀ နဲ့တောင် အနိုင်ယူခဲ့တာ ဖြစ်ပါတယ်။ ဒါပေမယ့်လို့ ဇယားအောက်ခြေက ဘုန်းမောက်ကို အဝေးကွင်းမှာ ရှုံးခဲ့ခြင်းကြောင့် အဆင့် ၄ ဝင်ခွင့် အနေအထားကောင်း ဆုံးရှုံးသွားခဲ့ပြီး အဆင့် ၄ နေရာက စပါးနောက် ၆ မှတ်ကွာနေသလို နယူးကာဆယ်ကလည်း ပြန်ကျော်တက်သွားခဲ့ပါတယ်။",
"btext2":"“ ဘုန်းမောက်နဲ့ပွဲမှာ ပေးလိုက်ရတဲ့ ပေးဂိုးမှာ မြင်ခဲ့ရပါတယ်။ ကစားသမားတွေက ရပ်နေကြတယ်။ ပြီးခဲ့တဲ့အပတ် ယူနိုက်တက်ပွဲတုန်းကလိုမျိုး ပြင်းပြထက်သန်မှုနဲ့ ဘောလုံးနောက်ကို မလိုက်ကြဘူး။ ထိပ်တန်းအသင်းတွေဆိုတာ အဲ့လိုမဟုတ်ပါဘူး။ ထိပ်တန်းအသင်း တစ်သင်းက ဘုန်းမောက်လိုအသင်းနဲ့တွေ့ရင် ဂိုးပေါက် ခြိမ်းခြောက်မှု အကြိမ် ၂၀လောက် ရရမယ်။ ပြိုင်ဘက်က အသည်းအသန် လိုက်ထိန်းနေတာမျိုး ရှိရမယ်။ ဒါပေမယ့် ရိုးရိုးသားသားပြောရရင် အဲ့ပွဲမှာ ဘုန်းမောက်က အနိုင်ရဖို့ ထိုက်တန်ခဲ့တာပါ ” လို့ ခရော့ချ်က ပြစ်တင်ခဲ့တာ ဖြစ်ပါတယ်။ လီဗာပူးဟာ ကြားရက်မှာ ရီးရဲလ်မက်ဒရစ်နဲ့ ယှဉ်ပြိုင်ရမယ့် ချန်ပီယံလိဂ်ပွဲ ရှိနေပြီး လာမယ့်လမှာတော့ ၈ ရက်အတွင်း မန်စီးတီး၊ ချယ်ဆီး၊ အာဆင်နယ်တို့နဲ့ ဆက်တိုက် ယှဉ်ပြိုင်သွားရမှာပဲ ဖြစ်ပါတယ်။ ",
"btext3": "   no ",
"imgurl1":"https://nyanaykhin.com/wp-content/uploads/2023/03/18401332023-678x381.jpg",
"imgurl2":"https://nyanaykhin.com/wp-content/uploads/2023/03/17371332023-1024x576.jpg",
"imgurl3":"no",
"video":"no"
 },
            {"ndate":"Mar 13, 2023",
"htext":"ဆာလာကို ရောင်းပြီး သူ့နေရာကို အခြားသော ကစားသမားနဲ့ အစားထိုးသင့်ပြီလား ဆွေးနွေးလာကြတော့မယ်လို့ သတိပေးခြင်း",
"btext1":"ကလော့ပ်ရဲ့ အသင်းကို ပြန်လည်တည်ဆောက်မှုမှာ ငွေရေးကြေးရေအရ အကူအညီရဖို့ နွေအပြောင်းအရွှေ့မှာ ဆာလာကို ရောင်းချဖို့ စဉ်းစားရနိုင်တယ်လို့ လီဗာပူးတိုက်စစ်မှူးဟောင်း ဂျွန်အယ်ဒရစ်ချ်က ထုတ်ပြောလာပါတယ်။ ဆာလာဟာ ဘုန်းမောက်ကို ၁-၀ နဲ့ ရှုံးခဲ့တဲ့ပွဲအတွင်း ပင်နယ်တီ လွဲချော်ခဲ့သလို ပရီးမီးယားလိဂ်ရဲ့ အဆိုးဆုံးခံစစ်ကို ရင်ဆိုင်ရတာတောင်မှ ထူးထူးချွန်ချွန် တစ်ကြိမ်မှ လုပ်ပြနိုင်ခဲ့ခြင်း မရှိပါဘူး။ ဆာလာဟာ ဒီရာသီ လီဗာပူးရဲ့ ပရီးမီးယားလိဂ်ပွဲ ၂၆ ပွဲမှာ ဂိုးမသွင်းနိုင်တဲ့ပွဲ ၁၇ ပွဲထိ ရှိထားခဲ့တာ ဖြစ်ပါတယ်။ လီဗာပူး တစ်သင်းလုံးကလည်း အခွင့်အရေးတွေ အများကြီး ဖန်တီးနိုင်ခဲ့ခြင်း မရှိဘဲ ဗန်ဒိုက်ရဲ့ တည်ကန်ဘော ခေါင်းတိုက်ချက် ၂ခုသာ ဂိုးရဖို့ အနီးစပ်ဆုံး ရှိခဲ့တာပါ။ အယ်ဒရစ်ချ်ဟာ သူ့အသင်းဟောင်းရဲ့ညံ့ဖျင်းပုံကြောင့် မယုံနိုင်အောင်ဖြစ်ခဲ့ပြီး ဆာလာကိုလည်း ဝေဖန်မှုလုပ်ခဲ့ပါတယ်။ ",
"btext2":"“ နောက်ဆုံးရာသီ အနည်းငယ်အတွင်း ကလော့ပ်ရဲအသင်းဟာ တန်းဆင်းဇုန်က အသင်းတွေအတွက် အရှိန်အဟုန်၊ အင်အား၊ စိတ်ဓာတ် အစစအရာရာမှာ ပိုကြီးမားလွန်းနေခဲ့တာပါ။ အဲ့ဒါတွေအားလုံး ပြောင်းလဲသွားပြီ။ ဆာလာရဲ့ ကိုယ် အမူအရာကို ကြာည့်လိုက်တာနဲ့ တခုခုက မူမမှန်ဘူးဆိုတာ သိလိုက်တယ်။ ယူနိုက်တက်နဲ့ပွဲမှာ ဂိုးသွင်းပြီးတော့ ဆာလာက လက်ကျန်ရာသီမှာ အသင်းကို ဦးဆောင်လာမယ်လို့ ကျွန်တော် ထင်ခဲ့တယ်။ တစ်ပတ်ကို ပုံမှန် ၂ဂိုး၊ ၃ဂိုး သွင်းတော့မယ်လို့ မျှော်လင့်ခဲ့တယ်။ ဆာလာ ဘယ်လောက်ကောင်းခဲ့တယ်၊ ဘယ်လောက်ကောင်းတယ် ဆိုတာ အားလုံးသိပါတယ်။ သို့ပေမယ့် ဘုန်းမောက်ပွဲမှာ ဆာလာက သိပ်ကို အခြေအနေဆိုးခဲ့တာပါ။ ချေပဂိုးဖြစ်စေမယ့် ပင်နယ်တီကို သူလွဲချော်ခဲ့တယ်။ စိတ်အားထက်သန်မှု မရှိတဲ့ ကစားပုံဖြစ်ခဲ့ပါတယ်။ လီဗာပူးရဲ့ သမိုင်းတလျှောက် အကောင်းဆုံး ကစားသမား တစ်ယောက်ကို မကောင်းကြောင်း ပြောရမှာ ကျွန်တော် မုန်းပါတယ်။ ဒီနွေမှာ ဆာလာကို ရောင်းပြီး ရတဲ့ငွေနဲ့ အသင်းအတွက် ပြန်ရင်းနှီးမြုပ်နှံသင့်လား ဆိုတာက ဆွေးနွေးစရာတစ်ခု ဖြစ်နိုင်ပါတယ်။ ",
"btext3": "     ဒါပေမယ့် အဲ့ဒါက ရာသီကုန်ကျမှ စဉ်းစားရမှာပါ။ အခုကနေ ရာသီကုန်တဲ့အထိ ဆာလာဟာ စီနီယာ တိုက်စစ်မှူးအနေနဲ့ လီဗာပူးကို ဦးဆောင်ရမယ်။ ဘုန်းမောက်နဲ့ ပွဲမှာတော့ သူမလုပ်နိုင်ခဲ့ပါဘူး ” လို့ အယ်ဒရစ်ချ်က ဆိုခဲ့တာ ဖြစ်ပါတယ်။ ဆာလာဟာ မနှစ်က နွေရာသီမှာ လီဗာပူးနဲ့ ၃နှစ် စာချုပ် သက်တမ်းတိုးခဲ့တာ ဖြစ်ပြီး ဖြစ်ပါတယ်။ အသက် ၃၀ အရွယ် ကစားသမားဟာ ဒီရာသီမှာ ကိုယ်တိုင် ၂၂ဂိုးသွင်း၊ ၁၁ဂိုး ဖန်တီးခဲ့ပေမယ့် ပုံမှန်ထက်ပိုပြီး ခြေစွမ်း မတည်မငြိမ် ဖြစ်နေခဲ့တာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/17371332023-678x381.jpg",
"imgurl2":"https://nyanaykhin.com/wp-content/uploads/2023/03/95212320231-1024x576.jpg",
"imgurl3":"no",
"video":"no"
 },
           {"ndate":"Mar 13, 2023",
"htext":"စတီဗင်ဂျရတ်က သူ့ရဲ့ အကောင်းဆုံး လီဗာပူး ကွင်းလယ် တွဲဘက် နှစ်ဦးအကြောင်း ထုတ်ဖော်",
"btext1":" စတီဗင်ဂျရတ်ဟာ လီဗာပူးမှာ သူအတူတွဲကစားခဲ့တဲ့ အကောင်းဆုံး ကွင်းလယ်လူအဖြစ် ဇာဘီအလွန်ဆိုကို သတ်မှတ်ခဲ့ပေမယ့် ဂျော်ဒန်ဟန်ဒါဆန်ဟာ တကိုယ်ကောင်းမဆန်တဲ့ ခေါင်းဆောင်ဖြစ်တယ်လို့ ပြောဆိုခဲ့ပါတယ်၊။ ကလပ်ဂန္တဝင်ဟာ အန်ဖီးမှာ ၁၇ နှစ် ကစားခဲ့တာဖြစ်ပြီး ကွင်းလယ်ဗိုလ်ချုပ် ဖြစ်ခဲ့တာပါ။ သူဟာ ကစားသမားများစွာနဲ့ တွဲကစားခဲ့ရပေမယ့် သူ့အတွက် အမှတ်တရ အဖြစ်ဆုံးက ၂၀၀၄ မှာ ရာဖာဘင်နီတက်ဇ် ခေါ်ယူခဲ့တဲ့ စပိန်ကြယ်ပွင့် ဖြစ်ခဲ့ပါတယ်။ ဂျရတ်ဟာ တွဲဘက်ဟောင်း ဟန်ဒါဆန်ကိုလည်း အတော်လေး အထင်ကြီးပါတယ်။ ဟန်ဒါဆန်ဟာ အခု အသက် ၃၀ကျော်ပြီဖြစ်ပြီး လီဗာပူးမှာ သူ့ရဲ့ နောက်ဆုံးနှစ်တွေကို စတင်နေပြီဖြစ်ပေမယ့် ကလော့ပ်လက်အောက် အောင်မြင်မှုတွေမှာ အရေးပါတဲ့သူ ဖြစ်ခဲ့ပါတယ်။",
"btext2":"“ ကျွန်တော် အတူကစားခဲ့တဲ့ အကောင်းဆုံးသူလား။ ဂျော်ဒန်နဲ့ ကစားရတာကို ကျွန်တော် ကျေနပ်ခဲ့ပါတယ်။ ဘာလို့လဲဆိုတော့ သူက အတော်လေး တကိုယ်ကောင်းမဆန်သူပါ။ သူက ခေါင်းဆောင်တစ်ယောက် ဖြစ်ခဲ့တာပါ။ ကျွန်တော့်အတွက် အများကြီး အပြေးအလွှား ကူညီပေးခဲ့တယ်။ အဲ့တုန်းက ကျွန်တော်က အသက်ကြီးနေပြီဆိုတော့ သူ့လို လူငယ်တစ်ယောက်ရဲ့ အင်အားကို လိုအပ်ခဲ့ပါတယ်။ ဒါပေမယ့် ကျွန်တော် သဘောကျတဲ့ တစ်ဦးချင်း ကစားသမားဆိုရင်တော့ ဇာဘီအလွန်ဆိုပဲ။ အလွန်ဆိုက ကျွန်တော့်ကို နံပါတ် ၁၀ အနေနဲ့ ကစားခွင့်ပေးလေ့ရှိတယ်။ ဒါကြောင့် ကျွန်တော် ဂိုးပေါက်ခြိမ်းခြောက်မှုတွေ၊ သွင်းဂိုးတွေနဲ့ ဖန်တီးမှုတွေ ပိုပြီး လုပ်နိုင်ခဲ့တယ် ” လို့ ဂျရတ်က ပြောပါတယ်။ ကလပ်ဟာ ထိပ်တန်းအဆင့်မှာ ဆက်လက် ယှဉ်ပြိုင်နိုင်ဖို့အတွက် ကွင်းလယ်ကို အားသစ်လောင်းဖို့ ကြိုးစားနေတာနဲ့အတူ အဆိုပါ ကြယ်ပွင့်ဟောင်းများစွာဟာ နွေရာသီမှာ အသင်းကနေ ထွက်သွားရနိုင်ဖွယ် ရှိပါတယ်။ ချိန်ဘာလိန်၊ မီလ်နာနဲ့ ကိတ်တာတို့ ထွက်သွားတဲ့နောက်မှာ နောက်ထပ် လီဗာပူးမျိုးဆက်ကို ဟန်ဒါဆန်က ဆက်လက် ဦးဆောင်နေဦးမှာ ဖြစ်ပါတယ်။ ",
"btext3": "  no",
"imgurl1":"https://nyanaykhin.com/wp-content/uploads/2023/03/gerrard-alonso-678x381.jpg",
"imgurl2":"https://nyanaykhin.com/wp-content/uploads/2023/03/113263202311-1024x576.jpg",
"imgurl3":"no",
"video":"no"
 },
          {"ndate":"Mar 13, 2023",
"htext":"လိဂ်မှာ ပေးဂိုးအများဆုံး ဘုန်းမောက်ကိုတောင် ဒုက္ခမပေးနိုင်တဲ့ လီဗာပူးရဲ့ အဝေးကွင်း ပုံစံက ရီးရဲလ်ကို ၃ ဂိုးပြတ်သွင်းဖို့ မျှော်လင့်ခွင့် ပေးနိုင်ဦးမလား",
"btext1":" မြင့်လိုက် နိမ့်လိုက် မန်ယူနိုက်တက်ကို ၇ဂိုးပြတ်နိုင်ပြီး နောက်တစ်ပတ်မှာ ဘယ်လိုလုပ်ပြီး ဇယားအောက်ဆုံးက အသင်းကို ရှုံးသွားတာလဲ။ သင့်တင့်ကောင်းမွန်တဲ့အစ၊ ကွက်တိနီးပါးတူညီတဲ့ လူစာရင်းဖြစ်ပေမယ့် ပထမပိုင်းက ရိုးစင်းလွန်း၊ နှေးကွေးလွန်းပြီး အာရုံစူးစိုက်မှုကင်းမဲ့ကာ တိုက်ခိုက်လိုစိတ် မရှိခဲ့ပါဘူး။ ဒုတိယပိုင်းမှာ ပိုလျင်မြန်၊ ပိုထက်သန်ပြီး ပိုတည်ငြိမ်ခဲ့သင့်ပေမယ့် မဖြစ်ခဲ့ပြန်ပါဘူး။ အရေးကြီးတဲ့ နောက်ဆုံး ၁၅မိနစ်အတွင်း ပြင်းပြင်းထန်ထန် တိုက်ခိုက်နိုင်စွမ်းကပါ ရှားပါးခဲ့ပါတယ်။ တည်ငြိမ်မှုက အရေးကြီးဆုံးဖြစ်တဲ့ ဒီလိဂ်၊ ဒီအသင်းမှာ အသင်းဟာ ဆိုးရွား စိတ်ပျက်ဖို့ကောင်းတဲ့ စွမ်းဆောင်ရည် ပြသခဲ့ပါတယ်။ အသင်းဟာ ဒီရာသီ အိမ်ကွင်းပုံစံ မရမ်းကြီး မဆိုးပေမယ့် အဝေးကွင်းမှာတော့ တန်းဆင်းဇုန် အသင်းတွေကို ၂ ကြိမ်တောင် အရေးနိမ့်ခဲ့ဖူးပြီ ဖြစ်ပါတယ်။ ကလော့ပ်ရဲ့တုံ့ပြန်မှု ကစားသမားတွေက မန်ယူနိုက်တက်ပွဲကလိုမျိုး ကစားဖို့ မျှော်လင့်ခဲ့ကြပေမယ့် ကလော့ပ်ရဲ့ ပွဲတွင်းတုံ့ပြန်မှုတွေက အများကြီး ပြောပြနေပါတယ်။ ပထမဆုံး ပွဲချိန်တဝက်မှာ လူစားလဲမှု တစ်ကြိမ် လုပ်ခဲ့တယ်။ ပထမပိုင်းအတွင်း နည်းပြဟာ ကွင်းဘေးမှာ သိသိသာသာ စိတ်ပျက်နေခဲ့ပါတယ်။ ဂျိုတာကို လူစားလဲမှုလုပ်ခြင်း မတိုင်ခင် နားချိန်အတွင်း အဝတ်လဲခန်းထဲမှာ ကလော့ပ်က အသံကျယ်ကျယ်နဲ့ ဆူပူကြိမ်းမောင်းခဲ့လောက်ပါတယ်။ အဲ့လူစားလဲမှုက အကူအညီမဖြစ်တော့ ထရန့်၊ နူးညက်စ်နဲ့ ဖာဘင်ညိုအစား မီလ်နာ၊ ဖာမင်နိုနဲ့ ဟန်ဒါဆန်တို့ကို ထည့်သွင်းခဲ့ပါတယ်။ ၁-၀ ဖြင့် ရှုံးနေတဲ့ ပွဲရဲ့ နောက်ဆုံး ၂ မိနစ်မှာ ကာလရှည် ပွဲမကစားထားရတဲ့ ကာဗာရိုကို လူစားလဲခဲ့ပြန်ပါသေးတယ်။ ဘာတခုမှ အကျိုးမပြုခဲ့ပါဘူး။ နည်းပြကြောင့်ပဲလား ဒါမှမဟုတ် ကစားသမားတွေက လိုအပ်တဲ့ အဆင့်အတန်းကို ပြသဖို့ ငြင်းပယ်တာလားဆိုတာ မေးခွန်းထုတ်စရာ ဖြစ်လာပါတယ်။",
"btext2":"ဗန်ဒိုက်ရဲ့ ခက်ခဲတဲ့နေ့ ဒီပွဲရဲ့ တစ်ဂိုးတည်းသော သွင်းဂိုးအဖြစ် ကိုက်၄၀ လောက် လွတ်လွတ်ကျွတ်ကျွတ် ပြေးခွင့်ရခဲ့တဲ့ ဘီးလင်းရဲ့ အနီးကပ် သွင်းဂိုးက ပြောစရာဖြစ်ခဲ့ပါတယ်။ အနိုင်ဂိုး ပေးရတာရော ညံ့ဖျင်းတဲ့ခြေစွမ်းမှာပါ တာဝန်ရှိခဲ့သူက အသင်းခေါင်းဆောင် ဗန်ဒိုက်ပါ။ အဓိကဗဟိုနောက်ခံလူရော အလွန်အကျွံကစားခဲ့ရလို့ ခြေစွမ်းကျတယ် ပြောကြပေမယ့် ဒီပွဲအတွက် တပတ် ပြင်ဆင်ချိန်ရခဲ့တာတောင် အခြေအနေ ဆိုးနေတုန်းပါပဲ။ အမြင့်ဘောတွေမှာ မနိုင်၊ မကြာခဏ လွယ်လွယ်ကူကူ ဖြတ်ကျော်ခံရ၊ ပေးဂိုးရော ကွင်းတဖက်ခြမ်းက အပိုင်အခွင့်အရေးပါ လွဲချော်၊ တောင်ပံကစားသမားကို လိုက်ဖမ်းဖို့ လက်လျှော့၊ ပေးပို့မှုကို မကာပေး၊ အသင်းဖော်တွေကိူ လမ်းမညွှန်ပေး၊ ဗဟိုနေရာကို ပြန်မလာ။ နေရာတိုင်းမှာ စိတ်ပျက်ဖို့ ကောင်းခဲ့တာပါ။ လိဂ်ရဲ့အဆိုးဆုံးခံစစ် လိဂ်မှာ ပေးဂိုးအများဆုံး ဘုန်းမောက်ရဲ့ တဲကုပ်တံခါးကို နည်းနည်းလေး ခါသွားအောင်တောင် ဝင်မတိုက်နိုင်ခဲ့ပါဘူး။ နီတိုက ဒုတိယပိုင်းမှာ သိပ်ရိုးရှင်းတဲ့ ကာကွယ်မှုတစ်ကြိမ် လုပ်သွားပါတယ်။ ဆာလာ ပင်နယ်တီလွဲတာက ပိုဆိုးသွားစေပြီး ဂက်ပိုရဲ့သွင်းဂိုးက လူကျွံနေတာမို့ ပယ်ဖျက်ခံလိုက်ရတာပါ။ ပထမအကျော့မှာ ဘုန်းမောက်ကို ၉ဂိုးသွင်းခဲ့ပေမယ့် ဒီတစ်ကြိမ်မှာ ဂိုးပေါက်ကန်သွင်းမှု ၉ကြိမ်တောင် မလုပ်နိုင်ခဲ့ပါဘူး။ လွန်ခဲ့တဲ့တစ်ပတ်က လျင်မြန်တဲ့ကစားပုံ၊ ပြတ်သားတဲ့ ပေးပို့မှု၊ တည်ငြိမ်တဲ့ အဆုံးသတ်စွမ်းရည်နဲ့ အသင်းတစ်သင်းက အခု ဖိုင်နယ်ဇုန်ထဲမှာ အသုံးမကျ ဖြစ်သွားတာကြီးက အတော်လေးကို ထူးဆန်းနေပါတယ်။ ",
"btext3": "   ကြားရက်ပြဿနာတွေ ဂိုးရလဒ်ကောင်းကောင်းနဲ့ ပွဲဆက်နည်းနည်း အနိုင်ရတာက မက်ဒရစ်မှာ မယုံနိုင်ဖွယ် ပြန်လာဖို့ မျှော်လင့်ချက်တွေကို ရှင်သန်စေခဲ့ပေမယ့် အခုရလဒ်နဲ့ စွမ်းဆောင်ရည်က အဲ့အိမ်မက်ကို အဆုံးသတ်သွားစေပါတယ်။ ဘုန်းမောက်ကိုတောင် ဂိုးမသွင်းနိုင်ပဲနဲ့ ရီးရဲလ်ကို မိနစ် ၉၀အတွင်း အနည်းဆုံး ၃ဂိုးသွင်းဖို့က မဖြစ်နိုင်သလောက်ပါပဲ။ ရီးရဲလ်ဟာ ဒီရာသီ အိမ်ကွင်းမှာ တစ်ပွဲကို တစ်ဂိုးထက် ပိုပြီး မပေးခဲ့ရပါဘူး။ တကယ်တမ်းမှာ လီဗာပူးခံစစ်က ရီးရဲလ်ရဲ့ တိုက်စစ်ကို တောင့်ခံဖို့အတွက်လည်း စိတ်ပူရဦးမှာပါ။ အဲ့ပွဲပြီးရင် နိုင်ငံတကာ သီတင်းပတ်က လာပါတော့မယ်။ လီဗာပူးက အသင်းကြီးနဲ့ပွဲရော အသင်းလေးနဲ့ပွဲမှာပါ ပိုပြီး ပြင်းပြတဲ့ ရည်မှန်းချက်မပါပဲ ဒီဒုက္ခတောထဲကနေ ရုန်းထွက်နိုင်မှာ မဟုတ်ပါဘူး။ မန်စီးတီး၊ ချယ်ဆီးနဲ့ အာဆင်နယ်တို့လို အသင်းတွေကို ရင်ဆိုင်ရမှာ အသင်းဟာ ကိုယ့်ရဲ့ အဆင့်အတန်းကို ပြန်ရှာနိုင်ဖို့ လိုအပ်ပါလိမ့်မယ်။",
"imgurl1":"https://nyanaykhin.com/wp-content/uploads/2023/03/101913320231-678x381.jpg",
"imgurl2":"https://nyanaykhin.com/wp-content/uploads/2023/03/91212320231-1024x576.jpg",
"imgurl3":"https://nyanaykhin.com/wp-content/uploads/2023/03/102213320231-1024x576.jpg",
"video":"no"
 },
         {"ndate":"Mar 13, 2023",
"htext":"ဖူလ်ဟမ် ကွင်းလယ်လူကို စိတ်ဝင်စားခြင်း၊ အန်ဆယ်လော့တီရဲ့ သတိပေးမှု၊ အဆင့် ၆ ထိ ကျဆင်းခြင်းနဲ့ လီဗာပူး သတင်းတိုများ",
"btext1":" မေဂျာလိဂ်ကလပ်တွေဖြင့် သတင်းထွက်နေပေမယ့် ဖာမင်နိုဟာ ဥရောပမှာ ဆက်လက် ကစားဖို့ ဆန္ဒရှိနေသေးသလို သူ့ကို ခေါ်ယူဖို့ အက်သလက်တီကို မက်ဒရစ်ကလည်း စိတ်ဝင်စားနေဆဲပါ။ စတီဗင်ဂျရတ်ဟာ တူရကီကလပ် Trabzospor အသင်းကို မန်နေဂျာအဖြစ် တာဝန်ယူဖို့ စကားပြောနေပြီ ဖြစ်ပါတယ်။ ဒီရာသီ လီဗာပူးအသင်းရဲ့ ခြေစွမ်း မတည်ငြိမ်မှုက ဆိုးဆိုးရွားရွား မေးခွန်းထုတ်စရာ အခြေအနေမျိုးဖြစ်သလို ကလော့ပ် ကိုယ်တိုင်ကလည်း စဉ်းစားမရအောင် ဖြစ်နေလိမ့်မယ်လို့ မိုက်ကယ်အိုဝင်က ဖွင့်ဟသွားပါတယ်။ လီဗာပူးအသင်းဟာ ဖူလ်ဟမ်အသင်းမှ အသက် ၂၇ နှစ်အရွယ် ကွင်းလယ်လူ João Palhinha ကို သဘောကျမှု ရှိနေပြီး သူ့အတွက် ပြောင်းရွှေ့ကြေး ပေါင် သန်း ၆၀ ထိ တောင်းဆိုခံရမှာပါ။ ဒီရာသီ အိမ်ကွင်း ပုံစံတွေနဲ့ဆို ရာသီကုန် အဆင့် ၄ ထဲဝင်မယ်လို့ ယုံကြည်ချက် ရှိပေမယ့် အဝေးကွင်း ခြေစွမ်းတွေအရဆိုရင် လုံးဝ ယုံကြည်ချက် မရှိပါဘူးလို့ ကလော့ပ်က ဆိုပါတယ်။",
"btext2":" နယူးကာဆယ်က ဝုဗ်ကို အိမ်ကွင်းမှာ ၂-၁ ဖြင့် အနိုင်ရခဲ့တာကြောင့် လီဗာပူးအသင်းဟာ အမှတ်ပေးဇယားမှာ အဆင့် ၆ နေရာကို ပြန်ကျဆင်းသွားပြီ ဖြစ်ပါတယ်။ ကွာတားဖိုင်နယ်ကို တက်ဖို့ ရေပန်းစားနေပေမယ့် လီဗာပူးနဲ့ နောက်ထပ် မိနစ် ၉၀ ကို ပေါ့လျော့စွာ ကစားလို့ မရပါကြောင်း ရီးရဲလ်နည်းပြ အန်ဆယ်လော့တီက ထုတ်ပြောလာပါတယ်။ လီဗာပူးအသင်း ရမှတ် လျော့ကျမှုကို အခွင့်အရေးယူပြီး အဆင့် ၄ နေရာအတွက် တိုက်ခိုက်ဖို့ စပါးတိုက်စစ်မှူး ဟယ်ရီကိန်းက သူ့အသင်းဖော်တွေကို နှိုးဆော်လိုက်ပါတယ်။ ကွင်းလယ်လူ သီယေဂိုဟာ နိုင်ငံတကာ သီတင်းပတ် အပြီးမှာလည်း ဒဏ်ရာကနေ ပြန်သက်သာလာဖို့ မသေချာသေးပါဘူး။ ရီးရဲလ်ခံစစ်သမား အလာဘာဟာ လီဗာပူးနဲ့ ချန်ပီယံလိဂ်ပွဲကို လွဲချော်မှာဖြစ်ပြီး မန်ဒီနဲ့ ဘန်ဇီမာတို့ကတော့ ပါဝင်ကစားနိုင်မှာ ဖြစ်ပါတယ်။",
"btext3": "  no ",
"imgurl1":"https://nyanaykhin.com/wp-content/uploads/2023/03/9221332023-678x381.jpg",
"imgurl2":"https://nyanaykhin.com/wp-content/uploads/2023/03/1903312023-1024x576.jpg",
"imgurl3":"no",
"video":"no"
 },
        {"ndate":"Mar 12, 2023",
"htext":"ပွဲကြီးကို ရှယ်အနိုင်ရပြီး တန်းဆင်ဇုန်းအသင်းကို မရင်ဆိုင်နိုင်တဲ့ လီဗာပူး အသင်းသားတွေကို မက်မန်နာမန်း ဒေါသတကြီး မေးခွန်းထုတ်",
"btext1":" စနေနေ့က ဘုန်းမောက်ကို ရှုံးခဲ့ပြီးနောက် လီဗာပူးဟာ ထိပ်ဆုံးလေးသင်း ဝင်ဖို့ အနေအထားနဲ့ မိုင်များစွာ ကွာဝေးနေပြီလို့ ဒေါသထွက်နေတဲ့ စတိဗ် မက်မန်နာမန်းက သတိပေးလိုက်ပါတယ်။ လီဗာပူးဟာ မန်ချက်စတာယူနိုက်တက်ကို ၇-၀ နဲ့ အနိုင်ရခဲ့ပြီးတဲ့နောက် ရုန်းကန်နေရတဲ့ ဘုန်းမောက်ကို အသာလေး နိုင်ရမယ့်အစား စိတ်ပျက်စရာ ရှုံးပွဲတွေ့ခဲ့တာ ဖြစ်ပါတယ်။ အသင်းရဲ့ ညံ့ဖျင်းတဲ့ စွမ်းဆောင်ရည်ကို မက်မန်နာမန်းက ဝေဖန်ပြောဆိုခဲ့တာ ဖြစ်ပါတယ်။ “ သူတို့တွေ သိပ်ကို ညံ့ခဲ့တယ်လို့ ထင်ပါတယ်။ ဒီနှစ်သင်းရဲ့ ကံကြမ္မာတွေကို ယှဉ်ကြည့်ရင်.. ပြီးခဲ့တဲ့အပတ်က အန်ဖီးမှာ လီဗာပူး လုပ်ခဲ့တဲ့ ကောင်းတဲ့အရာတွေ အားလုံးက ဒီနေ့မှာ လုံးဝဆန့်ကျင်ဘက် ဖြစ်ခဲ့တယ်။ လီဗာပူးက ထုံထိုင်းအားပျက်ပြီး နှေးကွေးနေခဲ့တယ်။ ဘောလုံးကို အကြိမ်များစွာ ဘေးထွက်အောင် လုပ်ခဲ့တယ်။ တိုက်စစ်ဆင်ဖို့ စိတ်ပါလက်ပါ မရှိခဲ့ဘူး။ clean sheet ၅ကြိမ်ရခဲ့တဲ့ ခံစစ်က ဒီနေ့ကျမှာ ထပ်ပြီး မကစားနိုင်တော့သလို ဖြစ်နေခဲ့တယ်။",
"btext2":" မလိုအပ်တဲ့ အချိန်မှာ အတင်းရှေ့တက်ပြီး အခွင့်အရေးတွေယူဖို့ ကြိုးစားရင်း လူကျွံဘောဖြစ်ရတယ်။ သူတို့မှာ အလျင်မြန်ဆုံး နောက်တန်းလေးယောက် ရှိထားတာပါ။ အခုတော့ သူတို့က အနိုင်ရမယ့်ပုံပေါ် မပေါ်တော့ဘူး။ လီဗာပူးက အခွင့်အရေးတွေရပြီး အဆုံးမသတ်နိုင်ခဲ့ဘူး။ ဒီပွဲကို အနိုင်ယူမယ်ဆိုတဲ့ပုံစံ မရှိနေခဲ့ဘူး။ ဒီနေ့လဲ အဲ့လိုထပ်ဖြစ်ခဲ့တာပါ။ လူစားလဲမှု အားလုံးကလည်း အရာမရောက်ခဲ့ဘူး။ လီဗာပူးမှာ တိုက်စစ်ကြယ်ပွင့် ၅ယောက် ရှိခဲ့တာတောင် သူတို့ ဘာမှမလုပ်နိုင်ခဲ့ကြဘူး ”လို့ မက်မန်နာမန်းက ဆိုပါတယ်။ ဒီရှုံးပွဲအကြောင့် လီဗာပူးဟာ အဆင့် ၄ နေရာက စပါးနဲ့ ၆မှတ် ကွာဟသွားပါတယ်။ ဒါကြောင့် ချန်ပီယံလိဂ်ဝင်ခွင့် နေရာကောင်း ရယူဖို့ အလှမ်းသိပ်ဝေးနေပြီလို့ မက်မန်နာမန်းက ယုံကြည်နေတာပါ။",
"btext3": "  “ ဒါက အရမ်းကို စိတ်ပျက်စရာကောင်းတဲ့ ရလဒ်ပဲ။ စိတ်ပျက်စရာပဲလေ ဟုတ်တယ်မလား။ ဒီလိုပွဲကို ကြည့်ဖို့ ၅နာရီကြာ ခရီးနှင်ခဲ့ရတယ်။ အခု သူတို့ရဲ့ အဲ့လိုစွမ်းဆောင်ရည်နဲ့ဆို ချန်ပီယံလိဂ်ဝင်ခွင့်ရဖို့ ဝေးလွန်းနေပါတယ်။ ဒါက ပထမဆုံးအကြိမ်ဟုတ်ဘူး။ ဒီရာသီထဲ သုံးလေးခါ ဖြစ်နေပြီ။ စိုးရိမ်စရာပဲ။ ဒါက အချိန်ကိုက်ပြဿနာလားဆိုတာ ကျွန်တော်မသိဘူး။ ကစားသမားတွေကိုသာ မေးကြည့်ပါတော။ ဘာလို့လဲဆိုတော့ ဖောရတ်နဲ့ပွဲတုန်းကလဲ နေ့လည် ၁၂ခွဲ ကန်ရပြီး ရုန်းကန်ခဲ့ရတာ။ သူတို့က စိတ်ပါလက်ပါ တိုက်ပွဲဝင်ချင်စိတ်တောင် မရှိခဲ့ဘူး။ ပထမဆုံး ၁၀မိနစ်က အဆင်ပြေခဲ့တယ်။ အခွင့်အရေးတချို့ရခဲ့တယ်။ ဒါပေမယ့် နောက် ၈၅ မိနစ်မှာတော့ သူတို့က တစ်ဂိုးလောက်တောင် မသွင်းနိုင်ခဲ့ဘူး။ ပွဲကြီးတစ်ပွဲကို ရှယ်အနိုင်ရပြီး ဒီလိုပွဲမျိုးကျမှ ဟိုးအောက်ကျနေတာ ဘာကြောင့်ပါလဲ ” လို့ မက်မန်နာမန်းက မေးခွန်းထုတ်ခဲ့တာ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/03/19081232023-678x381.jpg",
"imgurl2":"https://nyanaykhin.com/wp-content/uploads/2023/03/95212320231-1024x576.jpg",
"imgurl3":"no",
"video":"no"
 },

       {"ndate":"Mar 12, 2023",
"htext":"ပင်နယ်တီကို အံ့ဩလောက်အောင် လွဲသွားတဲ့ ဆာလာကို သွယ်ဝိုက် သတိပေးခဲ့တဲ့ နည်းပြကလော့ပ်",
"btext1":" လီဗာပူးအသင်းဟာ ဘုန်းမောက်ကို ၁-၀ နဲ့ အရေးနိမ့်ခဲ့တဲ့ပွဲမှာ ဒီရာသီ ပထမဆုံးသော ပင်နယ်တီကို ရရှိခဲ့ပေမယ့် ဆာလာ လွဲချော်ခဲ့ပါတယ်။ ၂၀၂၂ ဧပရယ်လ နောက်ပိုင်း ပထမဆုံးအကြိမ် အဖြစ် အသင်းဟာ ပင်နယ်တီ ကန်ခွင့်ရခဲ့တာဖြစ်ပြီး ဆာလာရဲ့ ကန်ချက်က ဂိုးပေါက်ရဲ့ ခပ်ဝေးဝေးကို လွဲချော်သွားတာပါ။ အသင်းရဲ့ စွမ်းဆောင်ရည်ဟာ မကောင်းခဲ့ပေမယ့် ဒီသွင်းဂိုး ဝင်ခဲ့ရင် ရလဒ်တစ်ခုခု ရရှိခဲ့မှာပါ။ ပွဲအပြီးမှာ နည်းပြကလော့ပ်က အသင်းဟာ စွမ်းဆောင်ရည် မကောင်းခဲ့သလို ပင်နယ်တီ ဝင်လိုက်လို့ စွမ်းဆောင်ရည် ကောင်းတယ် ပြောလို့ မရတာကို နားလည်ထားတယ်။ ဒါပေမယ့် ဆာလာ အနေနဲ့ ပင်နယ်တီ ဝင်ခဲ့မယ်ဆိုရင် ရလဒ်က အပြောင်းအလဲ ဖြစ်သွားနိုင်တာကို သတိပေးခဲ့ပါတယ်။ ",
"btext2":" ” ဆာလာက ဂိုးတွေ အများကြီး သွင်းခဲ့ဖူးတယ်။ သူ ပင်နယ်တီ တစ်ကြိမ် လွဲခဲ့ပါတယ်။ ဒါက ဘဝပါပဲ။ ဒါပေမယ့် ကျနော်တို့ အသင်း နောက်ဆုံး ပင်နယ်တီ ရခဲ့တာဟာ ဘယ်တုန်းကလဲဆိုတာတောင် မမှတ်မိတော့ပါဘူး။ ပရီးမီးယားလိဂ်မှာ ပင်နယ်တီ မကန်ရတာ အတော်လေး ကြာနေပါပြီ။ ကျနော် ပြောမှာက စိတ်ကူးယဉ် ဆန်တယ် ဆိုပေမယ့် အကယ်လို့ ကျနော်တို့ ပင်နယ်တီကို ဝင်အောင် ကန်နိုင်ခဲ့ရင် ရလဒ်က ပြောင်းလဲသွားနိုင်ပါတယ်။ စွမ်းဆောင်ရည်ကို ပိုကောင်းစေမယ်လို့ မဟုတ်ပေမယ့် ပင်နယ်တီ ဝင်ခဲ့ရင် ပွဲပြီး ရလဒ်က ပြောင်းလဲသွားနိုင်ပါတယ် ” လို့ ကလော့ပ်က ထုတ်ပြောခဲ့တာ ဖြစ်ပါတယ်။ လီဗာပူးအသင်းဟာ ပရီးမီးယားလိဂ်မှာ ၅ ပွဲဆက် ရှုံးပွဲမရှိ ကစားထားပေမယ့် အခုတော့ တန်းဆင်းဇုန်က အသင်းကို အရေးနိမ့်ခဲ့ပြန်ပါတယ်။ ဒီရလဒ်ကြောင့် အဆင့် ၄ ဝင်ခွင့်နေရာက စပါးနဲ့ ၆ မှတ် ပြန်ပြတ်သွားခဲ့သလို အနောက်မှာ ချယ်ဆီးက ပုံစံကောင်းတွေဖြင့် ဆက်တိုက် ဖိအားပေးလာနေပြီ ဖြစ်ပါတယ်။",
"btext3": "  no ",
"imgurl1":"https://nyanaykhin.com/wp-content/uploads/2023/03/9511232023-678x381.jpg",
"imgurl2":"https://nyanaykhin.com/wp-content/uploads/2023/03/95212320231-1024x576.jpg",
"imgurl3":"no",
"video":"no"
 },

      {"ndate":"Mar 12, 2023",
"htext":"ပစ်ထုတ်လိုက် ဘယ်တော့မှ ထပ်မဝတ်ပါနဲ့တော့ ဆိုပြီး လာဘ်မရှိတဲ့ အဝေးကွင်း ဂျာစီအဖြစ် လီဗာပူးပရိသတ်တွေ ပေါက်ကွဲ",
"btext1":"အဝေးကွင်းမှာ တန်းဆင်းဇုန်က ဘုန်းမောက်ကို သွားရောက် ရင်ဆိုင်ကစားပြီး ၁-၀ ဆိုတဲ့ ရလဒ်နဲ့ အရေးနိမ့်ခဲ့တာကြောင့် အသင်းရဲ့ စွမ်းဆောင်ရည်ကို ပရိသတ်တွေက အတော်လေး စိတ်ပျက်ခဲ့ပါတယ်။ ယူနိုက်တက်ကို ၇-၀ နဲ့ အနိုင်ရတဲ့ သီတင်းပတ်အပြီး တူညီတဲ့ လူစာရင်းမှာ ဟန်ဒါဆန် အစား လူငယ်ကွင်းလယ်လူ ဘာ့ဆဲတစ် တစ်ဦးကိုပဲ ပြောင်းလဲခဲ့ပေမယ့် အသင်းရဲ့ စွမ်းဆောင်ရည်ဟာ အတော်လေး လိုအပ်ချက် များပြားခဲ့တာပါ။ ဒါပေမယ့် နောက်ထပ်သော အပြောင်းအလဲ တစ်ခုကို ပရိသတ်တွေ သတိထားမိကြပါတယ်။ အဲ့တာကတော့ အဝေးကွင်းဂျာစီ အဖြူရောင်ကို ဝတ်ဆင်ထားခြင်းဖြစ်ပြီး ဒီရာသီမှာ ပရီးမီးယားလိဂ် အဝေးကွင်းပွဲ ၁၃ ပွဲ သွားကစားပြီး ၃ ပွဲပဲ အနိုင်ရထားတဲ့ လီဗာပူးဟာ ဒီဂျာစီနဲ့ မကောင်းတဲ့ မှတ်တမ်းတွေ ရှိနေပါတယ်။ ",
"btext2":"ဒီရာသီမှာ အဖြူရောင် ဂျာစီ ဝတ်ဆင်ကစားတဲ့ ယူနိုက်တက်၊ အာဆင်နယ်၊ ဘုန်းမောက်၊ ဖောရက်စ် အစရှိတဲ့ အဝေးကွင်းပွဲတွေမှာ အသင်းက အရေးနိမ့်ခဲ့သလို ပဲလေစ့်နဲ့ပွဲမှာလည်း သရေရလဒ် ထွက်ထားတာပါ။ ဒါကြောင့် အဖြူရောင်ဂျာစီက လာဘ်မရှိတဲ့ ဂျာစီအဖြစ် ပရိသတ်တွေက ယူဆထားကြတာ ဖြစ်ပါတယ်။ ဘုန်းမောက်ပွဲအပြီးမှာ ပရိသတ်တွေက ” ဒီဂျာစီကို အမှိုက်တောင်းထဲ ပစ်ထည့်လိုက်ပါတော့၊ ဘယ်တော့မှ ထုတ်မဝတ်ပါနဲ့တော့ ” လို့ စိတ်ပျက်စွာ ပြောဆိုခဲ့ကြတယ်။ နောက်တစ်ဦးကလည်း ” ကျနော်တော့ ဒီလာဘ်မရှိတဲ့ ဂျာစီကို ဆက်ပြီး မဝတ်တော့ဖို့ ဆုတောင်းမိတာပဲ။ ကံဆိုးမှုကလွဲရင် ဘာတစ်ခုမှ မယူလာပေးဘူး ” လို့ မှတ်ချက်ပေးခဲ့တယ်။ ပရိသတ် အများအပြားကတော့ ပွဲတွေမှာ ကိုယ်ကချည်း ကြိုးစားနေလို့ မရဘဲ ကံကောင်းအောင် ယတြာလေးလည်း လုပ်ဦးမှ လို့ တုန့်ပြန်ခဲ့ကြတာ ဖြစ်ပါတယ်။ ",
"btext3": "  no",
"imgurl1":"https://nyanaykhin.com/wp-content/uploads/2023/03/9111322023-678x381.jpg",
"imgurl2":"https://nyanaykhin.com/wp-content/uploads/2023/03/91212320231-1024x576.jpg",
"imgurl3":"no",
"video":"no"
 },

     {"ndate":"Mar 11, 2023",
"htext":"ဂိုးမြူးနေတဲ့ ဒါဝင်၊ ဂက်ပို၊ ဆာလာ တိုက်စစ်အတွဲကို ဆက်သုံးဦးမယ့် ဘုန်းမောက်ပွဲ ပွဲထွက်လူစာရင်း",
"btext1":" စနေနေ့ အစောပွဲမှာ လီဗာပူးအသင်းဟာ ဘုန်းမောက်အသင်းထံ သွားရောက် ယှဉ်ပြိုင်ရမှာပါ။ ကြားရက်မှာတော့ ရီးရဲလ်မက်ဒရစ်နဲ့ ချန်ပီယံလိဂ်ပွဲ ကစားဖို့ ရှိနေမှာ ဖြစ်ပါတယ်။ အသင်းမှာ ဒဏ်ရာ ထူးခြား သတင်းမရှိပါဘူး။ အဓိက ကစားသမား အစုံအလင်နဲ့ ဒီပွဲကို ပွဲထုတ်နိုင်မှာ ဖြစ်ပါတယ်။ Team News လာမယ့်အပတ်မှာ လေ့ကျင့်ရေး အပြည့်ပြန်ဝင်မယ့် ဒီယက်ဇ်ဟာ နိုင်ငံတကာ သီတင်းပတ်အပြီးမှာ ဘောလုံး ပြန်ကစားနိုင်ပါမယ်။ ဂိုးမက်စ် အခြေအနေကို ကြည့်ရဦးမှာဖြစ်ပြီး သီယေဂို ပြန်ကစားမယ့် အချိန်ကို မသိရသေးပါဘူး။ Liverpool’s XI vs. Bournemouth ဒီပွဲမှာ လူတိုင်း တောင်းဆိုမယ့် လူစာရင်း ရှိထားပါတယ်။ အဲ့တာကတော့ မန်ချက်စတာ ယူနိုက်တက်ကို အနိုင်ရထားတဲ့ ပွဲစဉ်ကအတိုင်း ဒါဝင်၊ ဂက်ပိုနဲ့ ဆာလာ အတွဲကို ထုတ်သုံးဖို့ပါပဲ။ မဟာပြိုင်ဘက်ကို ၇-၀ ဖြင့် ဂိုးပြတ် အနိုင်ရတဲ့ လူစာရင်းကို ဘယ်သူကမှ အပြောင်းအလဲ မလုပ်လိုပါဘူး။ ",
"btext2":" ကလော့ပ်ဟာ ခံစစ်မှာ ထရန့်၊ ကိုနတေး၊ ဗန်ဒိုက်၊ ရော်ဘတ်ဆန်တို့ကို ဆက်သုံးဦးမှာ ဖြစ်ပေမယ့် ကွင်းလယ်မှာတော့ နည်းနည်းလေး အပြောင်းအလဲ လုပ်တာမျိုးကို ရွေးချယ်နိုင်ပါတယ်။ ဖာဘင်ညိုကို ပင်တိုင်ထားပြီး ဟာဗေးနဲ့ ဘာ့ဆဲတစ် အတွဲကို ထုတ်တာမျိုးပါ။ ချန်ပီယံလိဂ်မှာ အခွင့်အရေး သိပ်မရှိတော့ပေမယ့် မိနစ် ၉၀ ကြိုးစားခွင့် ရှိနေပါတယ်။ ကလော့ပ်က တောင့်တင်းတဲ့ လူစာရင်းကို ထုတ်သုံးပြီး မိနစ် ၆၀ နဲ့ ၇၀ တွေမှာ လူစားလဲခြင်းကို ရွေးချယ်လို့ ရပါတယ်။ အခုချိန်မှာ ဘုန်းမောက်ပွဲ ရလဒ်က မက်ဒရစ်ပွဲလောက်နီးနီး အရေးကြီးနေတာပါ။ ဒါဝင်နဲ့ ဂက်ပိုတို့ နှစ်ဦးထဲက တစ်ဦးကို အနားပေးပြီး ဂျိုတာကို ထည့်သုံးတာလည်း ရွေးချယ်လို့ ရနိုင်တယ်။ ဒါပေမယ့် ဘယ်သူကမှတော့ ပြီးခဲ့တဲ့ အန်ဖီးပွဲက ပွဲထွက် လူစာရင်း ၁၁ ဦးကို အပြောင်းအလဲ ပြုလုပ်သင့်တယ်လို့ ယူဆကြမှာ မဟုတ်ပါဘူး။",
"btext3": "    no  ",
"imgurl1":"https://nyanaykhin.com/wp-content/uploads/2023/03/10081132023-678x381.jpg",
"imgurl2":"https://nyanaykhin.com/wp-content/uploads/2023/03/10071132023-1024x656.jpg",
"imgurl3":"no",
"video":"no"
 },
    {"ndate":"Mar 11, 2023",
"htext":"အပြောင်းအရွှေ့ဆိုင်ရာ နောက်ဆုံးရ အခြေအနေတွေ၊ ဂျရတ်ကြိုက်တဲ့ အသင်းဖော်နဲ့ လီဗာပူး သတင်းတိုမျာ",
"btext1":"ဘုန်းမောက်ပွဲအတွက် လီဗာပူးအသင်းမှာ ဒဏ်ရာ ပြဿနာ အသစ် မရှိဘူးလို့ ကလော့ပ်က ထုတ်ပြောလာပါတယ်။ ချူအာမီနီကို ခေါ်ယူရေး မအောင်မြင်ခဲ့ကတည်းက ကလော့ပ်ဟာ ဘယ်လင်ဟမ်ကိုပဲ သူ့ကွင်းလယ် အသစ်ရဲ့ ထောက်တိုင်အဖြစ် မြင်ထားတာ ဖြစ်ပါတယ်။ နွေမှာ ကစားသမားသစ်တွေ ခေါ်ယူမှာဖြစ်ပေမယ့် ဟာဗေးနဲ့ ဘာ့ဆဲတစ်တို့ရဲ့ အနာဂတ်က အသင်းမှာပဲ ဆက်ရှိနေမှာပါ။ စတီဗင်ဂျရတ်က သူ့ရဲ့ အကြိုက်ဆုံး တွဲဘက်အကြောင်း ပြောရာမှာ ဟန်ဒါဆန်ကို ရွေးချယ်ပါတယ်။ အကြောင်းကတော့ သူနဲ့ ဟန်ဒါဆန် တွဲကစားချိန်မှာ သူ့အသက် ၃၀ ကျော်ခဲ့ပြီမို့လို့ တစ်ကိုယ်ကောင်း မဆန်ဘဲ ဦးဆောင်လိုစိတ် ရှိတဲ့ ဟန်ဒါဆန်ရဲ့ အင်အားကို လိုအပ်ခဲ့တာကြောင့်လို့ ပြောပြပါတယ်။ တစ်ဦးချင်းအရဆိုရင်တော့ အလွန်ဆိုကို နှစ်သက်တယ်လို့ ပြောပါတယ်။ ",
"btext2":" လီဗာပူးအသင်း တစ်လတာ အကောင်းဆုံး ဆုရှင် ဒါဝင် နူးညက်စ်က ခက်ခဲတဲ့ အချိန်တွေမှာ သူနဲ့အတူ ရှိပေးခဲ့ကြတဲ့ ပရိသတ်တွေ ပျော်အောင် အစွမ်းကုန် အားထုတ်မယ်လို့ ကတိပေးပါတယ်။ မိုက်ဂေါ်ဒန်ဟာ လီဗာပူးအသင်းမှာ သူယူထားရတဲ့ တာဝန်တွေကို ပြန်လည် ထမ်းဆောင်နေပြီ ဖြစ်ပါတယ်။ လီဗာပူးအသင်းဟာ ပေါင် ၅၃ သန်းနဲ့ ခေါ်ယူခွင့်ရမယ့် ဘာစီလိုနာ တိုက်စစ်သမား ဖာတီရဲ့ အနေအထားကို စိတ်ဝင်စားတယ်လို့ ဖော်ပြခံနေရပါတယ်။ လက်စတာ ကွင်းလယ်လူ တိုင်လီမန်းစ်ကို လီဗာပူးအသင်းကလည်း စောင့်ကြည့်နေပြီး ကွဲပြားတဲ့ ကွင်းလယ်သမားတွေကို စုစည်းဖို့ အသင်းဘက်က ဆန္ဒရှိပါတယ်။ ဒီနွေမှာ လီဗာပူးအသင်းနဲ့ အပြောင်းအရွှေ့ ချိတ်ဆက်ခံရမယ့်အပေါ် မေဆန်မောင့်နဲ့ ဝုဗ်ကွင်းလယ်လူ နူနက်တို့က သဘောကျမှု ရှိထားတယ်လို့ သိရပါတယ်။ ကွင်းလယ်လူ အများအပြားကို လက်လွတ်ရမှာဖြစ်တာကြောင့် နွေစျေးကွက်မှာ လီဗာပူးအသင်းရဲ့ ကွင်းလယ်လူသစ် ပြန်လည် ခေါ်ယူမှုကလည်း အရှိန်ကောင်းကောင်း ရှိမှာ သေချာတယ်လို့ လီဗာပူးသတင်းထောက်တွေက ဆိုပါတယ်။ လာမယ့်အပတ် ချန်ပီယံလိဂ်ပွဲမှာ ပါဝင်ပေးဖို့ ဘန်ဇီမာက အဆင်ပြေပြီး သူ့ရဲ့ ဒဏ်ရာဟာ အရမ်း မပြင်းထန်ဘူးလို့ သိရပါတယ်။",
"btext3": "   no",
"imgurl1":"https://nyanaykhin.com/wp-content/uploads/2023/03/9291132023-678x381.jpg",
"imgurl2":"https://nyanaykhin.com/wp-content/uploads/2023/03/113263202311-1024x576.jpg",
"imgurl3":"no",
"video":"no"
 },
   {"ndate":"Mar 10, 2023",
"htext":"ဒီယက်ဇ် မပါသေးတဲ့ ဘုန်းမောက်ပွဲကြို လီဗာပူးအသင်း လေ့ကျင့်ရေးမှ သတိပြုစရာများ",
"btext1":" စနေနေ့ ဘုန်းမောက်နဲ့ တွေ့တဲ့အခါ လီဗာပူးအသင်းဟာ ပရီးမီးယားလိဂ်မှာ ရနေတဲ့ အသင်းရဲ့ ပြန်လည်နိုးကြားလာမှုကို ဆက်လက်ထိန်းသိမ်းဖို့ မျှော်လင့်နေပါလိမ့်မယ်။ ဒီပွဲမတိုင်ခင် အသင်းဟာ ပြည်တွင်းပြိုင်ပွဲ ၅ပွဲမှာ ၄ပွဲ အနိုင်ရခဲ့ပါတယ်။ လာမယ့်ပွဲအတွက် ပြင်ဆင်မှုတွေ လုပ်နေချိန် နှင်းတွေကျနေတဲ့ ခါဘီက လေ့ကျင့်ရေးကွင်းမှာ လီဗာပူး ကစားသမားတွေက ဘောလုံးစကေးတွေ လေ့ကျင့်နေခဲ့ကြတယ်။ ဒါပေမယ့် ဒီလေ့ကျင့်ခန်းကနေ ဘာတွေသတိပြုစရာ ဖြစ်ခဲ့လဲ.. ဒီယက်ဇ် လူးဝစ် ဒီယက်ဇ်ဟာ စနေနေ့ပွဲ မတိုင်ခင် ပွဲကြို လေ့ကျင့်ရေးမှာ မပါဝင်ခဲ့ပေမယ့် ပြန်လည်ထူထောင်ရေး လေ့ကျင့်ခန်းတွေကို အရှိန်မြှင့်တင်ခဲ့တယ်လို့ သိရပါတယ်။ ဒါပေမယ့် အောက်တိုဘာကတည်းက ဒဏ်ရာကြောင့် မကစားခဲ့ရတဲ့ ဒီယက်ဇ်ရဲ့ ကြံ့ခိုင်မှုနဲ့ ပတ်သက်ပြီး အသင်းက သတိထားစောင့်ကြည့်နေဆဲ ဖြစ်ပါတယ်။ ဗုဒ္ဓဟူးနေ့က အသင်းနဲ့အတူ မလေ့ကျင့်ခဲ့ရတဲ့ ဒီယက်ဇ်ဟာ ဒီအပတ် လေ့ကျင့်ရေးကို ထပ်မံလွဲချော်ခဲ့တာကြောင့် နိုင်ငံတကာ သီတင်းပတ် အပြီးမှ သူ့ကို ပြန်မြင်ရလောက်ပါတယ်။",
"btext2":" ပျောက်နေတဲ့ လေးယောက် လေ့ကျင့်ရေးမှာ ဒီယက်ဇ်တင် မပါတာ မဟုတ်ဘဲ တင်ပါးဒဏ်ရာနဲ့ သီယေဂိုဟာလည်း မပါနိုင်ခဲ့ပါဘူး။ ရီးရဲလ်နဲ့ပွဲတုန်းက တံကောက်ကြော ဒဏ်ရာရခဲ့တဲ့ ဂျိုးဂိုမက်ဇ်ဟာ ပြန်လာနိုင်ဖို့ ကြိုးစားနေရပါတယ်။ ပြီးခဲ့တဲ့အပတ်ကမှ လေ့ကျင့်ရေးဆင်းခဲ့တဲ့ နတ်ဖီးလစ်ကိုလည်း မတွေ့ရပါဘူး။ ရာသီကုန်ထိ နားရမယ့် ကယ်ဗင်ရမ်ဆေးလည်း မပါနိုင်ခဲ့ပါဘူး။ သတိမပြုမိကြတဲ့သုံးယောက် မပါတဲ့သူတွေရှိပေမယ့် ပြီးခဲ့တဲ့အပတ်က ယူနိုက်တက်နဲ့ပွဲမှာ အရံခုံတောင် မထိုင်နိုင်ခဲ့တဲ့သူတွေက အသင်းရဲ့ လေ့ကျင့်ရေးအတွင်း ရှိနေခဲ့ပါတယ်။ ကိတ်တာ အပါအဝင် အာသာမယ်လို၊ ချိန်ဘာလိန်တို့ကို လေ့ကျင့်ရေးကွင်းမှာ မြင်တွေ့ခဲ့ရတာပါ။ ဒဏ်ရာ ပြဿနာ မရှိတဲ့ သူတို့တွေဟာ တခြားသော စီနီယာတွေနဲ့အတူ ပါဝင်ခဲ့ကြပါတယ်။",
"btext3": "   လူငယ်ကစားသမားတွေရဲ့ အခွင့်အရေး ပုံမှန်အတိုင်းပဲ အသင်းကြီးနဲ့အတူ လေ့ကျင့်ဖို့ လူငယ်ကစားသမားများစွာအတွက် အခွင့်အရေးတွေ ဆက်ရနေခဲ့တာပါ။ ဂိုးမက်စ်နဲ့ ဖီးလစ်တို့ မပါဝင်နိုင်တာကြောင့် ဗန်ဒိုက်၊ ကိုနာတေး၊ မာတစ်တို့ပြီးရင် ဗဟိုခံစစ်မှာ ရိုင်းဝီလီယံလည်း ရှိနေပါတယ်။ ဂိုးသမား နေရာမှာတော့ ပီတာလူဂါနဲ့ ဟာဗေးဒေးဗီးတို့ဟာ အေဒရီရန်၊ အယ်လစ်ဆန်တို့နဲ့အတူ သူတို့ရဲ့ အရည်အချင်းကို ပြသခဲ့ကြပါတယ်။ ကလယ်ဟာကိုတော့ မတွေ့ခဲ့ပါဘူး။   ",
"imgurl1":"https://nyanaykhin.com/wp-content/uploads/2023/03/20291032023-678x381.jpg",
"imgurl2":"https://nyanaykhin.com/wp-content/uploads/2022/12/klopp-diaz-white-1024x576.jpg",
"imgurl3":"https://nyanaykhin.com/wp-content/uploads/2022/09/arthur-u-21-1024x562.jpg",
"video":"no"
 },

             {"ndate":"Mar 10, 2023",
"htext":"ပေါင် သန်း ၆၀ တန် စာချုပ်သစ်နဲ့အတူ ဂျာစီ စပွန်ဆာ တန်ကြေးဟာ ပေါင် သန်း ၂၆၀ ထိ ရှိလာ",
"btext1":"လီဗာပူးအသင်းဟာ ကလပ်ရဲ့ အဓိက စပွန်ဆာ အဖွဲ့တစ်ခုဖြစ်တဲ့ Expedia နဲ့ ၄ နှစ် သက်တမ်းတိုးစာချုပ် သဘောတူညီမှု ရခဲ့ပြီဖြစ်ပါတယ်။ ၂၀၂၀-၂၀၂၁ ဘောလုံးရာသီမှာ စတင် လက်တွဲခဲ့တဲ့ Expedia အဖွဲ့ဟာ တစ်နှစ်ကို ပေါင် ၁၀ သန်းဝန်းကျင် စပွန်ဆာပေးထားတာဖြစ်ပြီး ဒီရာသီအကုန်မှာ စာချုပ်ကုန်မှာဖြစ်ပါတယ်။ စာချုပ်သစ်ကတော့ တစ်နှစ်ကို ပေါင် ၁၅ သန်း ဝန်းကျင်ဖြစ်ကာ ပေါင် သန်း ၆၀ အာမခံချက်ရှိပါတယ်။ အမျိုးသားအသင်းအပြင် အမျိုးသမီးအသင်းကိုပါ စပွန်ဆာအဖြစ် တာဝန်ယူဖို့ သဘောတူညီချက် ပါဝင်ထားသလို အမျိုးသမီးအသင်းရဲ့ ပွဲစဉ်တွေအတွက် ခရီးသွားလာမှု အပိုင်းမှာလည်း Expedia က တာဝန်ယူထားပါတယ်။ ဒီရာသီစမှာ လီဗာပူးအသင်းဟာ Standard Chartered နဲ့ တစ်နှစ်ကို ပေါင် သန်း ၅၀ တန်ကြေးရှိတဲ့ ၄ နှစ် စာချုပ်သစ်ကို သဘောတူညီမှုရထားကာ လာမယ့်ရာသီမှာ စတင် အသက်ဝင်ပါမယ်။ ယခင်စာချုပ်ထက် တစ်နှစ်ကို ပေါင် ၁၀ တန်း တိုးရခဲ့ခြင်းဖြစ်ပြီး စာချုပ် စုစုပေါင်း တန်ကြေးက ပေါင် သန်း ၂၀၀ အာမခံချက် ရှိထားပါတယ်။  ",
"btext2":" ဒီစာချုပ် ၂ ခု အောင်မြင်ရေးအတွက် ရာသီစတုန်းက လီဗာပူးအသင်းဟာ ဥရောပ လေ့ကျင့်ရေး ခရီးစဉ်တွေကို အစား မိတ်ဖက်တွေနဲ့ အနီးကပ် ဆွေးနွေးမှု ပြုလုပ်ဖို့ အာရှကို သီးသန့်ခရီး ထွက်လာခဲ့ရပါတယ်။ ကလပ်ရဲ့ ရေရှည် လက်တွဲဘက်တွေကို အသင်းရဲ့ အလေးပေးမှုကို ပြသတဲ့ အနေနဲ့ စီနီယာတွေအပြင် လူငယ်တွေ အပြည့် ခေါ်ယူခဲ့တဲ့ အဆိုပါ ခရီးစဉ်ဟာ စီးပွားရေးအရ အကျိုးထွက်ပေမယ့် ကစားသမားတွေ ဒဏ်ရာ ပြဿနာတွေ များစွာ ရင်ဆိုင်ခဲ့ရပါတယ်။ အခုချိန်မှာ စာချုပ်ကြီး ၂ ခု အောင်မြင်ထားတဲ့ အသင်းဟာ လာမယ့် နွေရာသီကြိုမှာတော့ စီးပွားရေးဆိုင်ရာ ချစ်ကြည်ရေးပွဲတွေ၊ ပွဲကြို ခရီးစဉ်တွေကို အာရုံစိုက်တော့မှာ မဟုတ်ဘဲ ဥရောပမှာပဲ ရာသီကြို ပြင်ဆင်မှုကို ပြုလုပ်သွားမှာဖြစ်ပါတယ်။ Nike အပါအဝင် အဓိက စပွန်ဆာကြီးတွေကြောင့် လီဗာပူးအသင်းဟာ တစ်နှစ်ကို စီးပွားရေးဆိုင်ရာ ဝင်ငွေ ပေါင် ၂၄၆ သန်းထိ ရထားပြီး လာမယ့်ရာသီမှာတော့ ပိုမို များပြားလာတော့မှာပါ။ Standard Chartered, Expedia နဲ့ The Anfield Road ပွဲကြည့်စင်တို့ထံက ထပ်တိုးရရှိလာမယ့် ဝင်ငွေတွေဟာ လီဗာပူးသမိုင်းမှာ အမြင့်ဆုံးသော အသုံးစရိတ် ထုတ်သုံးမယ့် ဒီနွေစျေးကွက်အတွက် အကူအညီ ဖြစ်လာမယ်လို့ သုံးသပ်ခံထားရတာ ဖြစ်ပါတယ်။",
"btext3": " no ",
"imgurl1":"https://nyanaykhin.com/wp-content/uploads/2023/03/18351032023-678x381.jpg",
"imgurl2":"https://nyanaykhin.com/wp-content/uploads/2023/03/1032232023-1024x656.jpg",
"imgurl3":"no",
"video":"no"
 },

            {"ndate":"Mar 10, 2023",
"htext":"မန်ယူနိုက်တက်ပွဲလောက် ဂိုးမပြတ်နိုင်ဘူး ဆိုတဲ့ ဘုန်းမောက် vs လီဗာပူး ပွဲအတွက် ခရစ် ဆက်တန်ရဲ့ ရလဒ် ခန့်မှန်းချက်",
"btext1":" ဘုန်းမောက် Vs လီဗာပူး ပရီးမီးယားလိဂ် ပွဲစဉ် မတ်လ ၁၁ ရက်၊ စနေနေ့။ မြန်မာစံတော်ချိန် ည ၇ နာရီ။ ဆက်တန်က သုံးသပ်ရာမှာ ” အခုချိန်မှာ ဆွေးနွေးပြောဆိုနေကြမှာက မန်ချက်စတာ ယူနိုက်တက်ကို အနိုင်ယူခဲ့တဲ့နောက် ယာဂင်ကလော့ပ်ရဲ့ လီဗာပူးအသင်း ပြန်လာပြီးလား ဆိုတဲ့ မေးခွန်းကြီးပဲ ဖြစ်ပါလိမ့်မယ်။ သူတို့အတွက် အလှည့်အပြောင်း တစ်ခုလို အခိုက်အတန့်ပါပဲ။ လီဗာပူးက ရီးရဲလ်မက်ဒရစ်နဲ့ ပွဲစဉ်အတွက် လူချန်မလား အဆင့်လေးထဲ ဝင်နိုင်ရေး အားစိုက်ထုတ်မှာလား ဆိုတာ ဒီအပတ်ပွဲမှာ မြင်ရပါမယ်။",
"btext2":"မတ်လအတွက် ဒီပွဲက လီဗာပူးရဲ့ နောက်ဆုံးသော အမှတ်ပေးပွဲ ဖြစ်ပါတယ်။ သူတို့ဟာ ဧပရယ်လထဲမှာတော့ ၈ ရက်ဆိုတဲ့ အချိန်တိုအတွင်း မန်စီးတီး၊ ချယ်ဆီးတို့ကို အဝေးကွင်း သွားရောက် ယှဉ်ပြိုင်ရမယ်။ အာဆင်နယ်ကို အိမ်ကွင်းမှာ ရင်ဆိုင်ရမယ်။ ဒီတော့ ဒီအပတ်ပွဲကို ခြေချော်လို့ မရတော့ပါဘူး။ လီဗာပူးတို့ မက်ဒရစ်မှာ ယှဉ်ပြိုင်ရမယ့်ပွဲမှာ ပြန်လာနိုင်ဖို့ဆိုတာ ဖြစ်လာဖို့ အရမ်း ခက်ခဲပါတယ်။ သူတို့က အဲ့ပွဲထက် ဘုန်းမောက်ပွဲကို ပိုပြီး အာရုံစိုက်နေမှာပါ။ ကလော့ပ် ဘယ်လို လူစာရင်းကို ရွေးချယ်မလဲ ကြည့်ရပါလိမ့်မယ်။ လီဗာပူးပရိသတ်တွေဆိုရင် ယူနိုက်တက်ပွဲတုန်းက လူစာရင်းကို ပြန်သုံးတာပဲ မြင်လိုပါလိမ့်မယ်။ တနင်္ဂနွေနေ့တုန်းက ပွဲမှာ ဂက်ပိုက သိပ်ကို ကောင်းခဲ့တယ်။ သူ စွမ်းဆောင်ရည်ကောင်းပြရင် ဒီအပတ်ပွဲကို နိုင်မှာပါ။ ဂိုးအရမ်းပြတ်ဖို့တော့ မသေချာဘူးပေါ့။ ဘုန်းမောက်က ခံစစ်ကို ကျစ်ကျစ်လစ်လစ် ကစားပါတယ်။ အာဆင်နယ်ကို ရင်ဆိုင်းတုန်းကဆိုရင် သူတို့ကြောင့် လိဂ်ဦးဆောင်သူတွေ အခက်တွေ့ခဲ့တယ်။ ဒီပွဲမှာ အနိုင်ရဖို့အတွက်ဆိုရင် လီဗာပူးတို့ မတိုက်ခိုက်ဘဲ မရပါဘူး ” လို့ ဆိုခဲ့တာ ဖြစ်ပါတယ်။ ခရစ်ဆက်တန် ခန့်မှန်းရလဒ်။ ။ ဘုန်းမောက် ၀-၂ လီဗာပူး ",
"btext3": "   no",
"imgurl1":"https://nyanaykhin.com/wp-content/uploads/2023/03/10401032023-678x381.jpg",
"imgurl2":"https://nyanaykhin.com/wp-content/uploads/2023/03/1827932023-1024x576.jpg",
"imgurl3":"no",
"video":"no"
 },
           {"ndate":"Mar 10, 2023",
"htext":"လီဗာပူးကို အထင်သေးမိတာ မှားကြောင်း ဝန်ခံခြင်း၊ မောင့်အတွက် သန်း ၅၀၊ ကင်နီကို ငိုကြွေးစေသူ ဆာလာနဲ့ လီဗာပူး သတင်းတိုများ",
"btext1":"Anfield Road ပွဲကြည့်စင် တည်ဆောက်မှုဟာ အစီအစဉ်အတိုင်း အကောင်အထည် ဖော်နေတာကြောင့် လာမယ့်ရာသီ အစမှာ အားလုံး ပြီးစီးနေလိမ့်မယ်လို့ ကလပ်ရဲ့ လက်ထောက် စီအီးအိုက ထုတ်ပြောလာပါတယ်။ ချန်ပီယံလိဂ် ၁၆ သင်းအဆင့် ဒုတိယအကျော့မှာ ရီးရဲလ်မက်ဒရစ် တိုက်စစ်မှူး ဘန်ဇီမာ ပါဝင်နိုင်ဖို့ မသေချာပါဘူး။ ကစားသမားဘဝကို ပြန်စခွင့်ရရင် အစကနေ ပြန်စပြီး လီဗာပူးအတွက် ကစားပေးချင်တယ်၊ နိုင်ပွဲတွေ၊ ဆုဖလားတွေမှာ ပရိသတ်တွေနဲ့အတူ အောင်ပွဲခံလိုသေးတယ် တရက်မှ မေ့မရပါဘူးလို့ ဂျရတ်က ဆိုပါတယ်။ ",
"btext2":" စာချုပ် ၁ နှစ်ပဲ ကျန်တော့တဲ့ မေဆန်မောင့်အတွက် ချယ်ဆီးအသင်းက ပြောင်းရွှေ့ကြေး ပေါင် သန်း ၅၀ တောင်းဆိုမှာ ဖြစ်ပါတယ်။ ဘယ်လင်ဟမ်ဟာ နောက်လထဲမှာ သူ့ရဲ့ အနာဂတ်နဲ့ ပတ်သက်ပြီး ဆုံးဖြတ်ချက် ပြုလုပ်သွားမယ်လို့ သိရပါတယ်။ လာမယ့်ရာသီ လီဗာပူးအသင်း ဝတ်ဆင်မယ့် အဝေးကွင်းဂျာစီ ပုံရိပ် ထွက်ပေါ်လာနေပါတယ်။ ဒီရာသီစ ရလဒ်ဆိုးတွေကြောင့် လီဗာပူးအသင်း ပြန်လာနိုင်မှာ မဟုတ်ကြောင်း ပြောဆိုထားမှုအတွက် နယူးကာဆယ် တိုက်စစ်မှူး ဝီဆင်က တရားဝင် တောင်းပန်လိုက်ပါတယ်။",
"btext3": "  ကြာသပတေးနေ့ လေ့ကျင့်ရေးမှာ ဒီယက်ဇ်ကို အသင်းရဲ့ လေ့ကျင့်ရေးတွေအတွင်း ပါဝင်ခွင့် မပေးသေးဘဲ သူ့ရဲ့ တစ်ဦးချင်းဆိုင်ရာ ကြံ့ခိုင်မှုတွေကိုပဲ ဆက်လက် အာရုံစိုက်နေစေပါတယ်။ ဘုန်းမောက်ပွဲကြို အသင်းရဲ့ လေ့ကျင့်ရေးမှာ သီယေဂို၊ ဂိုးမက်စ်နဲ့ နက်ဖီးလစ်တို့ မပါခဲ့ကြပါဘူး။ အန်ဖီးကွင်းမှာ လီဗာပူးကို ၇-၀ နဲ့ အရေးနိမ့်ခဲ့တဲ့ ရလဒ်ဟာ ခပ်လွယ်လွယ် မေ့ဖျောက်လို့ ရနိုင်မှာ မဟုတ်ဘူးလို့ ယူနိုက်တက် နည်းပြတန်ဟက်က ထုတ်ပြောပါတယ်။ ချန်ပီယံလိဂ်ဖိုင်နယ်မှာ လီဗာပူးအတွက် ဆာလာ ပင်နယ်တီ ကန်သွင်းခဲ့စဉ် ကင်းကင်နီဟာ ပျော်ရွှင်လွန်းတာကြောင့် ငိုကြွေးခဲ့တယ်လို့ စတီဗင်ဂျရတ်က ထုတ်ပြောခဲ့ပါတယ်။ လီဗာပူး ကစားသမားဟောင်း လူးကပ် လေဗာဟာ နှလုံးရောဂါကို စစ်ဆေးဖို့ လိုအပ်တာကြောင့် ဘောလုံးကစားခြင်းကနေ ယာယီ ရပ်နားပြီဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/94410320231-678x381.jpg",
"imgurl2":"https://nyanaykhin.com/wp-content/uploads/2023/03/9441032023.jpg",
"imgurl3":"no",
"video":"no"
 },
          {"ndate":"Mar 10, 2023",
"htext":"လီဗာပူးအသင်း ချန်ပီယံလိဂ်မှာ ၁၆ သင်း အဆင့်က ပြုတ်ဖို့ ၉၇% သေချာကြောင်း စူပါကွန်ပျူတာ တွက်ချက်",
"btext1":" လီဗာပူးအသင်းဟာ နောက်အပတ်မှာတော့ ချန်ပီယံလိဂ် ၁၆ သင်းအဆင့် ဒုတိယအကျော့ ပွဲစဉ်အဖြစ် ရီးရဲလ်မက်ဒရစ်ကို အဝေးကွင်း သွားရောက် ရင်ဆိုင်ရမှာပါ။ ပထမအကျော့မှာ ၅-၂ ဆိုတဲ့ ရလဒ်နဲ့ အိမ်ကွင်းမှာ ရှုံးနိမ့်ခဲ့တာဖြစ်ပြီး နာကျင် အချိန်ပိုတွေထိ မရောက်ဘဲ နောက်တစ်ဆင့် တက်ဖို့ဆိုရင် အဝေးကွင်းမှာ ၄-၀ လို ဂိုးပြတ် ရလဒ်ကို ဖော်ဆောင်နိုင်ဖို့ လိုအပ်မှာဖြစ်ပါတယ်။ ဘာနေဗျူးကွင်းမှာ ရီးရဲလ်မက်ဒရစ်ကို အဲ့လောက်ကြီး ဂိုးပြတ်ဖို့က မဖြစ်နိုင်သလောက် ခက်ခဲပါတယ်။ ပွဲကြိုမှာ FiveThirtyEight စူပါကွန်ပျူတာကပဲ ကွာတားဖိုင်နယ် တက်ရောက်နိုင်ချေတွေအတွက် တွက်ထုတ်မှု ပြုလုပ်ရာမှာ လီဗာပူးအသင်းက ၁၆ သင်း အဆင့်ကနေ လှည့်ပြန်နိုင်ချေ ၉၇% ရှိတယ်လို့ ဖော်ပြခဲ့တယ်။",
"btext2":"လုံးဝကြီး အခွင့်အရေး မရှိဘူးလို့တော့ မဖော်ပြထားဘဲ ကွာတားတက်နိုင်ချေ ၃% ရှိတယ်လို့ ဆိုပါတယ်။ ဆီမီးဖိုင်နယ် တက်ရောက်နိုင်ချေ ၂%၊ ဖိုင်နယ်ရောက်နိုင်ချေ ၁% နဲ့ ချန်ပီယံလိဂ်ဖလား အနိုင်ရနိုင်ချေ ၁% တို့ရှိတယ်လို့ ဖော်ပြခဲ့တာပါ။ သို့ပေမယ့်လည်း ကွားတားအဆင့်ကို ၄ သင်း တက်ရောက်ခဲ့ပြီဖြစ်ပြီး လက်ကျန် ၈ သင်းထဲက ချန်ပီယံလိဂ် ပြိုင်ပွဲမှာ ထွက်ရဖို့ ရာနှုန်းအများဆုံးကလည်း ဘွန်ဒက်လီဂါကလပ် ဖရန့်ဖတ်ပြီးရင် လီဗာပူးဖြစ်နေတာပါ။ ကလော့ပ်နဲ့ အသင်းသားတွေကတော့ နောက်ဆုံး ကြိုးစားခွင့်ကို အားထုတ်ကြည့်လို နေကြတာဖြစ်ပြီး ပြီးခဲ့တဲ့ ယူနိုက်တက်ကို ၇-၀ ဖြင့် အနိုင်ရမှုကို သာယာ မနေဘဲ ဘုန်းမောက်ကို အနိုင်ရအောင် ကစားပြီး ချန်ပီယံလိဂ်ပွဲအတွက် အားမွေးထားကြဖို့ တိုက်တွန်းနေတာပဲ ဖြစ်ပါတယ်။ ",
"btext3": "  no ",
"imgurl1":"https://nyanaykhin.com/wp-content/uploads/2023/03/8571032023-678x381.jpg",
"imgurl2":"https://nyanaykhin.com/wp-content/uploads/2023/03/8581032023-1024x656.jpg",
"imgurl3":"no",
"video":"no"
 },
         {"ndate":"Mar 9, 2023",
"htext":"ဂါဗာဒီယိုနဲ့ ပေါ်တူဂီလိဂ်က ခံစစ်မှူး ၂ ဦး အပါအဝင် လီဗာပူး စောင့်ကြည့်နေတဲ့ ခံစစ်မှူး ၆ ဦး",
"btext1":" ၂၀၂၃ နွေမှာ လီဗာပူးအသင်းဟာ ဗဟိုခံစစ်မှူး တစ်ဦး ခေါ်ယူဖို့ ရည်ရွယ်ထားပြီး ဆန်ကာတင် စောင့်ကြည့်မှုတွေ ပြုလုပ်နေပြီ ဖြစ်ပါတယ်။ ဥရောပတလွှားက ခံစစ်မှူးတွေကို လိုက်လံ စောင့်ကြည့်နေမှုမှာ လူသိများနေသူ ၃ ဦးကတော့ လိုက်ဇစ်မှ အသက် ၂၁ နှစ်အရွယ် ဂါဗာဒီယို၊ ဘင်ဖီကာမှ ၁၉ နှစ်အရွယ် အန်တိုနီယို ဆေးဗား၊ စပို့တင်းမှ ၂၁ နှစ်အရွယ် ဂွန်ကာလို အီနာဆီယိုတို့ ဖြစ်ပါတယ်။ လက်တလောမှာ ဂါဗာဒီယိုက စာချုပ်ပါ ပြောင်းရွှေ့ကြေး ယူရို ၁၁၀ သန်း၊ အန်တိုနီယို ဆေးဗားက စာချုပ်ပါကြေး ယူရို သန်း ၁၀၀ တို့ ရှိတယ် ဆိုတာကလွဲလို့ အခြား ကစားသမားတွေရဲ့ ပြောင်းရွှေ့ကြေးတွေကို မသိရသေးပါဘူး။ အန်တိုနီယို ဆေးဗားနဲ့ ဂွန်ကာလို အီနာဆီယိုတို့ကို စောင့်ကြည့်ရေး လီဗာပူး ကင်းထောက်တွေဟာ ပေါ်တူဂီပွဲတွေထိ လိုက်ပါ ကြည့်ရှုထားတာပါ။ ဂါဗာဒီယိုကို စိတ်ဝင်စားပြီး ပြီးခဲ့တဲ့ ဇန်နဝါရီတုန်းက စကားပြောမှု ရှိခဲ့ကြောင်းကို ရိုမန်နိုက ထုတ်ပြောထားတာ ဖြစ်ပါတယ်။",
"btext2":"အင်္ဂလန်ပြည်တွင်းမှာတော့ ချယ်ဆီးက အငှားချထားတဲ့ အသက် ၂၀ အရွယ် ခံစစ်မှူး လီဗီ ကိုးဝဲလ်၊ ဝက်စ်ဟမ်းမှ ၂၆ နှစ်အရွယ် အေဂတ်နဲ့ အဲဗာတန်ကို အငှားလာကစားနေတဲ့ အသက် ၂၀ အရွယ် ဘရိတ်ဝိတ်တို့ ဖြစ်ပါတယ်။ ဒါ့အပြင် စီးရီးအေကလပ် တိုရီနိုအသင်းမှ ပါးရှော့ယာစ်ကိုလည်း သဘောကျနေပါတယ်။ Levi Colwill (Chelsea, 20) Antonio Silva (Benfica, 19) Goncalo Inacio (Sporting CP, 21) Perr Schuurs (Torino, 23) Nayef Aguerd (West Ham, 26) Jarrad Branthwaite (Everton, 20) လီဗာပူးရဲ့ ဦးစားပေးဟာ ကွင်းလယ်ဖြစ်ပေမယ့် ဂိုးသမား၊ ခံစစ်မှူး နေရာတွေကလည်း အားဖြည့်ဖို့ လိုအပ်နေသေးတာပါ။ နွေမှာ ကစားသမား ထွက်ခွာမှုအပေါ် မူတည်ပြီး လူအင်အားဖြည့်တင်းမှာ ဖြစ်ပေမယ့် ဗန်ဒိုက်၊ ကိုနတေးတို့နဲ့အတူ ပွဲထွက်ခွင့် ယှဉ်ပြိုင်မယ့် ခံစစ်မှူးသစ် တစ်ဦးရဖို့ လိုအပ်နေတာ ဖြစ်ပါတယ်။ ",
"btext3": "   no ",
"imgurl1":"https://nyanaykhin.com/wp-content/uploads/2023/03/1952932023-678x381.jpg",
"imgurl2":"https://nyanaykhin.com/wp-content/uploads/2023/03/gvar-1024x576.jpg",
"imgurl3":"no",
"video":"no"
 },
        {"ndate":"Mar 9, 2023",
"htext":"မန်ယူနိုက်တက်ကို နိုင်လို့ အပျော်မကျူးနဲ့ ဘုန်းမောက်က တီးဖို့ စောင့်နေတာလို့ အသင်းကို သတိပေးတဲ့ ယာဂင်ကလော့ပ်",
"btext1":" လီဗာပူးဟာ ဒီရာသီမှာ ကို့ရို့ကားယား ရလဒ်တွေ မကြာခဏ ထွက်ပေါ်နေပြီး မန်ချက်စတာ ယူနိုက်တက်ကို နိုင်ခဲ့တဲ့ သမိုင်းဝင်အောင်ပွဲကြောင့် အာရုံအပျက် မခံနိုင်ဘူးလို့ ကလော့ပ်က တိုက်တွန်းခဲ့ပါတယ်။ အန်ဖီးမှာ ယူနိုက်တက်ကို ၇-၀ နဲ့ အနိုင်ရခဲ့ပေမယ့် ဒါက လီဗာပူးရဲ့ ရပ်တည်ချက်အတွက် ဘာမှ အပြောင်းအလဲ မဖြစ်စေပါဘူး။ အသင်းဟာ အခုထိ ထိပ်ဆုံး ၄ သင်း အပြင်မှာပဲ ဆက်ရှိနေပါတယ်။ ဒါ့အပြင် အန်ဖီးကွင်းမှာ ၉ ဂိုးပြတ် ရှုံးထားခြင်းကြောင့် ဘုန်းမောက်ဟာ လက်စားချေလိုနေမှာ ဖြစ်ပါတယ်။ “ ယူနိုက်တက်ကို နိုင်တာက ကောင်းတဲ့ အခိုက်အတန့်ဖြစ်ခဲ့ပါတယ်။ ဒါပေမယ့် ရာသီအလယ်မှာ ရလဒ်ကိုပဲ ကြည့်လို့မရဘူး။ စွမ်းဆောင်ရည်က အများကြီးပိုပြီး အရေးကြီးတယ်။ ၃မှတ်ကတော့ အတော်လေးကို အရေးပါတာပေါ့။ ဘယ်သူမှ ကျွန်တော်တို့ကို ၇-၀ နဲ့ နိုင်မယ်လို့ မမျှော်လင့်နိုင်ခဲ့ဘူး။ ရူးလောက်စရာဖြစ်ခဲ့တာပါ။",
"btext2":" ကျွန်တော်တို့ နယူးကာဆယ်ကို ကျော်ပြီး အဆင့် ၅ ရောက်လာပြီ။ ဒါက အရေးကြီးတဲ့ ခြေလှမ်းပဲ။ ဒါပေမယ့် ဆက်သွားဖို့ လိုပါတယ်။ ဘောလုံးရာသီကို ပြောင်းလဲစေတဲ့ စွမ်းဆောင်ရည်တစ်ခု ဖြစ်လာဖို့ ကျွန်တော်တို့ သက်သေပြရပါမယ်။ ဒီရာသီမှာ ရခဲ့ဖူးတဲ့ နောက်ထပ် ကြောင်တောင်တောင်ရလဒ်က ဘုန်းမောက်နဲ့ပွဲပဲ။ အခုနေ ကျွန်တော်သာ ဘုန်းမောက်အဝတ်လဲခန်းထဲက လူတစ်ယောက်ဆိုရင် အဲ့ဒီ့ရလဒ်ကို ပြောင်းလဲပစ်ဖို့ စိတ်အားထက်သန်နေမှာပါ ” လို့ ကလော့ပ်က ဆိုပါတယ်။",
"btext3": "     ဘုန်းမောက်ဟာ ၂၁ မှတ်နဲ့ အမှတ်ပေးဇယား အောက်ဆုံးကို ရောက်နေပေမယ့် အဆင့် ၁၅ နေရာက လက်စတာနဲ့ ၄မှတ်သာ ကွာဟနေတာမို့ အိမ်ကွင်းမှာ ရုန်းကစားလာမှာပါ။ ၎င်းတို့ဟာ နောက်ဆုံးကစားခဲ့တဲ့ ပွဲမှာ အာဆင်နယ်ကို ၂-၀ ထိတောင် ဦးဆောင်နိုင်ခဲ့ပြီး နောက်ဆုံး မိနစ်မှ အနိုင်ဂိုး ပေးခဲ့ရတာ ဖြစ်ပါတယ်။ “ သူတို့မှာ အရည်အချင်းရှိပြီး ခက်ခဲတဲ့ လိဂ်တစ်ခုမှာ တကယ်ကောင်းတဲ့ ဘောလုံးရာသီ တစ်ခုကို ကစားခဲ့တာပါ။ တန်းဆင်းဇုန်ကနေ လွတ်ဖို့ တိုက်ပွဲက ပြင်းထန်တယ်။ လူတိုင်းက တန်းမဆင်းရဖို့ အခွင့်အရေးရှိပြီး နောက်ဆုံးရက်အထိ တကယ်ကို စိတ်ဝင်စားစရာ ဖြစ်လိမ့်မယ်။ သူတို့ လုပ်နေတာတွေကို ကျွန်တော်တို့ အများကြီး လေးစားပါတယ်။ ခက်ခဲမယ်ဆိုပေမယ့် ကျွန်တော်တို့ဟာ ယူနိုက်တက်နဲ့ပွဲက ရလဒ်ကို စိတ်ထဲမထားဘဲ အဲ့ပွဲက စွမ်းဆောင်ရည်ကို အသုံးချရမှာပါ ” လို့ ကလော့ပ်က ပြောကြားခဲ့တာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1827932023-678x381.jpg",
"imgurl2":"https://nyanaykhin.com/wp-content/uploads/2023/03/113263202311-1024x576.jpg",
"imgurl3":"no",
"video":"no"
 },

       {"ndate":"Mar 9, 2023",
"htext":"ဒီနွေမှာ ဂျိုတာအတွက် ပြောင်းရွှေ့ကြေးကြီးဖြင့် ကမ်းလှမ်းခံရမှု ရှိနိုင်ကြောင်း သတင်း ထွက်လာ",
"btext1":" လီဗာပူးအသင်း တိုက်စစ်မှူး ဂျိုတာကို ခေါ်ယူရေး နယူးကာဆယ်ဘက်က စိတ်ဝင်စားနေတာနဲ့အတူ အပြောင်းအရွှေ့ ဖြစ်လာနိုင်ကြောင်း သတင်းတွေ စတင် ထွက်ပေးနေပါတယ်။ ပေါ်တူဂီ တိုက်စစ်မှူးဟာ မနှစ်ကဘဲ လီဗာပူးအသင်းနဲ့ ကာလရှည် သက်တမ်းတိုးထားခဲ့တာပါ။ ဒါပေမယ့်လို့ ဆာလာ၊ ဂက်ပို၊ ဒါဝင်အပြင် ဒီယက်ဇ်ပါ ရှိနေတဲ့ တိုက်စစ်ပိုင်း ပုံမှန် နေရာရဖို့ အာမခံချက် မရှိထားပါဘူး။ ဒါကြောင့်ပဲ သူ့ကို​ ခေါ်ယူရေး နယူးကာဆယ်ဘက်က စိတ်ဝင်စားလာတာ ဖြစ်ပါတယ်။ နယူးကာဆယ်ဟာ မနှစ်က တန်းဆင်းဇုန် တိုက်ပွဲကနေ ရုန်းထွက်ဖို့ တန်းဆင်းဇုန် ပြိုင်ဘက်တွေထံက ကစားသမားကောင်းတွေကို ငွေကြေးကြီးတွေ ပေးပြီး ခေါ်ယူဖူးပါတယ်။ ဒီတစ်ကြိမ်မှာလည်း ထိပ်သီး အသင်းတွေထံက ကစားသမားကောင်းတွေဖြစ်တဲ့ မေဆန်မောင့်၊ ဂျိုတာတို့ကို ခေါ်ယူမယ်လို့ သတင်းကြီးလာနေတယ်။",
"btext2":" လီဗာပူးဘက်က ဂျိုတာကို ရောင်းချဖို့ အလျင်လိုနေခြင်း မရှိဘဲ အသက် ၂၆ နှစ်အရွယ် တိုက်စစ်မှူးအတွက် ပြောင်းရွှေ့ကြေးကို ယူရို သန်း ၇၀ ထိ တောင်းဆိုမယ်လို့ သိရတယ်။ လီဗာပူးအသင်းဟာ နွေမှာ အသုံးစရိတ်ကြီး ထုတ်ရမှာမို့ စီနီယာအချို့ကို ရောင်းချမယ်လို့ သိထားရပါတယ်။ မာတစ်၊ ဖာဘင်ညိုတို့ အရောင်းစာရင်း တင်ခံရနိုင်ကြောင်းလည်း သတင်းတွေ ထွက်ထားခဲ့ပြီး ဂျိုတာ သတင်းကတော့ ၂၀၂၃ ခုနှစ်ထဲမှာ စတင် ဖော်ပြလာကြတာပါ။ ဖာမင်နိုကို အလွတ်ဖြင့် ထွက်ခွင့်ပေးမှာဖြစ်ပေမယ့် နောက်ထပ် တိုက်စစ်မှူး တစ်ဦးကို အစားထိုးစရာ မရှိဘဲ လက်လွတ်ခံဖွယ် မရှိပါဘူး။ သတင်းအချို့ကတော့ လီဗာပူးအသင်းဟာ နာပိုလီ တိုက်စစ်မှူး အိုဆစ်ဟမ်ကို သဘောကျပြီး နိုင်ဂျီးရီးယား တိုက်စစ်မှူးဟာ ကလော့ပ်နဲ့ပါ စကားပြောထားတယ်လို့ ဆိုပါတယ်။ အကယ်လို့ အိုဆစ်ဟမ်ဘက်က လီဗာပူးထံ ပြောင်းဖို့ မီးစိမ်းပြရင် ဂျိုတာကို ရောင်းထုတ်မယ်လို့လည်း ဆိုပါတယ်။ ၂၀၂၀ မှာ ယူရို သန်း ၅၀ တန် စာချုပ်ဖြင့် လီဗာပူးကို ပြောင်းလာခဲ့တဲ့ ဂျိုတာဟာ ကလော့ပ်အတွက် ဂျိုကာလို ကစားသမားဖြစ်ပြီး တိုက်စစ်ပိုင်းမှာ နေရာစုံက အံဝင်သူ ဖြစ်ပါတယ်။ သူဟာ ကလပ်အတွက် ၉၉ ပွဲကစား ၃၄ ဂိုးသွင်းကာ ဂိုးထောက်ပံ့မှု ၁၅ ကြိမ် လုပ်ထားနိုင်တဲ့ မှတ်တမ်းကောင်းကိုလည်း ပိုင်ဆိုင်ထားပါတယ်။",
"btext3": "  no ",
"imgurl1":"https://nyanaykhin.com/wp-content/uploads/2023/03/1204932023-678x381.jpg",
"imgurl2":"https://nyanaykhin.com/wp-content/uploads/2023/03/1038532023-1024x576.jpg",
"imgurl3":"no",
"video":"no"
 },

      {"ndate":"Mar 9, 2023",
"htext":"FSG ရဲ့ နည်းပါးလွန်းတဲ့ ရင်းနှီးမြုပ်နှံမှုကို ကျားကန်နေဆဲ လီဗာပူးအသင်းရဲ့ ကိုယ်ပိုင် ရပ်တည်မှု",
"btext1":"FSG လက်အောက်က လီဗာပူးအသင်းဟာ ဥရောပရဲ့ ထိပ်သီး အသင်းတစ်သင်း အဆင့်ကို ပိုမို တက်လှမ်းလာခဲ့ပေမယ့် အဲ့လို အဆင့်မြင့်တင်နိုင်မှုမှာ ပိုင်ရှင်တွေထံက အပြောင်းအရွှေ့အတွက် ငွေကြေး အကူအညီတော့ မပါခဲ့ပါဘူး။ ၂၀၂၂ ခုနှစ် ငွေစာရင်းရှင်းတမ်း ထုတ်ပြန်ချက်မှာ လီဗာပူးအသင်းဟာ တစ်နှစ်စာ ဝင်ငွေ ပေါင် ၅၉၄ သန်းထိ ရောက်ရှိလာခဲ့ပါတယ်။ ဒါဟာ ကိုဗစ်ကာလအလွန် ပရိသတ်အပြည့် ပြန်ကစားခွင့်ရခဲ့သလို ကလပ်တစ်သင်း အမြင့်ဆုံး ကစားနိုင်တဲ့ ပြိုင်ပွဲစုံ ၆၃ ပွဲအတွက် ရရှိတဲ့ ဝင်ငွေဖြစ်ပါတယ်။ ဒီဝင်ငွေထဲမှာတော့ ကွင်းဝင်ကြေး ပေါင် ၈၆ သန်း၊ ရုပ်သံကြေးနဲ့ ဆုကြေး ပေါင် ၂၆၀ သန်းနဲ့ စီးပွားရေးဆိုင်ရာ စပွန်ဆာတွေကနေ ပေါင် ၂၄၆ သန်းတို့ ပါဝင်ပါတယ်။ ဒါပေမယ့်လည်း ကလပ်ရဲ့ လုပ်ခ၊ အထွေထွေ အသုံးစရိတ်နဲ့ ပိုင်ရှင်တွေကို ပြန်ပေးရတဲ့ အကြွေးတွေကို နှုတ်အပြီးမှာ ပေါင် ၇ သန်းပဲ အမြတ်ကျန်ခဲ့ပါတယ်။ ",
"btext2":"လီဗာပူးပိုင်ရှင်တွေဟာ ၂၀၁၇ ကနေ ၂၀၂၁ ခုနှစ်အတွင်း ၅ နှစ်တာ ကာလအတွင်းမှာ အဓိက ပွဲကြည့်စင် တည်ဆောက်ရေး ၎င်းတို့ဘက်က ထုတ်ချေးထားတဲ့ အထဲက ပေါင် ၃၇ သန်းကို ပြန်ထုတ်ခဲ့တာကလွဲလို့ သီးသန့် အသုံးစရိတ် ချပေးတာလည်း မရှိပါဘူး။ ဒီနေရာမှာ နှိုင်းယှဉ်မှု တစ်ခု လုပ်ပြရရင် အဆိုပါ ၅ နှစ်အတွင်းမှာ အဲဗာတန် အသင်းပိုင်ရှင်တွေဟာ ကစားသမား ခေါ်ယူရေးအတွက် အိတ်စိုက်ပြီး ပေါင် ၄၄၈ သန်းထိ ချပေးခဲ့တာဖြစ်ပါတယ်။ ဒါကြောင့်လည်း လီဗာပူးပရိသတ်တွေက FSG ကို အသင်းအတွက် ငွေထုတ်ဖို့ တောင်းဆိုနေတာ ဖြစ်ပါတယ်။ အသင်းရဲ့ ကိုယ်ပိုင် ဝင်ငွေနဲ့ တစ်ရာသီကို အသုံးစရိတ် ပေါင် သန်း ၁၀၀ လောက် သုံးနိုင်ချိန် ပိုင်ရှင်ဘက်ကပါ နောက်ထပ် သန်း ၁၀၀ လောက် အိတ်စိုက်ပေးဖို့ကို မျှော်လင့်ကြပေမယ့် အဲ့လို ဖြစ်လာမယ့် အလားအလာ လုံးဝ မရှိပါဘူး။ ",
"btext3": "     အခြားတစ်ဘက်မှာတော့ ကလပ်ဟာ ကိုယ်ပိုင်ဝင်ငွေနဲ့ ခိုင်ခိုင်မာမာ ရပ်တည်လာတာ ဖြစ်ပါတယ်။ တစ်ရာသီ လည်ပတ်မှုတွေမှာ အသင်းဟာ ပိုင်ရှင်ထံက ငွေကြေး အကူအညီ ယူစရာမလိုဘဲ ကိုယ်ပိုင် ကွင်းဝင်ငွေ၊ စပွန်ဆာတွေနဲ့အတူ ရပ်တည်လာနိုင်တယ်။ Anfield Road ပွဲကြည့်စင်အပြီးမှာ ကလပ်ရဲ့ ကွင်းဝင်ကြေးဟာ ပေါင် သန်း ၁၀၀ ကို ရောက်ရှိသွားနိုင်ပါတယ်။ ကလပ်တာဝန်ရှိသူတွေက လက်မောင်း စပွန်ဆာ အပါအဝင် စီးပွားရေး ပါတနာ အသစ်တွေကို ရှာဖွေခြင်းနဲ့ စပွန်ဆာအသစ်တွေကို ထပ်မံ ရှာဖွေနေသေးတာ ဖြစ်ပါတယ်။ လီဗာပူးအသင်းဟာ A self-sustaining club ပုံစံ သွားနေတာဖြစ်ကာ ဒီလို ရပ်တည်နိုင်ဖို့ အဓိကကျတဲ့ ဘဏ္ဍာရေးပိုင်းက ကစားသမား ရောင်းချမှုကနေ အကျိုးအမြတ်ယူဖို့၊ စျေးသက်သာတဲ့ ကစားသမားတွေကို ခေါ်ယူပြီး တိုးတက်လာစေကာ စျေးမြင့်မြင့်မှာ ပြန်ရောင်းချဖို့ ဖြစ်ပါတယ်။ ဒါပေမယ့်လို့ ပရိသတ်တွေက ကလပ် ကိုယ်ပိုင် ရပ်တည်နေတာမျိုးထက် ဆုဖလားကို အလိုရှိနေတာဖြစ်ပြီး အဲ့အတွက်ဆိုရင် အပြောင်းအရွှေ့မှာ ချယ်ဆီး၊ မန်စီးတီးတို့လို ထိပ်တန်း ကစားသမားတွေအတွက် အသုံးစရိတ်ကြီးတွေ ထုတ်ရမှာ ဖြစ်ပါတယ်။ FSG နဲ့ကတော့ အဲ့လို မြင်ကွင်းတွေ ဖြစ်လာမှာ မဟုတ်ဘူးလို့ ယုံကြည်ထားကြတယ်။ လက်တလော မျှော်လင့်စရာကတော့ ကလပ်ရဲ့ ရှယ်ယာတွေကို အသေးစား ဝယ်ယူမှုနဲ့အတူ ပါတနာအသစ်တွေ ဝင်ရောက်လာဖို့ဖြစ်ပါတယ်။ အဲ့လို ကိစ္စ မဖြစ်လာခင်မှာတော့ ကလပ်ရဲ့ ဝင်ငွေပိုင်းကို ထိန်းထားနိုင်မယ့် ချန်ပီယံလိဂ် ဝင်ခွင့်နဲ့တကွ ဆုဖလား စိန်ခေါ်နေနိုင်ဖို့ပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1044932023-678x381.jpg",
"imgurl2":"https://nyanaykhin.com/wp-content/uploads/2023/03/2013732023-1024x576.jpg",
"imgurl3":"no",
"video":"no"
 },

     {"ndate":"Mar 9, 2023",
"htext":"ချန်ပီယံလိဂ် မဝင်တောင် အန်ဖီးကို ရွေးမယ့် ဘယ်လင်ဟမ်၊ လွယ်လွယ် အရှုံးပေးခဲ့တာ မဟုတ်ဘူးဆိုတဲ့ ရက်ဖိုဒ့်နဲ့ လီဗာပူး သတင်းတိုများ",
"btext1":" ဆာလာဟာ ဒီရာသီ ချန်ပီယံလိဂ်မှာ သွင်းဂိုး အများဆုံး တိုက်စစ်မှူးအဖြစ် ၈ ဂိုး ရထားပြီဖြစ်ပါတယ်။ ဒေါ့မွန်အသင်းဟာ ဘယ်လင်ဟမ်ကို ဆက်ထိန်းနိုင်ဖို့ ဦးစားပေးနေပေမယ့် ရောင်းထုတ်ရမယ်ဆိုရင် ယူရို သန်း ၁၅၀ ကို လျော့ပေးသွားမှာ မဟုတ်ပါဘူး။ ဘယ်တောင်ပံသမား ဒီယက်ဇ်ရဲ့ အခြေအနေဟာ မျှော်လင့်ထားတာထက် ပိုကောင်းပြီး လေ့ကျင့်ရေး အမြန်ဆုံး ပြန်ဝင်တော့မယ်လို့ ကိုလံဘီယာ သတင်းထောက်တွေက ဆိုပါတယ်။ လီဗာပူးနဲ့ ချန်ပီယံလိဂ် ဒုတိယအကျော့ပွဲကို တိုက်စစ်မှူး ဘန်ဇီမာ လွဲချော်နိုင်တယ်လို့ အသံထွက်လာပါတယ်။ လီဗာပူးတီဗီကနေပြီး ဂန္တဝင်ကြီး စတီဗင်ဂျရတ်နဲ့ တိုက်စစ်မှူး ဆာလာတို့ နှစ်ဦး တွေ့ဆုံကြတဲ့ ရုပ်သံ အစီအစဉ် တစ်ခုကို ရိုက်ကူး တင်ဆက်တော့မှာ ဖြစ်ပါတယ်။",
"btext2":" မန်ချက်စတာ ယူနိုက်တက် တိုက်စစ်မှူး ရက်ဖိုဒ့်ဟာ သူတို့ဟာ လီဗာပူးကို လက်မြောက် အရှုံးပေးခဲ့တယ် ဆိုတဲ့ ဝေဖန်ခံရမှုကို အဓိပ္ပာယ်မရှိကြောင်းနဲ့ အဲ့လို မဟုတ်ပါဘူးလို့ ငြင်းဆန်ပါတယ်။ ဒီရာသီ ဆိုးရွားလွန်းတဲ့ ရလဒ်တွေကနေ တုန့်ပြန်ဖို့ ကြိုးစားနေစဉ်မှာ ယူနိုက်တက်ကို နိုင်ပွဲရလိုက်ခြင်းအပေး သာယာမနေဖို့ ကလော့ပ်က လီဗာပူးအသင်းသားတွေကို သတိပေးပါတယ်။ ဘယ်လင်ဟမ်ဟာ လီဗာပူးအသင်း ချန်ပီယံလိဂ်ဝင်ခွင့် လွဲချော်ရင်တောင်မှ နွေမှာ အန်ဖီးကို ပြောင်းလာဖို့ စိတ်ဝင်စားတယ်လို့ သိရပါတယ်။ လီဗာပူးအသင်းဟာ ကလပ်ရဲ့ စာချုပ်ကြီး တစ်ခုဖြစ်တဲ့ လက်မောင်း စပွန်ဆာအဖွဲ့ဖြစ်တဲ့ Expedia နဲ့ ကာလရှည် စာချုပ်သစ် ချုပ်ဆိုဖို့ စီစဉ်နေပါတယ်။ ဒဏ်ရာကနေ ပြန်သက်သာလာဖို့ ကြိုးစားရတာဟာ အတော်လေး ခက်ခဲခဲ့ပြီး အခုကစပြီး ပိုအရေးပါတဲ့ အသင်းသားဖြစ်လာဖို့ အားထုတ်မယ်လို့ ဂျိုတာက ပြောပါတယ်။ ဖြစ်နိုင်ခဲ့မယ်ဆိုရင် ဖာမင်နိုနဲ့ လီဗာပူးကို စာချုပ်ကိစ္စ ပြန်ပြီး စဉ်းစားစေချင်ပါတယ်လို့ ဖာဘင်ညိုက ပြောဆိုပါတယ်။",
"btext3": "   no",
"imgurl1":"https://nyanaykhin.com/wp-content/uploads/2023/03/943932023-678x381.jpg",
"imgurl2":"https://nyanaykhin.com/wp-content/uploads/2023/03/130632023-1024x576.jpg",
"imgurl3":"no",
"video":"no"
 },


    {"ndate":"Mar 8, 2023",
"htext":"ဘယ်လင်ဟမ်က လီဗာပူးကို ရောက်ခဲ့ရင် စတီဗင်ဂျရတ် ခြေရာ နင်းနိုင်မှာလား အွန်နရီရဲ့ အမြင်",
"btext1":" သီယာရီ အွန်နရီဟာ ဂျေမီကာရေဂါနဲ့အတူ ချန်ပီယံလိဂ် တင်ဆက်နေစဉ်အတွင်း ဂျူ့ဒ်ဘယ်လင်ဟမ်ဟာ လီဗာပူးကို ပြောင်းမယ်လို့ သူယူဆကြောင်း ထုတ်ပြောလာခဲ့ပါတယ်။ အင်္ဂလန်သားဟာ ဥရောပရဲ့ အဟော့ဆုံး လူငယ်ကြယ်ပွင့်ဖြစ်ပြီး ဒီနွေမှာ သူ့အတွက် ပြင်းထန်တဲ့ အပြောင်းအရွှေ့ တိုက်ပွဲတွေ ဖြစ်လာနိုင်ဖွယ် ရှိပါတယ်။ ပရီးမီးယားလိဂ်က စိတ်ဝင်စားသူတွေထဲမှာ လီဗာပူးက ဦးဆောင်နေတာဖြစ်ပြီး ရီးရဲလ်မက်ဒရစ်ဟာလည်း သူ့ကို လိုချင်နေခဲ့တာ ကြာပါပြီ။ “ သူက ထူးချွန်ပြီး ပြည့်စုံတယ်။ လှုပ်ရှားမှု တချို့ကို ပြသရတာ ကြိုက်တယ်။ တော်တာလည်း ပြောမနေနဲ့။ သူ့ကို ကျွန်တော် သဘောကျတဲ့အချက်က အမြဲတမ်း ဘောလုံးကို လိုချင်နေတာပဲ။",
"btext2":"သူက တိုက်စစ်ဆင်ရမှာဖြစ်ဖြစ်၊ ခုခံရမှာပဲဖြစ်ဖြစ် ဘယ်တော့မှ မပုန်းကွယ်ဘူး။ အမြဲတမ်း ဘောလုံးကိုင်ထားပြီး တိုက်စစ်မှူးတွေကို သူ ဖန်တီးပေးနို်င်မလား ဆိုတာ ရှာဖွေနေတာပါ။ ဒါကို ကျွန်တော်ကြိုက်တယ်။ သူက ဘောလုံးစကေး ကောင်းရုံတင်မက ကြိုးစားပြီး ဘောလုံး ပြန်လုချင်တဲ့စိတ် ရှိတယ်။ သူဘောလုံးရယူမယ်၊ ကိုယ်တိုင် ကစားမလား ပေးရမလား ကြည့်တယ်၊ ရရင် သူ့အသင်းဖော်တွေဆီ ထပ်ပေးတယ်။ သူက လုပ်ချင်တာဘာမဆို လုပ်နိုင်ပါတယ်။ အဲ့လိုအရည်အသွေးကြောင့် အသင်းတွေက သူ့ကို လိုချင်နေတာပါ။ အသင်းများစွာက သူ့ကိုလိုချင်တယ်။ သူဘယ်ကို ရောက်သွားနိုင်လဲဆိုတာ ကျွန်တော်တို့ အားလုံး သိကြပါတယ်။ ဟုတ်တယ်မလား ဂျေမီ” ဆိုပြီး အွန်နရီက လီဗာပူး ရေပန်းစားနေမှုကို ရည်ရွယ်ပြီး ပြောလိုက်တာပါ။ ကာရေဂါက “ဆုတောင်းပြည့်ပါစေလို့ မျှော်လင့်တာပါပဲ”လို့ အွန်နရီကို တုံ့ပြန်ခဲ့ပါတယ်။ ",
"btext3": "  ဘယ်လင်ဟမ်နဲ့ စတီဗင်ဂျရတ် ကြားမှာ တူညီမှုရှိလားလို့ မေးမြန်းခဲ့ရာ အွန်နရီက “ ရှိတယ်လို့ ပြောရမယ်။ ပြောရတော့ ခက်ပါတယ်။ စတီဗင်ဂျီရဲ့ ကစားပုံကို ကျွန်တော် သဘောကျခဲ့တာပါ။ သူ့မှာ ထူးခြားတဲ့ တစုံတရာ ရှိခဲ့တယ်။ သူက သူနဲ့အတူ အသင်းကိုပါ ဆွဲခေါ်လေ့ရှိတယ်။ အဲ့တော့ လူတိုင်းက ပိုကောင်းအောင် ကစားနိုင်ခဲ့တယ်။ ၂၀၀၅ ချန်ပီယံလိဂ် ဖိုင်နယ်တုန်းက သူသွင်းတဲ့ဂိုးကို မှတ်မိသေးတယ်။ မင်း သူ့ကို ကြည့်လိုက်ပြီး ‘ငါတို့ မင်းနောက်ကို လိုက်မယ်’လို့ ပြောတာ တွေ့လိုက်တယ်။ စတီဗင်မှာ အဲ့လိုမျိုး ခေါင်းဆောင်စွမ်းရည် ရှိခဲ့တာ။ ဘယ်လင်ဟမ်မှာ ဒါမျိုး ရှိလားတော့ ကျွန်တော်သေချာမသိဘူး။ ဒါပေမယ့် သူ့ရဲ့ အရည်အသွေးနဲ့ဆိုရင် ခင်ဗျားချစ်တဲ့အသင်းကို သူသွားမယ်ဆိုရင် သေချာပေါက် အကျိုးပြုနိင်ပါတယ် ”လို့ အွန်နရီက ပြောကြားခဲ့တာဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1901832023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },

         {"ndate":"Mar 8, 2023",
"htext":"အန်ဖီးကွင်းမှာ This Is Anfield ကို သွားထိမိလို့ ပြဿနာတွေ တတ်နေတဲ့ ယူနိုက်တက် တိုက်စစ်မှူး",
"btext1":" နယ်သာလန်သား တိုက်စစ်မှူး ဝဂ်ဟော့စ်ဟာ အန်ဖီးကွင်းမှာ This Is Anfield ကို သွားထိမိလို့ မန်ချက်စတာ ယူနိုက်တက် ပရိသတ်တွေရဲ့ ဒေါသကို ရင်ဆိုင်နေရပြီး ပြဿနာတွေ တတ်နေခဲ့ပါတယ်။ အသက် ၃၀ အရွယ် တိုက်စစ်မှူးဟာ ဘန်လေကနေ ယူနိုက်တက်ကို အငှားနဲ့ သွားကစားနေတာပါ။ လီဗာပူးရဲ့ ဒါဘီပြိုင်ဘက်အသင်းမှာ ကစားနေပေမယ့် ဝဂ်ဟော့စ်ရဲ့ ငယ်ဘဝ အသင်းကတော့ မာဆေးဆိုဒ်ကလပ်ပဲ ဖြစ်ပါတယ်။ တရက်မှာ လီဗာပူးအတွက် ကစားပေးဖို့ဆိုတဲ့ အိပ်မက်ရှိထားတဲ့ နယ်သာလန် တိုက်စစ်မှူးဟာ လက်ရှိမှာ အသက် ၃၀ အရွယ် ရောက်နေပြီမို့ သူ့ဆန္ဒ ပြည့်မြောက်တော့ဖွယ် မရှိပါဘူး။ ဒီအကြောင်းကို ၂၀၁၈ တုန်းက သူထုတ်ပြောခဲ့ဖူးတာပါ။",
"btext2":" နယ်သာလန် ပြည်တွင်းသတင်းနဲ့ အင်တာဗျူးမှာ ဝဂ်ဟော့စ့်က “ ငယ်ငယ်လေးတည်းက လီဗာပူးအတွက် ကစားပေးဖို့ဟာ ကျနော် အိပ်မက်မက်ခဲ့ရတဲ့ ကိစ္စပါ။ အပြည့်အဝ အားထုတ်မှုနဲ့ ဆက်ပြီး ကြိုးစားနေမယ်ဆိုရင် ဒီအခွင့်အရေး ရောက်လာမယ်လို့ ထင်ပါတယ် ” လို့ ဆိုခဲ့ဖူးတာ ဖြစ်ပါတယ်။ လီဗာပူး အားပေးသူတွေနဲ့ လီဗာပူးအသင်း သက်ဆိုင်သူတွေသာ လုပ်လေ့ရှိကြတဲ့ This Is Anfield Sign ကို ထိတွေ့ခြင်းကြောင့် ဝဂ်ဟော့စ်ဟာ သူတို့ ဘက်တော်သား မဟုတ်ဘူးဆိုတာ ယူနိုက်တက် ပရိသတ်တွေ နားလည်ခဲ့ကြပါတယ်။ ၎င်းတို့ကတော့ နယ်သာလန်သားကို ပြင်းပြင်းထန်ထန် ဝေဖန်နေကြတယ်။ ဝဂ်ဟောစ့် ကိုယ်တိုင်ကတော့ သူဟာ နယ်သာလန် အသင်းဖော် ဗန်ဒိုက်က ပွဲထဲ ဝင်ခင် အဆိုပါ sign ကို အမြဲတမ်း ထိလေ့ရှိတာကို သိထားတာကြောင့် ပွဲကြို စိတ်ဓါတ်စစ်ဆင်ရေး အဖြစ် ဗန်ဒိုက် သွားမထိနိုင်အောင် နှောက်ယှက်ခဲ့ခြင်းဖြစ်တယ်လို့ တုန့်ပြန်လာခဲ့ပါတယ်။",
"btext3": "   no ",
"imgurl1":"https://nyanaykhin.com/wp-content/uploads/2023/03/1053832023-678x381.jpg",
"imgurl2":"https://nyanaykhin.com/wp-content/uploads/2023/03/1054832023-819x1024.jpg",
"imgurl3":"no",
"video":"no"
 },


         {"ndate":"Mar 8, 2023",
"htext":"ပြင်းထန်စွာ သတိပေးခံရတဲ့ အသင်းသားများ၊ ဂါဗာဒီယို၊ ဘယ်လင်ဟမ်၊ မက်အလစ္စတာတို့နဲ့ လီဗာပူး သတင်းတိုများ",
"btext1":" မန်ချက်စတာ ယူနိုက်တက်ကို များပြားတဲ့ သွင်းဂိုးတွေဖြင့် စွမ်းဆောင်ရည် ကြီးကြီးပြပြီး အနိုင်ရခြင်းကို ပျော်ပေမယ့် ၃ မှတ်ပဲ ရပါတယ်လို့ MBE ဆုတက်ယူတဲ့ မီလ်နာက ပြောပါတယ်။ သူကတော့ အဆိုပါပွဲကနေ အကောင်းမြင်စရာ အများကြီး ယူနိုင်ဖို့ မျှော်လင့်နေပါတယ်။ လီဗာပူးအသင်းဟာ လာလီဂါကလပ် လာပါမက်စ်အသင်းမှ ကွင်းလယ်လူ Alberto Moleiro ကို ခေါ်ယူဖို့ စုံစမ်းမှု လုပ်ထားခဲ့ပြီး အသက် ၁၉ နှစ်အရွယ် ကွင်းလယ်လူအတွက် ယူရို ၂၅ သန်း ပေးချေရမှာ ဖြစ်ပါတယ်။ လီဗာပူးအသင်းရဲ့ ရာသီကုန် ထိပ်ဆုံး ၄ သင်း ဝင်ခွင့်ဟာ ၅၅.၄% ထိ မြင့်တက်လာခဲ့ပြီလို့ OptaJoe က ဖော်ပြပါတယ်။ မဟာပြိုင်ဘက်ကို ၇-၀ ဖြင့် အနိုင်ရခြင်းအတွက် ယုံကြည်မှု လွန်ကဲနေတာတွေ၊ နိုင်ပွဲအပေါ် သာယာနေတာတွေ လုံးဝ ဖြစ်ခွင့်မရှိကြောင်းနဲ့ ရမှတ်ဟာ ၃ မှတ်ပဲ ဖြစ်တယ်လို့ အသင်းခေါင်းဆောင် ဟန်ဒါဆန်က အသင်းဖော်တွေကို ပြင်းပြင်းထန်ထန် သတိပေးပါတယ်။",
"btext2":" ချန်ပီယံလိဂ်ပွဲအတွက် ဒေါ့မွန်အသင်း လန်ဒန်ကို ရောက်လာစဉ် ရီးရဲလ်မက်ဒရစ်ရဲ့ နိုင်ငံတကာ ဘောလုံး ဒါရိုက်တာ ဂျူနီကာလာဖတ်ဟာ Chelsea Harbour Hotel မှာ ဘယ်လင်ဟမ်ရဲ့ ဖခင်နဲ့ တွေ့ဆုံခဲ့ကြပါတယ်။ လီဗာပူးပိုင်ရှင်တွေဟာ ကလပ်ရဲ့ ရှယ်ယာ ၁၀-၂၀% နီးပါးကို ရောင်းချမှာဖြစ်လို့ ဒါဟာ ပေါင်း သန်း ၃၀၀-၇၀၀ လောက် ရင်းနှီးမြုပ်နှံပေးမယ့် အဖွဲ့ကြီးကို ရှာဖွေခြင်း ဖြစ်ပါတယ်။ လီဗာပူးအသင်းဟာ ဘရိုက်တန် ကွင်းလယ်လူ မက်အလစ္စတာအပေါ် စောင့်ကြည့်မှု ရှိနေပါသေးတယ်။ အာဂျင်တီးနား ကွင်းလယ်လူကို ခေါ်ယူလိုရင် ပေါင် သန်း ၆၀ ပေးရပါလိမ့်မယ်။ ဒေါ့မွန်ဟာ ဘယ်လင်ဟမ်ကို လက်ရှိ ရနေတဲ့ တစ်နှစ်လုပ်ခ ယူရို ၆ သန်းအစား ယူရို ၁၅ သန်း ပေးမယ့် စာချုပ်သစ်ဖြင့် အသင်းမှာ ဆက်ထိန်းရေး ကြိုးစားနေမှုဟာ ၅၀-၅၀ အခြေအနေ ဖြစ်နေပါတယ်။ လီဗာပူးအသင်းက ဂါဗာဒီယို အကြောင်း စုံစမ်းခဲ့တာ မှန်ပေမယ့် ဒီအခြေအနေမှာ ကလပ်နှစ်သင်းကြား တရားဝင် ဆွေးနွေးဖို့ လုံးဝ မစတင်ထားကြပါဘူး။",
"btext3": "  no ",
"imgurl1":"https://nyanaykhin.com/wp-content/uploads/2023/03/101682023-678x381.jpg",
"imgurl2":"https://nyanaykhin.com/wp-content/uploads/2023/03/113263202311-1024x576.jpg",
"imgurl3":"no",
"video":"no"
 },
        {"ndate":"Mar 7, 2023",
"htext":"လာမယ့် အပြောင်းအရွှေ့မှာ ငွေဘယ်လို သုံးမလဲ အသင်းပိုင်ရှင် ဂျွန်ဟင်နရီ ထုတ်ပြော",
"btext1":" လီဗာပူးအသင်းပိုင်ရှင် ဂျွန်ဟင်နရီက လာမယ့် စျေးကွက်တွေမှာ အသုံးစရိတ်တွေကို အမျှော်အမြင်ရှိရှိ အသုံးပြုမှာဖြစ်ကြောင်း ထုတ်ပြောလာပါတယ်။ ကလပ်ကို အပြီးသတ် ရောင်းချရေး ငြင်းဆန်ထားတဲ့ FSG ဟာ အသေးစား ရှယ်ယာရှင် ရှာဖွေမှုနဲ့အတူ ရင်းနှီးမြုပ်နှံမှု ထပ်တိုးဖို့ ကြိုးစားနေတာပါ။ ဒီနွေမှာတော့ လီဗာပူးဟာ အသုံးစရိတ် ပေါင် သန်း ၂၀၀-၃၀၀ ကြား လိုအပ်တယ်လို့ တွက်ဆခံထားရတာ ဖြစ်ပါတယ်။ ဂျွန်ဟင်နရီက “ လီဗာပူး ဘောလုံးအသင်းမှာ ကျနော်တို့ တာဝန်ယူမှုနဲ့ ဆက်ပြီး တည်ဆောက်နေပါတယ်။ အတိတ်က လီဗာပူး အပါအဝင် များစွာသော ဘောလုံးအသင်းဟာ သင့်လျော်မှု မရှိတဲ့ လမ်းကြောင်းတွေကြောင့် ကျဆင်းသွားတာကို ကျနော်တို့ မြင်ဖူးပါတယ်။",
"btext2":" ကျနော်တို့က အပြောင်းအရွှေ့ စျေးကွက်ကို အမျှော်အမြင်ရှိရှိ ဆက်လက် ရင်းနှီးမြုပ်နှံဖို့ အာရုံစိုက်ထားပါတယ်။ ကျနော်တို့ လူစာရင်းအတွက်လည်း အရမ်းကို ဂုဏ်ယူပါတယ်။ တချိန်တည်းမှာပဲ ကျနော်တို့ရဲ့ လေ့ကျင့်ရေး အဆောက်အဦးတွေ၊ အဓိက ပွဲကြည့်စင်နဲ့ လက်ရှိမှာ Anfield Road ပွဲကြည့်စင်တွေအတွက် ရင်းနှီးမြုပ်နှံမှုတွေ လုပ်နေပါတယ်။ ဒါတွေက ကျနော်တို့ လုပ်ဆောင်နေမှုတွေအတွက် လက်ဆုပ်လက်ကိုင် ပြလို့ရတဲ့ သက်ရောက်မှုတွေဖြစ်ပြီး FSG ဟာ အရမ်းကို ကြီးကျယ်တဲ့ ဒီကလပ်ကို တာဝန်ယူမှု အပြည့်ဖြင့် အလေးအနက် လုပ်ဆောင်နေတာ ဖြစ်ပါတယ် ” လို့ ဆိုပါတယ်။",
"btext3": "    လီဗာပူးကို တိုးတက်စေရေး တွဲဘက် ပါတနာ ရှာဖွေမှုနဲ့ ပတ်သက်လို့ “ ကလပ်အတွက် ရင်းနှီးမြုပ်နှံသူ အသစ်တွေကို ရှာဖွေရေး ကြိုးစားနေစဉ်မှာ ကလပ် ရေရှည် အောင်မြင်နိုင်ရေး ကျနော်တို့ အပြည့်အဝ အာရုံစိုက်နေမှာပါ ” လို့ ဂျွန်ဟင်နရီက ထပ်ဆောင်း ပြောဆိုခဲ့တာ ဖြစ်ပါတယ်။ ဒီရာသီ အစပိုင်းမှာတင် မိုက်ဂေါ်ဒန်ဟာ လီဗာပူးအသင်းမှ သူ့ရဲ့ ရာထူးကနေ နောက်ဆုတ်ပြီး အမှုဆောင်ချုပ် ဘီလီဟိုဂန်ကို တာဝန်တွေ လွဲပြောင်းပေးနေတာပါ။ ဂေါ်ဒန်ဟာ ရင်းနှီးမြုပ်နှံသူ ရှာဖွေရေးကို အဓိက ကြိုးစားပေးနေပါတယ်။ ဂျွန်ဟင်နရီကပဲ “ မိုက်ဂေါ်ဒန်က ကလပ်အတွက် ရာနှုန်းပြည့် ပေးဆပ်ထားပါတယ်။ ဒီနွေမှာတော့ သူယာယီ အနားယူပါမယ်။ လုံးဝကြီး အနားယူဖို့ မဟုတ်ပါဘူး။ ကလပ်ကို ဘီလီဟိုဂန်က ဆက်လက် မောင်းနှင်ပေးမှာပါ။ အသင်းရဲ့ စီအီးအိုဖြစ်တဲ့ သူက လူတွေ ထင်ထားတာထက် ပိုပြီး အရေးပါပါတယ်။ ယာဂင်နဲ့ ဘီလီတို့က သိပ်ကောင်းတဲ့ ဆက်ဆံရေး ရှိထားပြီး အလုပ်အတူ တွဲလုပ်နေကြပါတယ် ” လို့ ပြောဆိုသွားတာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/03/2013732023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12-1024x576.jpg",
"imgurl3":"no",
"video":"no"
 },
       {"ndate":"Mar 7, 2023",
"htext":"ကလော့ပ်ရဲ့ ဗားရှင်းအသစ်က ဆာ၊ ဖာ၊ မာ တိုက်စစ်ထက် ပိုငယ်ပြီး ပိုတောင် သန်မာသေးတယ်လို့ ချီးကျူးမှု",
"btext1":" အန်ဖီးကွင်းမှာ သုံးဦး ပေါင်း ဂိုးဒါဇင်ဝက် သွင်းခဲ့ကြတဲ့ ဒါဝင်၊ ဂက်ပို၊ ဆာလာ တိုက်စစ်အတွဲဟာ ဂန္တဝင် တိုက်စစ်အတွဲလို ကောင်းမွန်လှတယ်ဆိုတဲ့ ချီးကျူးချက်တွေ ထွက်ပေးလာနေခဲ့ပါတယ်။ ယာဂင်ကလော့ပ် တည်ဆောက်ခဲ့တဲ့ ပထမမျိုးဆက် တိုက်စစ်ဖြစ်တဲ့ ဆာလာ၊ ဖာမင်နို၊ မာနေး သုံးယောက်တန်းဟာ ဒီရာသီပြီးရင် ဆာလာ တစ်ဦးတည်း ကျန်ရှိတော့မှာပါ။ ဒါကြောင့် ကလော့ပ်ဟာ သူ့အသင်းကို ဦးဆောင်ပေးမယ့် ဒုတိယမျိုးဆက် တစ်ခုကို စတင် တည်ဆောက်နေတာ ဖြစ်ပါတယ်။ လီဗာပူး ကစားသမားဟောင်း ကာရေဂါကလည်း ယူနိုက်တက်ကို အနိုင်ရတဲ့ပွဲမှာ ဂက်ပိုရဲ့ တိုက်စစ် ဦးဆောင်ပေးနိုင်စွမ်းကို အားရကျေနပ်နေပါတယ်။ ‘ ကျနော် အရမ်းကြိုက်တာက ဂက်ပိုရဲ့ ဒုတိယဂိုးပါ။ သူ့မှာ အဲ့လောက် အရှိန်ကောင်းကောင်း ပြေးနိုင်စွမ်း ရှိမယ် မထင်ခဲ့ပေမယ့် သူက ပါဝါ ကောင်းကောင်းနဲ့ ပြေးလွှားခဲ့တယ်။ ပြီးတော့ သိပ်ကောင်းတဲ့ ကမ္ဘာ့အဆင့် အဆုံးသတ်ကို လုပ်ပြခဲ့ပါတယ် ’ လို့ ချီးကျူးခဲ့တာ ဖြစ်ပါတယ်။",
"btext2":"ယူနိုက်တက်ကို ၇-၀ ဖြင့် အနိုင်ယူခဲ့တဲ့ ပွဲမှာ ဆာလာရဲ့ တွဲဘက်တွေဖြစ်တဲ့ ဂက်ပိုနဲ့ ဒါဝင်ဟာ အသက် ၂၃ နှစ် အရွယ်တွေပဲ ရှိကြသေးတာ ဖြစ်ပါတယ်။ သူတို့တွေဟာ အများကြီး တိုးတက်လာနိုင်သေးတဲ့ အသက်အရွယ်နဲ့ အလားအလာ ရှိကြပါတယ်။ ဘီဘီစီကနေ ပရီးမီးယားလိဂ် တိုက်စစ်မှူးဟောင်း Troy Deeney က ပြောရာမှာ ” လီဗာပူးရဲ့ တိုက်စစ်က ပြီးခဲ့တဲ့ သုံးယောက်တန်း တိုက်စစ်ထက်တောင် ပိုသန်မာပြီး ပိုမြန်ပါသေးတယ်။ ဂက်ပိုကို အလယ်မှာ ထားပြီး သုံးနေတာက ဖာမင်နို ဗားရှင်းအသစ် ပြန်ရလိုက်သလိုပါပဲ။ ဂက်ပိုရဲ့ အဆုံးသတ်က သီယာရီ အွန်နရီ ငယ်ငယ်ကနဲ့ ဆင်ပါတယ်။ သူတို့ သုံးယောက်က ပြိုင်ဘက်ရဲ့ ခံစစ်ကြောင်းကို သိမ်းပိုက်ထားပြီး အကောင်းဆုံးကတော့ အနည်းဆုံး ၁ ယောက်လောက်ဟာ ဂိုးသွင်းဖို့ ဂိုးပေါက်မှာ ရှိနေတာပါပဲ။ ဒါက ကျနော် မြင်တဲ့ လီဗာပူး အကောင်းဆုံး လုပ်နိုင်ခြင်းပါပဲ ” လို့ ချီးကျူးခဲ့တာ ဖြစ်ပါတယ်။ ",
"btext3": "    no",
"imgurl1":"https://nyanaykhin.com/wp-content/uploads/2023/03/1849732023-678x381.jpg",
"imgurl2":"https://nyanaykhin.com/wp-content/uploads/2023/03/18467320231-1024x576.jpg",
"imgurl3":"no",
"video":"no"
 },

      {"ndate":"Mar 7, 2023",
"htext":"ဆာလာ ဦးဆောင်တဲ့ တိုက်စစ်ကို စိတ်ချလာရပြီမို့ ကလော့ပ်ရဲ့ ဒုတိယခြေလှမ်း စတင်တော့မည်",
"btext1":" ယာဂင်ကလော့ပ်ဟာ လီဗာပူးအသင်းမှာ သူ့ရဲ့ ဒုတိယမျိုးဆက်ကို တည်ထောင်ဖို့ စတင်နေခဲ့ပြီဖြစ်ကာ ပထမအဆင့် ပလန်တွေကို အကောင်အထည် ဖော်နိုင်ခဲ့ပါပြီ။ မာနေးကို လက်လွတ်ရခြင်းနဲ့ ဖာမင်နို ဒဏ်ရာကြောင့် ရုန်းကန်နေရခြင်းတွေကြောင့် ဒီရာသီမှာ တိုက်စစ်ကို သွေးသစ်လောင်းရေးဟာ ကလော့ပ်ရဲ့ ပလန်ဖြစ်ခဲ့ပါတယ်။ အစောပိုင်းက ကွင်းလယ်ကို အရင် ပြုပြင်လိုပေမယ့် မာနေး အသင်းကနေ ထွက်ခွင့်တောင်းရာက တိုက်စစ်ကို ဦးစားပေးဖို့ ပြောင်းလဲ စီစဉ်ခဲ့ရတာပါ။ နောက်ဆုံး ၄ ပွဲအတွင်း ဆာလာ၊ ဒါဝင်နဲ့ ဂက်ပိုတို့ အတူတွဲကစားရာမှာ သူတို့ ၃ ဦးဟာ သွင်းဂိုး ၁၀ ဂိုးနဲ့ ဂိုးထောက်ပံ့မှု ၄ ကြိမ် လုပ်နိုင်ခဲ့ပါတယ်။ ဒါဟာ တူညီတဲ့ ပွဲအတွင်း ဆာလာ၊ မာနေး၊ ဖာမင်နိုတို့ လုပ်နိုင်ခဲ့တဲ့ အမြင့်ဆုံး ကိန်းဂဏန်းဖြစ်တဲ့ ၇ ဂိုးနဲ့ ဂိုးထောက်ပံ့မှု ၅ ကြိမ်ထက်တောင် ပိုမြင့်မားပါတယ်။",
"btext2":" ဒီရာသီမှာ အသစ်ခေါ်ယူခဲ့တဲ့ ဒါဝင် နူးညက်စ်ဟာ အထိုင်ကျဖို့ အချိန်ယူနေရသလို ဒီယက်ဇ်၊ ဂျိုတာတို့ကလည်း ဒဏ်ရာကြောင့် အသင်းကို မကူညီနိုင်ခဲ့ပါဘူး။ ဂက်ပိုကို အသင်းလူစာရင်းထဲ ထည့်သွင်းရာမှာ အခုလို တိုးတက်မှုတွေ မမြင်ရခင် သီတင်းပတ် ၄ ခုလောက် အချိန်ယူခဲ့ရပါသေးတယ်။ ခံစစ်၊ ကွင်းလယ်နဲ့ တိုက်စစ် နေရာစုံ ဟန်ချက်မညီခြင်းနဲ့အတူ လီဗာပူးရဲ့ ဘောလုံးရာသီက ဆွဲချခံခဲ့ရပြီး အခုနောက်ပိုင်းမှ ခိုင်မာတဲ့ တိုက်စစ်ကြောင်းနဲ့ ရလဒ်ကောင်းတွေ ပြန်ယူလာနိုင်ခဲ့တာ ဖြစ်ပါတယ်။ လက်တလောမှာ ဒါဝင်၊ ဆာလာနဲ့ ဂက်ပိုကို အဓိက တိုက်စစ်အတွဲအဖြစ် ထုတ်သုံးနေပေမယ့် ဂျိုတာ၊ ဒီယက်ဇ်တို့ကို နေရာပေးရဖို့လည်း ရှိနေပါတယ်။ ကာဗာရိုဟာ ဆိုရင် ပွဲထွက်ခွင့်မရခဲ့တာ အချိန်တစ်ခု ကြာခဲ့ပါပြီ။",
"btext3": " ဒါကြောင့် နွေမှာ စီနီယာ တိုက်စစ်မှူး ဖာမင်နိုကို လက်လွတ်ရပေမယ့် တိုက်စစ်ဟာ လုံလောက်တဲ့ အင်အားမျိုး ရှိနေပြီလို့ ကလော့ပ်က ယုံကြည်ထားတယ်။ စိတ်ချရတဲ့ တိုက်စစ်ကို ပိုင်ဆိုင်နေပြီမို့ ကလော့ပ်ဟာ သူ့ရဲ့ လူစာရင်း ပြန်လည် တည်ဆောက်မှုရဲ့ နောက်ထပ် ခြေလှမ်းအဖြစ် ကွင်းလယ်ပိုင်းကို အဆင့်မြင့်တင်ရေးအား အာရုံစိုက်လာတော့မှာ ဖြစ်ကြောင်း တယ်လီဂရပ် သတင်းထောက် Chris Bascombe က ဆိုပါတယ်။ ဒီအင်အားဖြည့်မှုဟာ ၂၀၁၈ တုန်းက ဗန်ဒိုက်ကို ခေါ်ယူစဉ် သုံးခဲ့တဲ့ ကလပ် စံချိန်တင်ကြေး ပေါင် ၇၅ သန်းကို သေချာပေါက် ချိုးဖျက်ပါလိမ့်မယ်လို့လည်း ၎င်းက ထပ်လောင်း အသိပေးခဲ့တာပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2023/03/1109732023-678x381.jpg",
"imgurl2":"https://nyanaykhin.com/wp-content/uploads/2023/01/salah-gakpo-nunez-1024x576.jpg",
"imgurl3":"no",
"video":"no"
 },

     {"ndate":"Mar 7, 2023",
"htext":"ဂါဗာဒီယို စုံစမ်းမှု၊ ကွင်းထဲဝင်တဲ့ ပရိသတ်ကို အရေးယူမယ်၊ ၇-၀ နိုင်ပွဲကို အောင်ပွဲမခံခြင်းနဲ့ လီဗာပူး သတင်းတိုများ",
"btext1":" အသင်းသမိုင်းမှာ ပရီးမီးယားလိဂ် သွင်းဂိုး အများဆုံး တိုက်စစ်မှူး ဖြစ်လာရခြင်းကို ဂုဏ်ယူတယ်လို့ ဆာလာက ပရိသတ်တွေကို အကြောင်းပြန်ပါတယ်။ လီဗာပူးအသင်းဟာ ယူနိုက်တက်ကို အနိုင်ရခြင်းအတွက် ဘာအောင်ပွဲခံမှုမှ လုပ်မှာ မဟုတ်ပါဘူး။ ကလပ်ဟာ အဆင့် ၅ နေရာမှာ ရပ်တည်နေပြီး ဒီရာသီ ဆုဖလား အောင်မြင်ဖို့ကလည်း မက်ဒရစ်မှာ အံ့ဖွယ် နိုင်ပွဲတစ်ခု ရမှ အခွင့်အရေး ရှိမှာဖြစ်လို့ ထွေထွေထူးထူး ပါတီပေးနေရမယ့် အချိန် မဟုတ်တာကို အသင်းဘက်က နားလည်ထားပါတယ်။ အန်ဖီးကွင်းအတွင်း ၇ ဂိုးမြောက် သွင်းဂိုးအတွက် အောင်ပွဲခံချိန် ကွင်းတွင်း ကျူးကျော်ဝင်ရောက်ခဲ့တဲ့ ပရိသတ်ကို အသင်းဘက်က အရေးယူပါမယ်။ ရော်ဘတ်ဆန် ကာလရှည် ဒဏ်ရာရသွားနိုင်တဲ့ထိ ထိတွေ့မှုဖြစ်ခဲ့ခြင်းကို ကလော့ပ်က အတော်လေး စိတ်ဆိုးနေတာ ဖြစ်ပါတယ်။",
"btext2":" လိုက်ဇစ် ခံစစ်မှူး ဂါဗာဒီယိုကို ခေါ်ယူရေးအတွက် ဇန်နဝါရီတုန်းက လီဗာပူးအသင်း ဝင်ရောက် စုံစမ်းခဲ့ပါတယ်။ နွေမှာ သူ့ကို ခေါ်ယူရေးအတွင်း လီဗာပူး ပါနိုင်မယ်လို့ ယူဆမိကြောင်း သတင်းထောက်က ပြောပါတယ်။ ဘီဘီစီ သုံးသပ်သူ မီကာ ရစ်ချက်က လူတိုင်းက ယူနိုက်တက် သိပ်ညံ့တယ်ပဲ ပြောကြပေမယ့် လီဗာပူးအသင်း ကောင်းလွန်းခဲ့လို့ ဒီလောက်ထိ အခြေအနေကို ရောက်ရှိသွားတာလို့ ၇-၀ နိုင်ပွဲနဲ့ ပတ်သက်ပြီး မှတ်ချက်ပေးပါတယ်။ တိုက်စစ်ပိုင်းက အကောင်းမြင်စရာတွေ အရမ်းများလာတာမို့ ကလော့ပ်ဟာ နွေမှာ ကွင်းလယ် ပြန်လည် ဖွဲ့စည်းရေးအတွက်ကို အပြည့်အဝ အာရုံစိုက်မယ်လို့ သိရပါတယ်။ ယူနိုက်တက်ပွဲမှာ ဘာ့ဆဲတစ်၊ ဂျိုတာကို မထည့်ဘဲ ဟာဗေးနဲ့ ဂက်ပိုကို ထည့်သွင်းကာ ကာဆီမီရို၊ ဒါလော့ကို ရင်ဆိုင်စေတဲ့ ကလော့ပ်ရဲ့ ရွေးချယ်မှုက ရာနှုန်းပြည့် မှန်ကန်တယ်လို့ နည်းစနစ်သမားတွေက ထောက်ပြခဲ့ပါတယ်။",
"btext3": "  no",
"imgurl1":"https://nyanaykhin.com/wp-content/uploads/2023/03/931732023-678x381.jpg",
"imgurl2":"https://twitter.com/i/status/1632517967391911937",
"imgurl3":"no",
"video":"no"
 },

    {"ndate":"Mar 6, 2023",
"htext":"ချာတူးလန်လွန်းလို့ လူတိုင်းက လီဗာပူးနဲ့ တွေ့ချင်နေကြတာ အခုတော့ အဆိပ်ရှိသေးမှန်း သိကုန်ကြပါပြီ – ကလော့ပ်",
"btext1":" အန်ဖီးကွင်းမှာ ပြိုင်ဘက်ကြီးကို အရှက်တကွဲဖြစ်တဲ့ထိ အနိုင်ယူခြင်းဟာ လီဗာပူးက အဆိပ်ရှိဆဲ အသင်းဆိုတာကို ကြေညာနိုင်ခဲ့ခြင်းအဖြစ် ကလော့ပ်က ယုံကြည်ပါတယ်။ ဒီရာသီမှာ လီဗာပူးအသင်းဟာ လှောင်ရယ်ခံ အသင်းအဆင့်ထိ ထိုးဆင်းခဲ့ပြီး တန်းဆင်းဇုန်နားက အသင်းတွေကတောင် ဂိုးပြတ် အနိုင်ယူတာမျိုးတွေ ဖြစ်ခဲ့တာပါ။ ကမ္ဘာ့ဖလားအပြီး သီတင်းပတ် အနည်းငယ် ကြာတဲ့တိုင်းအောင် အသင်းဟာ ဆိုးရွား ညံ့ဖျင်းနေခဲ့တာ ဖြစ်ပါတယ်။ အရင်နှစ်တွေကလို ရလဒ်ပိုင်းအား စက်တလုံးလို ယူနိုင်စွမ်းရှိတဲ့ အဆင့်မျိုးထိ ပြန်မရောက်သေးပေမယ့် ပြိုင်ဘက်တွေဟာ လီဗာပူးကို ရင်ဆိုင်ရမှာ လွယ်ပါတယ်ဆိုတဲ့ အတွေးမျိုးတွေ ရှိကုန်ကြတော့မယ် မထင်ပါဘူး။ ကလော့ပ်ကပဲ “ ကျွန်တော်တို့ လိုအပ်နေတဲ့ ရလဒ်ကောင်း၊ ခြေစွမ်းကောင်းကို ဒီညမှာ ရခဲ့ပါတယ်။ ပွဲအစတည်းက အရမ်းကို လွှမ်းမိုးနိုင်ခဲ့ပြီး အရမ်းကို လိုက်လျောညီထွေ ကစားနိုင်ခဲ့ပါတယ်။ ကျွန်တော် မြင်မိတာကတော့ အခိုက်အတန့် အများကြီးမှာ ကျွန်တော်တို့ ချိန်သားကိုက် လုပ်နိုင်တာကိုပါ။",
"btext2":" ဒုတိယပိုင်းမှာ အံ့ဩစရာကောင်းတဲ့ ဂိုး၂ဂိုး ရပြီးကတည်းက ကျွန်တော်တို့ အမြင့် ပျံသန်းနိုင်ခဲ့တာပဲ။ ဒီရလဒ်က ရူးလောက်စရာဆိုတာ သိပါတယ်။ ဒါပေမယ့် စွမ်းဆောင်ရည်ကလည်း ထူးချွန်ခဲ့တာကို အသိအမှတ်ပြုရမှာပါ။ လွန်ခဲ့တဲ့ လအနည်းငယ်တုန်းက လူတိုင်းဟာ လီဗာပူးနဲ့ ကစားရတာ ကောင်းတယ်လို့ တွေးခဲ့ကြတယ်။ လူရှေ့သာ ထုတ်မပြောတာ လူတိုင်း အဲ့လိုတွေးကြတာပဲ။ ဘာလို့လဲဆိုတော့ ကျွန်တော်တို့က အတော်လေး ရုန်းကန်ခဲ့ရတာကိုး။ ဒါပေမယ့် အခုတော့ လီဗာပူးနဲ့ တွေ့ရတာ သူတို့အတွက် မကောင်းလောက်တော့ပါဘူး။ ကျွန်တော်တို့ဟာ အရင်ပုံစံတွေနဲ့ ပိုတူလာတယ်။ ကျွန်တော်တို့ အဆိပ်ရှိနေသေးတယ် ဆိုတာ လူတိုင်းသိသွားတာက အရေးကြီးပါတယ် ” လို့ ပွဲအပြီးမှာ ပြောဆိုခဲ့တာ ဖြစ်ပါတယ်။ လီဗာပူးအသင်းဟာ နောက်ထပ် ပရီးမီးယားလိဂ်ပွဲအဖြစ် ဒီရာသီစ အန်ဖီးမှာ ၉ ဂိုးပြတ် အနိုင်ယူထားဖူးတဲ့ ဘုန်းမောက်ကို အဝေးကွင်း သွားရောက် ရင်ဆိုင်ရမှာ ဖြစ်ပါတယ်။",
"btext3": "  no",
"imgurl1":"https://nyanaykhin.com/wp-content/uploads/2023/03/1751632023-678x381.jpg",
"imgurl2":"https://nyanaykhin.com/wp-content/uploads/2023/03/113263202311-1024x576.jpg",
"imgurl3":"no",
"video":"no"
 },
   {"ndate":"Mar 6, 2023",
"htext":"ဆာလာ ပြန်လာပြီ၊ ဘော်ဘီ လမ်းခွဲမှာ ဂက်ပို ရောက်လာခြင်း၊ ဒါဝင်ဟာ ပြောင်းစရာ မဟုတ်ခြင်းနဲ့ ၇-၀ နိုင်ပွဲမှ ပြောစရာများ",
"btext1":" လိုင်း ၃ လိုင်းလုံး ပြောင်းလဲခြင်း ဒီပွဲမှာတော့ ကြားရက် ဝုဗ်ပွဲအတွင်း ပွဲထွက်လူစာရင်းမှာ မပါခဲ့ကြတဲ့ ဘယ်အစွန်မှာ ရော်ဘတ်ဆန်၊ ကွင်းလယ်မှာ ဟန်ဒါဆန်၊ တိုက်စစ်မှာ ဂက်ပိုတို့ ပြန်ပါလာခြင်းနဲ့အတူ လိုင်း ၃ လိုင်းလုံးမှာ အပြောင်းအလဲ ရှိခဲ့ပါတယ်။ ဒီ ၃ ဦးလုံးဟာ ပွဲစဉ်ရဲ့ အကောင်းဆုံး ခြေစွမ်းရှင်တွေထဲ ပါဝင်ခဲ့ကြပြီး ရော်ဘတ်ဆန်နဲ့ ဂက်ပိုတို့ရဲ့ အကွက်မြင်တဲ့ တွဲဘက်မှုဟာ လီဗာပူးကို ဦးဆောင်ဂိုး ရစေခဲ့သလို ဟန်ဒါဆန်ရဲ့ ကောင်တာ တိုက်စစ် ပြန်စပေးမှုဟာ သွင်းဂိုး အကြိမ်ကြိမ် ရစေခဲ့ပါတယ်။ ဒါဟာ ဒီရာသီ တောက်လျှောက် ရုန်းကန်နေရတဲ့ ကြံ့ခိုင်မှု အခြေအနေ ဆိုးရွားခြင်းကနေ လီဗာပူးတို့ ပြန်လည် ရုန်းထလာနိုင်ခြင်းရဲ့ သက်သေဖြစ်ပြီး သီယေဂို၊ ဒီယက်ဇ်တို့လို ကစားသမားတွေ ပြန်လာခဲ့ရင် ပိုလိုတောင် ရွေးချယ်စရာ ရှိလာဦးမှာပါ။",
"btext2":" ဘော်ဘီ လမ်းခွဲမှာ ဂက်ပို ရောက်လာခြင်း ဒီအပတ်မှာ လီဗာပူးအတွက် စိတ်မကောင်းစရာ သတင်း ပေါ်ထွက်လာခဲ့ပါတယ်။ ဘော်ဘီဟာ စိန်ခေါ်မှုအသစ်အတွက် ရာသီကုန်မှာ အသင်းကနေ ထွက်ခွာမယ်လို့ ဆုံးဖြတ်လိုက်ပြီ ဖြစ်ပါတယ်။ လက်ကျန် ကာလတစ်ခုလုံးဟာ သူ့ရဲ့ နှုတ်ဆက်မှုကို မြင်ရမှာဖြစ်ပြီး အကောင်းမြင်စရာအားဖြင့် ဂက်ပိုကို စတင်ရရှိလာပါပြီ။ အင်္ဂလန်မြေမှာ အထိုင်ကျဖို့ သီတင်းပတ် အနည်းငယ် အချိန်ယူခဲ့ရတဲ့ ဂက်ပိုဟာ အခုဆိုရင် ပရီးမီးယားလိဂ်ပွဲ ၈ ပွဲမှာ ၄ ဂိုး သွင်းထားပြီဖြစ်ပါတယ်။ သူနဲ့ ဒါဝင်ကြား ဘယ်ခြမ်းနဲ့ အထောင်နေရာ ချိတ်ဆက် ကစားပုံကလည်း တိုးတက်လာတာနဲ့အတူ ဂျိုတာနဲ့ ဒီယက်ဇ်ကိုတောင် ပွဲထွက်လူစာရင်းက ဖယ်ထုတ်ထားနိုင်မယ့် လက္ခဏာတွေ မြင်လာရပါတယ်။ ဘော်ဘီကလည်း ၇ ဂိုးမြောက် သွင်းဂိုး ရခဲ့ချိန်မှာ သူ့ရဲ့ လီဗာပူး ကစားသမားဘဝ ပထမဆုံး သွင်းဂိုးလိုကို အောင်ပွဲခံခဲ့ပါတယ်။ ကလပ်ရဲ့ ရှင်သန်နေဆဲ ဂန္တဝင် တစ်ဦးဖြစ်သူ ဘော်ဘီ ကိုယ်တိုင်ကလည်း ရာသီကုန်ထိ အသင်းကို သူကူညီပေးနိုင်တာတွေ အတွက် အာရုံစိုက်နေဦးမှာ ဖြစ်ပါတယ်။ ဆာလာ ပြန်လာပြီ ဒီရာသီ အနာကျင်ရဆုံးက ကလပ်ရဲ့ အဓိက တိုက်စစ်မှူး ဆာလာ ရုန်းကန်နေရခြင်းပါပဲ။ ကလပ်ဘက်က မျှော်လင့်ချက်ကြီးစွာဖြင့် စံချိန်တင် လုပ်ခပေးပြီး သက်တမ်းတိုးထားရတဲ့ ဆာလာဟာ ရုပ်ပိုင်းဆိုင်ရာ ကောင်းမွန်ပေမယ့် စိတ်ပိုင်းဆိုင်ရာမှာ ရုန်းကန်နေခဲ့ရတာပါ။ ဒါပေမယ့်လို့ အသင်း အခက်ခဲဆုံး အချိန်မှာ သူကလည်း တိုက်စစ်ပိုင်း ခေါင်းဆောင် တစ်ဦးအဖြစ် ပေါ်ထွက်လာပြီး ယူနိုက်တက်ကို အနိုင်ရတဲ့ပွဲမှာဆိုရင် ကိုယ်တိုင် ၂ ဂိုးသွင်း ၂ ဂိုး ဖန်တီးပေးခဲ့ပါတယ်။ သူဟာ ဒီရာသီ လီဗာပူးအတွက် ကိုယ်တိုင် ၂၂ ဂိုးသွင်းပြီး ဖန်တီးမှု ၁၁ ကြိမ် လုပ်ထားပေးပြီ ဖြစ်ပါတယ်။ ယူနိုက်တက်ပွဲအပြီးမှာတော့ ဆာလာဟာ လီဗာပူးအတွက် ပရီးမီးယားလိဂ်သမိုင်း သွင်းဂိုး အများဆုံး ကစားသမားအဖြစ် ၁၂၉ ဂိုး သွင်းယူကာ မှတ်တမ်းသစ် စိုက်နိုင်ခဲ့ပါပြီ။",
"btext3": "  ပွဲကြီးမှာ စွမ်းဆောင်ရည်ကြီး ပြသခြင်း ရီးရဲလ်မက်ဒရစ်ကို ၅-၂ ဖြင့် အရေးမနိမ့်ခဲ့ရင် လီဗာပူးရဲ့ ပြန်လည် တည်ငြိမ်လာတဲ့ စွမ်းဆောင်ရည်ဟာ အခုထက် အသိအမှတ်ပြု ခံရမှာပါ။ ရီးရဲလ်ပွဲမှာ အစကောင်းပေမယ့် တစ်ဦးချင်း အမှားတွေက အသင်းကို နာကျင်စေခဲ့တာ ဖြစ်ပါတယ်။ နယူးကာဆယ်၊ မန်ယူနိုက်တက်ပွဲတွေမှာ ရလဒ်တွေ ရယူနိုင်စွမ်းအရ ဘာနေဗျူးမှာ လီဗာပူး ဘာများ လုပ်ပြနိုင်သလဲ စောင့်ကြည့်မှုတွေ များပြားလာတော့မှာပါ။ လွယ်ကူမှာ မဟုတ်ပေမယ့် ကြိုးစားခွင့်ရသေးတဲ့ ဒုတိယအကျော့ မိနစ် ၉၀ မှာ အစွမ်းကုန် အားထုတ်ကြတာမျိုးကို မြင်လိုကြပါလိမ့်မယ်။ ဒီပွဲတွေအတွင်း အကောင်းမြင်စရာတွေထဲ တစ်ခုကတော့ ဒါဝင် နူးညက်စ်ရဲ့ အရေးပါမှုဖြစ်ပြီး ရာသီစက အထိုင်ကျ မမြန်ခဲ့တဲ့ ဥရုဂွေးသားဟာ ဒီရာသီ သွင်းဂိုး ၁၄ ဂိုး၊ ဂိုးထောက်ပံ့မှု ၄ ကြိမ်နဲ့အတူ လှောင်ပြောင်သင့်သူ မဟုတ်ကြောင်း သက်သေပြလာခဲ့ပါပြီ။ ထိပ်ဆုံး ၄ သင်းဝင်ခွင့် ယူနိုက်တက်ကို ၁-၀ နဲ့ပဲ နိုင်နိုင် ၇-၀ နဲ့ပဲ နိုင်နိုင် ရမှတ်က ၃ မှတ်ပဲရတာ ဖြစ်ပါတယ်။ အခုဆိုရင် အသင်းဟာ ၁ ပွဲကျန် ၃ မှတ်အကွာဖြင့် အဆင့် ၄ နေရာက စပါးကို လိုက်လံ ဖိအားပေးနေပါပြီ။ ပြောသလိုပဲ ဂိုးဘယ်လောက် ပြတ်ပြတ် ၃ မှတ်ပဲ ဆိုသော်ညား စိတ်ဓါတ်ပိုင်းကတော့ အရမ်းကို အကောင်းမြင်စရာ တိုးတက်ခဲ့မှာ သေချာပါတယ်။ လာမယ့်အပတ် ဘုန်းမောက်နဲ့ ပွဲပြီးရင် ကြီး ၆ ကြီး ပြိုင်ဘက် ၃ သင်း၊ ရီးရဲလ်မက်ဒရစ်တို့ကို ဆက်တိုက် တွေ့မှာဖြစ်လို့ ဒီခွန်းအားဟာ အသင်း အရေးတကြီး လိုအပ်နေတာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1131632023-678x381.jpg",
"imgurl2":"https://nyanaykhin.com/wp-content/uploads/2023/03/9416320231-1024x576.jpg",
"imgurl3":"https://nyanaykhin.com/wp-content/uploads/2023/03/1133632023-1024x576.jpg",
"video":"no"
 },
             {"ndate":"Mar 6, 2023",
"htext":"၇-၀ ဖြစ်မယ့် ပွဲမစခင် ပွဲသုံးသပ်ချက်မှာ ရွိုင်ကိန်းနဲ့ နဗီးတို့ လှောင်ရယ် ခံခဲ့ရတဲ့ ဆောင်းနက်",
"btext1":" လီဗာပူးအသင်းက မန်ချက်စတာ ယူနိုက်တက်ကို ဂိုးပြတ် နိုင်ပွဲ မတိုင်ခင်မှာ ရလဒ်ကောင်း ရမယ်လို့ ယုံကြည်စွာဖြင့် ရုပ်သံရှေ့ ထွက်လာခဲ့သူကတော့ ဂရေမီ ဆောင်းနက်ပါပဲ။ စကော့တလန်သားကြီးက အသင်းရဲ့ ရုန်းကန်နေရမှုတွေကို သိထားပေမယ့် ဒီလို ပွဲကြီးပွဲကောင်းမှာ လီဗာပူး ပြန်လာနိုင်မယ်လို့ ယုံကြည်ခဲ့တယ်။ ပွဲအစခင် အန်ဖီးကွင်းအတွင်း သုံးသပ်မှုမှာ ဆောင်းနက်က “ ဒီနေ့ပွဲမှာ လီဗာပူး ပြန်ပြီး တုန့်ပြန်ပြလာမယ်လို့ ကျနော် အပြည့်အဝ ယုံပါတယ်။ ဒီကနေ့ပွဲမှာ လီဗာပူးက ယူနိုက်တက်ကို အနိုင်ရမယ်လို့ ကျနော်ကတော့ ယုံကြည်ချက် ရှိပါတယ် ” လို့ ပြောဆိုခဲ့တာပါ။ အန်ဖီးကွင်းအတွင်း သုံးသပ်သူတွေအဖြစ် ရောက်နေကြတဲ့ ယူနိုက်တက် ကစားသမားဟောင်းတွေဖြစ်တဲ့ ရွိုင်းကိန်းနဲ့ ဂယ်ရီနဗီးတို့က ဆောင်းနက်ရဲ့ သုံးသပ်ချက်ကို လှောင်ပြုံးတွေဖြင့် ရယ်မောခဲ့ကြတာ ဖြစ်ပါတယ်။",
"btext2":"ပွဲမှာ တကယ်တမ်း ပြုံးပျော်နိုင်ခဲ့သူက ဆောင်းနက်ပဲ ဖြစ်ပြီး ရွိုင်းကိန်က ယူနိုက်တက်ရဲ့ ကစားပုံက ရှက်ဖို့တောင် ကောင်းကြောင့်နဲ့ သူသာ လက်ရှိ ကစားနေသူဆိုရင် လအနည်းငယ်ကြာ ပုန်းနေမိတော့မှာပါလို့ ပေါက်ကွဲခဲ့တယ်။ ဂယ်ရီနဗီးကတော့ ရလဒ်ကို လက်ခံပေမယ့် စွမ်းဆောင်ရည်မှာ ယူနိုက်တက်က အောက်မကျဘူးလို့ တုန့်ပြန်ခဲ့ပါတယ်။ သူကပဲ ” လီဗာပူး မန်နေဂျာ ကလော့ပ်တောင် ဒီပွဲဟာ ၇-၀ ဖြစ်လောက်တဲ့ပွဲ မဟုတ်ဘူးဆိုတာ သိပါတယ် ” လို့ ခုခံခဲ့တာပါ။ ဂရေမီဆောင်းနက်က နဗီးကို ကြည့်ပြီး ” ဟုတ်တယ်။ တကယ်က ၁၀-၀ ဖြစ်ရမှာ ” လို့ ပြတ်ပြတ်သားသား တုန့်ပြန်ခဲ့တာ ဖြစ်ပါတယ်။ ",
"btext3": "  no",
"imgurl1":"https://nyanaykhin.com/wp-content/uploads/2023/03/10506320231-678x381.jpg",
"imgurl2":"https://nyanaykhin.com/wp-content/uploads/2023/03/1050632023-1024x576.jpg",
"imgurl3":"no",
"video":"no"
 },
            {"ndate":"Mar 6, 2023",
"htext":"မန်ချက်စတာ ယူနိုက်တက်ကို ၇ ဂိုးပြတ် နိုင်ချိန်မှာ ကလော့ပ် အရမ်း ဒေါသထွက်ခဲ့တဲ့ အကြောင်းရင်း",
"btext1":" လီဗာပူးက မန်ချက်စတာ ယူနိုက်တက်ကို ၇ ဂိုးဖြင့် ဂိုးပြတ် အနိုင်ရတဲ့ပွဲမှာ ကလော့ပ်က ပြင်းထန်စွာ ဒေါသထွက်နေတာကို မြင်ခဲ့ရပါတယ်။ အဲ့တာကတော့ ယူနိုက်တက်ကို ရင်ဆိုင်ကစားပြီး ပွဲချိန် ၈၈ မိနစ်အတွင်း ၇-၀ ဖြစ်ခဲ့ရာမှာ ကွင်းအတွင်းကို ပရိသတ် တစ်ဦးက ကွင်းထဲ လျှောထိုးပြီး ဝင်ရောက်ခဲ့ကာ ရော်ဘတ်ဆန်ကို ဒဏ်ရာရစေခဲ့တာကြောင့် ဖြစ်ပါတယ်။ ကံကောင်းစွာဘဲ ရော်ဘတ်ဆန် ဆက်ပြီး ကစားနိုင်ခဲ့ပါတယ်။ ကလော့ပ်က ကိုယ်အသင်းသားကို ဒဏ်ရာရနိုင်တဲ့ထိ ရူးမိုက်တဲ့ လုပ်ရပ် လုပ်ခဲ့တဲ့ ပရိသတ်ကို အတော်လေး ဒေါသထွက် ပေါက်ကွဲခဲ့တာ ဖြစ်ပါတယ်။ အဆိုပါ ပရိသတ်ဟာ ကွင်းထဲကနေ ဆွဲခေါ်သွားခြင်း ခံခဲ့ရတယ်။ ",
"btext2":" ကလော့ပ်ကပဲ ‘ ရိုဘိုကတော့ ရိုဘိုပါပဲ။ ဝုဗ်ပွဲမှာ မပါခဲ့တော့ သူ မိနစ် ၉၀ အနားယူခွင့် ရခဲ့ပါတယ်။ အဲ့တာကပဲ ဒီနေ့ပွဲအတွက် အကျိုးရှိခဲ့တယ်လို့ ထင်ပါတယ်။ ဒီနေ့မှာ ထိပ်တန်း စွမ်းဆောင်ရည်ကို ပြသခဲ့ပါတယ်။ သိပ်ကောင်းတဲ့ စကော့သားပါ။ သိပ်မိုက်တဲ့ အခိုက်အတန့်ပေါ့ဗျာ ’ လို့ ချီးကျူးခဲ့တယ်။ ကလော့ပ်ကပဲ ‘ လမ်းကြောင်းမှန်ပေါ်မှာ ရှိနေရင် ဒီကောင်လေးတွေ ဘယ်လောက် ကောင်းလဲ လူတိုင်းမြင်တယ်လို့ ထင်ပါတယ်။ ဒါဝင်ရဲ့ အနာဂတ်နဲ့ ပတ်သက်ပြီး ဘယ်သူမှ သံသယမရှိပါဘူး။ သူအခြေကျလာချိန် ဒီလို လုပ်နိုင်တာက ပုံမှန်ပါပဲ။ ဂက်ပိုကတော့ လူကပ်ထားတဲ့ အသင်းကို ရင်ဆိုင်ပြီး အရမ်းခက်တဲ့ ဧရိယာတွေမှာ ကစားပေးခဲ့ပါတယ်။ သူကိုယ်သူ မြဲမြဲခိုင်ခိုင် ရပ်တည်သွားတာကို လူတိုင်း မြင်ကြပါလိမ့်မယ်။",
"btext3": "  မိုကလည်း မိုပါပဲ။ ဒီနေ့ပွဲမှာကော ဝုဗ်ပွဲမှာပါ သူဘာလုပ်နိုင်လဲ မြင်ကြပါလိမ့်မယ်။ ဂျိုတာ ပြန်လာနိုင်တာကလည်း အရေးပါတယ်။ ဟာဗေးက ဒီနေ့ပွဲကော ဝုဗ်ပွဲမှာပါ ပွဲကောင်း ကစားခဲ့တယ်။ ဒီရာသီ ပရီးမီးယားလိဂ်မှာ​ ကောင်တာ-ဖိအားပေးမှု အမြင့်ဆုံး ကစားသမားဖြစ်ပါတယ်။ ဟန်ဒါဆန်လည်း သိပ်ကောင်းတယ်။ သိပ်ကောင်းတဲ့ ခြေစွမ်းကို ပြခဲ့ပါတယ် ’ လို့ အသင်းသားတွေကို ချီးကျူးခဲ့တာ ဖြစ်ပါတယ်။ လီဗာပူးဟာ လာမယ့်ပွဲအဖြစ် ဘုန်းမောက်ကို အဝေးကွင်း သွားရောက် ယှဉ်ပြိုင်ပြီးရင် ခက်ခဲမယ့် ပွဲစဉ်တွေ ဆက်လက် စောင့်ကြိုနေမှာပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/940632023-678x381.jpg",
"imgurl2":"https://nyanaykhin.com/wp-content/uploads/2023/03/9416320231-1024x576.jpg",
"imgurl3":"no",
"video":"no"
 },
           {"ndate":"Mar 6, 2023",
"htext":"ယူနိုက်တက်ကို နိုင်လို့ အရမ်း ဂုဏ်ဆာနေမှာ မဟုတ်တဲ့ အကြောင်းရင်းကို ဆာလာ ထုတ်ပြောလာ",
"btext1":"လီဗာပူးဟာ အန်ဖီးကွင်းမှာ မန်ချက်စတာ ယူနိုက်တက်ကို ၇-၀ ဖြင့် အနိုင်ယူပြီး နှစ်သင်းရဲ့ သမိုင်းမှာ ဂိုးအပြတ်ဆုံး ပွဲစဉ်တစ်ခု ဖြစ်ခဲ့ပါတယ်။ ဒီပွဲမှာ ပထမပိုင်းအတွင်း လီဗာပူးက ချွန်ထွက်နေအောင် မကောင်းခဲ့ပေမယ့် ဒုတိယပိုင်းမှာတော့ ခိုင်မာတဲ့ စိတ်ဓါတ်နဲ့ စွမ်းဆောင်ရည်ကို ပြသနိုင်ခြင်းကြောင့် အခုလို ဂိုးပြတ်နိုင်ပွဲ ရခဲ့ခြင်း ဖြစ်ပါတယ်။ ဒီပွဲမှာတော့ ညာတောင်ပံက ပွဲထွက်လာတဲ့ ဆာလာဟာ သူ့ရဲ့ အကောင်းဆုံး ခြေစွမ်းကို ပြသခဲ့ပါတယ်။ ဒါပေမယ့်လို့ မန်ချက်စတာ ယူနိုက်တက်ကို အနိုင်ရလိုက်တာဟာ လီဗာပူးအတွက် အရာအားလုံး အောင်မြင်ခြင်းလို့ ဆာလာက မမြင်ပါဘူး။ အသင်းရဲ့ ပန်းတိုင်ထံ ရောက်အောင် သွားဖို့ ခရီးကြမ်းကို လျှောက်ရဦးမယ်ဆိုတာကို အီဂျင်သားက နားလည်စွာဖြင့် သတိပေးခဲ့ပါတယ်။ ",
"btext2":" ” ပွဲကို ဒီလို နိုင်လိုက်တာက အထူး စပါယ်ရှယ်ပါပဲ။ ကျနော်တို့ အေးအေးဆေးဆေး နှိမ့်ချပြီးပဲ နေဖို့ လိုပါတယ်၊ ပွဲတွေကို နိုင်အောင် ကန်ရဦးမယ်။ ဘာဖြစ်လို့လဲ ဆိုတော့ ကျနော်တို့ ရှိချင်တဲ့နေရာမှာ အခု ရောက်နေတာ မဟုတ်ဘူးလေ။ ဒါပေမယ့် ဒီနိုင်ပွဲက အသင်းကို တွန်းအားဖြစ်စေဖို့ မျှော်လင့်ပါတယ်။ ” လို့ ဆာလာက ဆိုပါတယ်။ ဒီပွဲမှာ သွင်းဂိုး ၂ ဂိုး ရခဲ့တဲ့ ဆာလာဟာ သွင်းဂိုး ၁၂၉ ဂိုးဖြင့် အသင်းသမိုင်းမှာ ပရီးမီးယားလိဂ်သွင်းဂိုး အများဆုံး တိုက်စစ်မှူးအဖြစ် မှတ်တမ်းဝင်ခဲ့ပါပြီ။ ဖောင်လာနဲ့ ဂျရတ်တို့ကို ကျော်ဖြတ်နိုင်ခဲ့တဲ့ စံချိန်တင် မှတ်တမ်းရသွားတဲ့ အပေါ် ဆာလာက ” ဒါက လုံးဝ စပါယ်ရှယ်ပါပဲ။ ဒါကို ကျနော် လိမ်ညာလို့ မရဘူး။ ဒီနေ့လို မန်ချက်စတာ ယူနိုက်တက်နဲ့ ပွဲမျိုးမှာ ဒီ မှတ်တမ်းရလိုက်တာဗျာ။ ” လို့ မှတ်ချက်ပြုခဲ့ပါတယ်။ လီဗာပူးဟာ ဒီရာသီမှာ ထိပ်ဆုံး ၄ သင်းထဲ ဝင်နိုင်ရေး ရည်မှန်းနေတာပါ။ ဒါ့အပြင် အခွင့်အရေး ရှိသေးတဲ့ ရီးရဲလ်မက်ဒရစ်နဲ့ ပွဲစဉ်မှာလည်း ရလဒ်တစ်ခုကို ရယူနိုင်ရင် နောက်အဆင့်ကို ရည်မှန်းနိုင်သေးတာပဲ ဖြစ်ပါတယ်။",
"btext3": "  no ",
"imgurl1":"https://nyanaykhin.com/wp-content/uploads/2023/03/130632023-678x381.jpg",
"imgurl2":"https://nyanaykhin.com/wp-content/uploads/2023/03/132632023-819x1024.jpg",
"imgurl3":"no",
"video":"no"
 },
          {"ndate":"Mar 5, 2023",
"htext":"ဒါဝင်၊ ဂျိုတာ၊ ဆာလာ တိုက်စစ်အတွဲ ဖြစ်လာမယ့် လီဗာပူး vs မန်ယူနိုက်တက် ပွဲ ပွဲထွက်လူစာရင်း",
"btext1":"လီဗာပူးအသင်းဟာ ဒီညမှာတော့ မန်ချက်စတာ ယူနိုက်တက်ကို အန်ဖီးကွင်းမှာ ဧည့်ခံ ယှဉ်ပြိုင်မှာဖြစ်ပါတယ်။ ဒီပွဲစဉ်ဟာ လီဗာပူးရဲ့ ခက်ခဲတဲ့ ပွဲစဉ်တွေရဲ့ အစ ဖြစ်သလို အသင်း ဒီတလော ပြန်ရှာထားတဲ့ ယုံကြည်မှုပိုင်းကို သက်ရောက်မှု ရှိစေမယ့် ပွဲစဉ် ဖြစ်ပါတယ်။ ဒီရာသီမှာ အသင်းဟာ ရလဒ်ပိုင်း ရုန်းကန်နေရပေမယ့် အိမ်ကွင်းမှာဆိုရင် အခြေအနေ အဆိုးရွားကြီး မဟုတ်သေးပါဘူး။ ဒီယက်ဇ်၊ သီယေဂို၊ ဂိုးမက်စ်တို့ ဒီနေ့ညပွဲမှာ ပါနိုင်မှာ မဟုတ်ပါဘူး။ အသင်းမှာ ဒဏ်ရာရ စာရင်းသစ် မရှိပါဘူး။ ဝုဗ်ပွဲမှာ မပါခဲ့တဲ့ ကိတ်တာ ဒီပွဲမှာ ပြန်ပါနိုင်မှာပါ။ ဂျိုတာ၊ ဗန်ဒိုက်၊ ကိုနတေးတို့ ပွဲကြို လေ့ကျင့်ရေးမှာ မပါပေမယ့် ဒီပွဲအတွက် အသင့်ဖြစ်နေလောက်ပါတယ်။ Liverpool’s XI vs. Man United ခံစစ်ကတော့ ထွေထွေထူးထူး မရှိဘဲ အယ်လီဆန်၊ ထရန့်၊ ကိုနတေး၊ ဗန်ဒိုက်၊ ရော်ဘတ်ဆန်တို့ ဖြစ်ပါလိမ့်မယ်။ ရော်ဘတ်ဆန်ဟာ ကြံ့ခိုင်မှု အခြေအနေ ကောင်းမွန်နေကာ ကိုစတက် နေရာ ပြန်ပြီး အစားဝင်လာဖို့ ရှိနေတယ်။ ",
"btext2":" ကြားရက်ကပွဲမှာ ဘာ့ဆဲတစ်၊ ဖာဘင်ညို၊ ဟာဗေး ကွင်းလယ်အတွဲကို ထုတ်သုံးထားပြီး ရာနှုန်းပြည့် ကစားနိုင်စွမ်းအတွက် ဒီအတွဲကိုပဲ ယူနိုက်တက်ကို ရင်ဆိုင်ရာမှာ ပြန်သုံးမယ်တော့ မထင်ပါဘူး။ ဘာ့ဆဲတစ်နဲ့ ဟာဗေးထဲက တစ်ဦးပဲ ပြန်ပါလောက်ပါတယ်။ ပွဲသဘော သဘာဝနဲ့ ပြင်းထန်နိုင်မှုအရကော ညာခြမ်းမှာ ထရန့်ကို ကူညီဖို့ အရပါ ဟန်ဒါဆန်ကို ပြန်သုံးဖွယ် ရှိပါတယ်။ အကယ်လို့ ကွင်းလယ်မှာ ဟာဗေး၊ ဘာ့ဆဲတစ်နဲ့ ဖာဘင်ညို အတွဲကို ထုတ်သုံးရင်တော့ အတော်လေး စိတ်ဝင်စားဖို့ ကောင်းသွားမှာ ဖြစ်ပါတယ်။ တိုက်စစ်မှာတော့ ဒါဝင်နဲ့ ဆာလာတို့ သေချာပေါက် ပါဝင်ရမှာ ဖြစ်ကာ အထောင် တိုက်စစ်နေရာကို ဂျိုတာအား ထည့်သွင်း အသုံးပြုဖွယ် ရှိပါတယ်။ ဂျိုတာဟာ ပြီးခဲ့တဲ့ ပွဲမှာ ပွဲကစားချိန် ၇၀ ကျော် ရထားတာဖြစ်ပြီး ဂက်ပိုကတော့ လူစားဝင် ကစားသမားအဖြစ် ပါဝင်ရမှာပဲ ဖြစ်ပါတယ်။",
"btext3": "  no",
"imgurl1":"https://nyanaykhin.com/wp-content/uploads/2023/03/1148532023-678x381.jpg",
"imgurl2":"https://nyanaykhin.com/wp-content/uploads/2023/03/1146532023-1024x656.jpg",
"imgurl3":"no",
"video":"no"
 },
         {"ndate":"Mar 5, 2023",
"htext":"လီဗာပူးအပေါ် ထားတဲ့ သစ္စာကြောင့် မည့်သည် ကလပ်နဲ့မှ စကားမပြောဖို့ အေးဂျင့်ကို တားမြစ်ထားတဲ့ ဖာမင်နို",
"btext1":"ဖာမင်နိုဟာ အရမ်းချစ်ရတဲ့ လီဗာပူးအသင်းကနေ ထွက်ရမှာကို ဝမ်းနည်းနေပေမယ့် စိတ်ခေါ်မှုအသစ်တွေ ရင်ဆိုင်ဖို့ အချိ်န်ကျပြီဆိုတဲ့အကြောင်း အချိန်ယူ ဆုံးဖြတ်ခဲ့တာလို့ အေးဂျင့်ဖြစ်သူက ထုတ်ပြောပါတယ်။ အသက် ၃၁ နှစ်အရွယ် ကစားသမားဟာ ဒီဆုံးဖြတ်ချက်အတွက် ခပ်လွယ်လွယ် စဉ်းစားခဲ့တာ မဟုတ်ပါဘူး။ သူဟာ ဒီကာလတွေအတွင်း အခြား မည်သည့် ကလပ်နဲ့မှ မချိတ်ဆက်ဖို့ စာချုပ်ကိစ္စ စကားလာမပြောဖို့ အေးဂျင့်ကို တားမြစ်ထားပြီး လီဗာပူးမှာ ဆက်နေမလား ထွက်သွားမလားကို အလေးအနက် ဆုံးဖြတ်ခဲ့တာပါ။ ဖာမင်နိုဟာ သူ လီဗာပူးကနေ ထွက်မယ်လို့ ဆုံးဖြတ်ချက် ချပြီးတာနဲ့ တစ်ပြိုင်နက်မှာပဲ ကစားသမားဘဝကနေ အနားယူပြီးခဲ့ရင် လီဗာပူးကို ပြန်လာပြီး အသင်းရဲ့ ဂန္တဝင်တွေ ပုံမှန် ကစားနေကျ ရန်ပုံငွေပွဲတွေမှာ ပါဝင် ကစားဖို့ပါ ကြိုတင် စီစဉ်ခဲ့တယ်လို့ သိရပါတယ်။ ",
"btext2":" ရိုဂျာ ဝတ်မန်းက ပြောပြရာမှာ “ သူက ဘာကောလဟာလမှ အထွက်မခံပါဘူး။ ဒဏ်ရာကနေ အကောင်းဆုံး ပြန်လာပြီးရင် အသင်းကို အကောင်းဆုံး ကူညီပေးဖို့ပဲ စဉ်းစားထားခဲ့တယ်။ လာမယ့် အပတ်တွေအတွက် ပလန်ကတော့ လီဗာပူးနဲ့ မန်နေဂျာအတွက် အကောင်းဆုံးသော ပုံစံဖြင့် နှုတ်ဆက်ဖို့ပါပဲ။ လီဗာပူး ဂန္တဝင်ပွဲတွေအတွက် ဒီကို သူပြန်လာမှာပါ။ အနာဂတ်မှာ သူဘာကို လိုချင်လဲဆိုတာအတွက် ဘာသဲလွန်စမှ မရှိပါဘူး။ ကျနော်တို့ လီဗာပူးနဲ့ ညိနှိုင်းနေစဉ် တစ်လျှောက်လုံးမှာ ‘အခြား ဘယ်အသင်းနဲ့မှ စကားမပြောချင်ဘူးနော်၊ အဲ့လိုလုပ်ဖို့ မလိုဘူး’ လို့ ဖာမင်နိုက မှာထားတာပါ။ သူက သူ့ရဲ့ ဆုံးဖြတ်ချက်ကို ကလပ်နဲ့အတူ ဆုံးဖြတ်ခဲ့တာပါ။ ဖာမင်နိုကို စာချုပ်အလွတ် ကစားသမားအဖြစ် ကျနော် ပထမဆုံး ကိုင်တွယ်ရမှာပါ။ သူက အခြားသူတွေနဲ့ လုံးဝ စကားပြောခွင့်မပေးဘူး။ အခြားအသင်းတွေက လုပ်ခတွေ ဘာတွေနဲ့ လှုံ့ဆော်မှု ပေးလာမှာမျိုးတွေကိုလည်း သူ စိတ်မဝင်စားဘူး။ လီဗာပူးကလည်း ဖာမင်နို အေးအေးဆေးဆေး စဉ်းစားဖို့ အချိန်ပေးပါတယ် လုံးဝ ဖိအားမပေးပါဘူး။ ဖာမင်နို အခြားတစ်သင်းသင်းနဲ့ လီဗာပူးကို နှိုင်းယှဉ်ကြည့်တာမျိုး လုံးဝ မလုပ်ဘူး။ သူဘာလုပ်ရမလဲ သူ့ဘာသာ အေးဆေး စဉ်းစားတယ်။ ဒီကြားထဲ အခြား အသင်းတွေကို ပြောင်းဖို့ သူလုံးဝ မလုပ်ပါဘူး။ ကျနော် ပြောတာ ယုံပါ။",
"btext3": "     သူအတွက် လွယ်ကူတဲ့ ဆုံးဖြတ်ချက် မဟုတ်ပါဘူး။ သူ့မိသားစုနဲ့အတူ ဆုံးဖြတ်ချက် တစ်ခုချဖို့ သူအတော်လေး အချိန်ယူ စဉ်းစားပါတယ်။ ဖာမင်နိုက အတော်လေး ငြိမ်းချမ်းတဲ့ လူပါ။ ဖာမင်နိုက ‘လီဗာပူးက ငါ့အတွက် အရမ်းကို ကြီးကျယ်တဲ့ ကြီးမားတဲ့ နေရာ၊ ဒီမှာပဲ ဒီမန်နေဂျာ၊ ဒီအသင်းဖော်တွေနဲ့ ကစားသမားဘဝ အခမ်းနားဆုံး အောင်မြင်မှုတွေ ရခဲ့တယ် ’ လို့ ကျနော်ကို ပြောပါတယ်။ သူက လီဗာပူး၊ ဒီကလူတွေ၊ လီဗာပူးနဲ့ ပတ်သက်တာတွေ အားလုံးနဲ့ ပတ်သက်ပြီး ဖြိုခွင်းမရတဲ့ ခံစားချက်ရှိတယ်။ သူ ဆုံးဖြတ်ချက်ချတယ်တို့ အသင်းသစ်ရပြီတို့ သတင်းမှားတွေ အများကြီး ကျနော် မြင်ပါတယ်။ ဒါပေမယ့် အားလုံးက အေးအေးချမ်းချမ်းပါ။ ဖာမင်နိုဟာ ပရီးမီးယားလိဂ်မှာ ဂိုးသွင်းအများဆုံး ဘရာဇီးသားပါ။ သူက သာမာန် မဟုတ်ပါဘူး။ အရမ်းကောင်းတဲ့ လူတစ်ယောက်။ လီဗာပူးကနေ ထွက်ပြီး စိန်ခေါ်မှု အသစ်တွေအတွက် ကြိုးစားတော့မယ်လို့ သူပြောချိန်မှာ သူ သိပ်ကို ဝမ်းနည်းနေခဲ့ပါတယ် ” လို့ ဖွင့်ချသွားတာ ဖြစ်ပါတယ်။ ဖာမင်နိုဟာ သူ့ရဲ့ စိတ်ဓါတ်အရဆိုရင် ပရီးမီးယားလိဂ် ကလပ်တစ်သင်းမှာ ပြန်ကစားတော့မှာ မဟုတ်ဘဲ အင်္ဂလန်ကနေပါ ထွက်ခွာဖွယ် ရှိပါတယ်။ သူ့ဟာ စပိန် ဒါမှမဟုတ် အီတလီကို ပြောင်းနိုင်ပြီး ဥရောပ ထိပ်တန်းကလပ်တွေက သူ့ကို အလိုရှိနေကြဆဲပဲ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1038532023-678x381.jpg",
"imgurl2":"https://nyanaykhin.com/wp-content/uploads/2023/03/1041432023-1024x576.jpg",
"imgurl3":"no",
"video":"no"
 },
        {"ndate":"Mar 5, 2023",
"htext":"ဗန်ဒိုက်ကို ဒေါသထွက်အောင် ဆွခဲ့ပြီး လီဗာပူးက ဝိုက်နယ်ဒမ် ပြဿနာကို ရင်ဆိုင်နေရတယ်လို့ ဆောင်းနက် ထုတ်ဖော်",
"btext1":" လီဗာပူးအတွက် ဗန်ဒိုက်ရဲ့ ခေါင်းဆောင်မှုစွမ်းရည်ကို ဂရေမီ ဆောင်းနက်စ်က မေးခွန်းထုတ်ခဲ့ပြီး နယ်သာလန်သားဟာ ကွင်းထဲမှာ လုံလောက်တဲ့ စကားများများ မပြောဘူးလို့ မှတ်ချက်ပေးခဲ့ပါတယ်။ လီဗာပူး အသင်းခေါင်းဆောင်ဟောင်း ဖြစ်တဲ့ ဆောင်းနက်က ဗန်ဒိုက်ဟာ အသင်းသားတွေကိုလိုအပ်တဲ့ စကားအများကြီး မပြောတတ်ဘူးလို့ ဝေဖန်ခဲ့ပါတယ်။ ဆောင်းနက်ကတော့ အသင်းအတွက် လိုအပ်လာရင် ဒေါသထွက်ဖို့ တက်တက်ကြွကြွ ဖြစ်နေဖို့ ဗန်ဒိုက်ကို တိုက်တွန်းခဲ့တာဖြစ်ပါတယ်။ ဆောင်းနက်က “ ဗန်ဒိုက်က ခေါင်းဆောင်တစ်ယောက် ဖြစ်ရဲ့လားဆိုတာ ကျွန်တော်တော့ မသေချာဘူး။ သူက စကားမပြောဘူးလေ။ သူဒေါသထွက်တာ မြင်ဖူးလား။ ကျေးဇူးပြုပြီး ဒေါသထွက်စမ်းပါ ”လို့ တိုက်တွန်းခဲ့တာပါ။",
"btext2":"အင်္ဂလန် ဂန္တဝင်ဖြစ်တဲ့ ကွင်းလယ်လူဟောင်း ဘရိုင်ယန် ရော့ဘ်ဆန်ကတော့ ဗန်ဒိုက်ဟာ ဝါရင့်ကွင်းလယ်လူတွေဖြစ်တဲ့ မီလ်နာ၊ ဟန်ဒါဆန်တို့နဲ့အတူ လီဗာပူးအတွက် အဓိကကျတဲ့ ခေါင်းဆောင်တစ်ယောက်ဖြစ်တယ်လို့ ဆိုပါတယ်။ “ လီဗာပူးရဲ့ အောင်မြင်တဲ့နှစ်တွေဟာ မီလ်နာနဲ့ ဟန်ဒါဆန်တို့ အကောင်းဆုံး ခြေစွမ်းမှာ ရှိနေခဲ့တဲ့အချိန်ပဲ။ ဘာလို့လဲဆိုတော့ သူတို့က စိတ်အားထက်သန်တယ်၊ ခေါင်းဆောင်တွေဖြစ်တယ်။ အသင်းသားတွေကို အော်ဟစ်ပြီးစုရုံးတယ်။ အဲ့ဒါတွေက အကူအညီဖြစ်ပါတယ်။ ပြီးတော့ ဗန်ဒိုက်ကလည်း ပထမဆုံး ရောက်လာတဲ့အချိန်မှာ အဲ့ဒီ့လိုမျိုး ဖြစ်ခဲ့တာပါ။ ရုတ်တရက်ဆိုသလို လီဗာပူးက ကျန်တဲ့အသင်းသားတွေအတွက် ခေါင်းဆောင် သုံးယောက်ကို ရလိုက်တယ်”လို့ ရော့ဘ်ဆန်က ပြောပါတယ်။ ဗန်ဒိုက်ဟာ ဒီရာသီ ၇ ပွဲကို လွဲချော်ခဲ့ပြီး ပွဲတွေအများကြီး ကစားလွန်းခဲ့တာက သူ့ကို ဒဏ်ရာပြဿနာတွေ ဖြစ်စေခဲ့တယ်လို့ ကိုယ်တိုင် ပြောကြားခဲ့ပါတယ်။ သူဟာ ဟန်ဒါဆန်နဲ့ မီလ်နာတို့ မရှိခဲ့ရင် ကလပ်ရဲ့ အနာဂတ် အသင်းခေါင်းဆောင် ဖြစ်လာနိုင်ပါတယ်။ ",
"btext3": "  ဒါပေမယ့် လီဗာပူးရဲ့ပြဿနာက ဗန်ဒိုက် မဟုတ်ဘဲ ကွင်းလယ်ဖြစ်ပြီး ၂၀၂၁ မှာ ပီအက်စ်ဂျီကို ထွက်ခွာသွားခဲ့တဲ့ ဝိုက်နယ်ဒန် မပါဘဲ ကွင်းလယ်သုံးယောက်က ပြည့်စုံမှု မရှိတော့ဘူးလို့ ဆောင်းနက်က ဆိုပါတယ်။ “ သူတို့မှာရှိခဲ့တဲ့ အကောင်းဆုံးကွင်းလယ်က ဝိုက်နယ်ဒန်၊ ဟန်ဒါဆန်နဲ့ မီလ်နာပဲ။ သူတို့က ပါရမီရှင်တွေ မဟုတ်ခဲ့ပေမယ့် သူတို့ရဲ့ ရင်ဆိုင်ရတဲ့သူအဖို့ ပျော်စရာဖြစ်မှာ မဟုတ်ပါဘူး။ သူတို့က တချိန်လုံး ပြိုင်ဘက်ကို စောင့်ကြည့်နေတယ်၊ ပြိုင်ဘက်တွေကို ခေါင်းငုံ့သွားအောင်လုပ်ပြီး အမြဲတမ်း ထိန်းချုပ်နေတာပါ။ အဲ့လို့ ပြင်းပြမှုမျိုး လီဗာပူးကွင်းလယ်မှာ မရှိတော့ဘူး။ အဲ့ဒါက သူတို့ ကွင်းထဲမှာ ဘယ်လောက်ထိ ရှေ့တက်နိုင်တယ် အပေါ်မှာကော ခံစစ်မှာပါ သက်ရောက်မှု ရှိစေပါတယ်။ အခုချိန် လီဗာပူးကွင်းလယ်နဲ့ ရင်ဆိုင်ကစားရရင် ပြိုင်ဘက်တွေက ခေါင်းကို မော့ထားလို့ရနေပါပြီ ” လို့ ဆောင်းနက်က ပြောကြားခဲ့တာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/955532023-678x381.jpg",
"imgurl2":"https://nyanaykhin.com/wp-content/uploads/2023/03/103523202311-1024x576.jpg",
"imgurl3":"no",
"video":"no"
 },
       {"ndate":"Mar 4, 2023",
"htext":"အန်ဖီးက အရမ်း ခက်ခဲတယ်၊ လွှမ်းမိုးနိုင်တယ်လို့ ယူနိုက်တက်ကို သတိပေးလိုက်တဲ့ ဂယ်ရီ နဗီး",
"btext1":"ဒီအပတ် ပွဲကြိုမှာ မန်ချက်စတာ ယူနိုက်တက် နည်းပြ တန်ဟက်က အန်ဖီးကို အထင်မကြီးတဲ့ စကားတွေ ပြောဆိုခဲ့ပေမယ့် အန်ဖီးပရိသတ်တွေရဲ့ ခြိမ်းခြောက်မှုဟာ နောက်ထပ် ခက်ခဲမှုအဆင့်တစ်ဆင့် ဖြစ်စေလိမ့်မယ်လို့ နဗီးက သတိပေးခဲ့ပါတယ်။ ယာဂင်ကလော့ပ် လက်ထက် အန်ဖီးကွင်းဟာ လီဗာပူးရဲ့ ခံတပ်လို့ ကျော်ကြားလှပါတယ်။ ဒီရာသီမှာ အသင်းက ရုန်းကန်ရမှုတွေ ရှိနေတာတောင်မှ အန်ဖီးမှာတော့ ရလဒ်ကောင်းတွေ ယူထားနိုင်ဆဲဖြစ်ပြီး ၁ ပွဲပဲ အရေးနိမ့်ထားပါတယ်။ ဒီနောက်ပိုင်းပွဲတွေမှာ အသင်းဟာ ရလဒ်တွေအတွက် တည်ငြိမ်တဲ့ စွမ်းဆောင်ရည် ပြန်လည် ပြသလာနေတယ်။ ဒီအတိုင်း ဆက်ပြီး လုပ်နိုင်ရင် မန်ချက်စတာ ယူနိုက်တက် ဒုက္ခတွေ့နိုင်တယ်လို့ နဗီးက သူ့အသင်းဟောင်းကို သတိပေးခဲ့ပါတယ်။ ",
"btext2":"“ ယူနိုက်တက် ကစားသမားတွေ စိုးရိမ်နေလိမ့်မယ်လို့ ကျွန်တော် မပြောပါဘူး။ ဒါပေမယ့် အန်ဖီးကို ရောက်ခဲ့ဖူးသူတိုင်း အဲ့ဒါက ဘယ်လောက်ခက်ခဲတယ်၊ ပရိသတ်တွေက ဘယ်လောက် လွှမ်းမိုးနိုင်တယ် ဆိုတာ သိကြပါတယ်။ မန်ယူနိုက်တက် အနေနဲ့ လီဗာပူးကို အနိုင်ရဖို့ဆိုရင် အကောင်းဆုံးပုံစံမှာ ရှိနေဖို့ လိုပါတယ်။ လီဗာပူးအသင်းဟာ မကြာသေးမီက မြင်တွေ့ခဲ့ရတဲ့ အရည်အသွေးနဲ့ ကြံ့ကြံ့ခံနိုင်မှုကို ပြသလာရင် မန်ယူနိုက်တက်ကို ဒုက္ခပေးနိုင်တဲ့ အသင်းတစ်သင်းပါ။ လီဗာပူးအတွက် ဒါက ခက်ခဲတဲ့ပွဲတစ်ပွဲ ဖြစ်လိမ့်မယ်။ သူတို့က ထိပ်ဆုံး လေးနေရာအတွက် တိုက်ပွဲဝင်မှာပါ။ သူတို့တွေ ဗုဒ္ဓဟူးနေ့က ဝုဗ်နဲ့ပွဲမှာ နောက်ထပ် အနိုင်ရခဲ့တယ်။ လီဗာပူး ပြန်လာပြီလား။ ကလော့ပ်က အဲ့လိုပြောမှာ မဟုတ်ပေမယ့် တနင်္ဂနွေနေ့မှာ ယူနိုက်တက်က ထူးခြားတဲ့ တစုံတခုကို လုပ်ပြဖို့ လိုပါလိမ့်မယ်။ ",
"btext3": "   အန်ဖီးမှာ ကျွန်တော်တို့ သွားကစားခဲ့တုန်းက လီဗာပူးဟာ လိဂ်မှာ အောင်မြင်မှုရဖို့ နီးတောင် မနီးစပ်ခဲ့ပါဘူး။ ဒါပေမယ့် အဲ့ဒီ့မှာ အနိုင်ရဖို့ဆိုတာ ယူနိုက်တက်အတွက် အရေးကြီးနေတုန်းပဲ။ တနင်္ဂနွေနေ့မှာလည်း အဲ့လိုပဲ ဖြစ်ပါလိမ့်မယ်”လို့ နဗီးက ပြောကြားခဲ့တာ ဖြစ်ပါတယ်။ လီဗာပူးအသင်းဟာ အမှတ်ပေးဇယား အဆင့် ၄ နေရာက စပါးထက် ၁ ပွဲလျော့ကစား ၆ မှတ် အကွာ အနေအထားမှာ ရှိနေတာပါ။ မန်ချက်စတာ ယူနိုက်တက် ပွဲနောက်ပိုင်းမှာ မန်စီးတီး၊ အာဆင်နယ်၊ ချယ်ဆီးတို့ဖြင့် ယှဉ်ပြိုင်ရဦးမှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/1804432023-678x381.jpg",
"imgurl2":"https://nyanaykhin.com/wp-content/uploads/2023/03/1903312023-1024x576.jpg",
"imgurl3":"no",
"video":"no"
 },

      {"ndate":"Mar 4, 2023",
"htext":"ဖာမင်နို လမ်းခွဲပြီးနောက် ကလော့ပ်ရဲ့ အခမ်းနားဆုံး ပထမမျိုးဆက် အဆုံးသတ်ပါပြီ",
"btext1":" ရာသီကုန်မှာတော့ ဖာမင်နိုဟာ စာချုပ်သစ် သက်တမ်းမတိုးဘဲ အလွတ်ဖြင့် အန်ဖီးကနေ ထွက်ခွာသွားဖို့ကို ရွေးချယ်ခဲ့ပြီ ဖြစ်ပါတယ်။ မန်နေဂျာကလော့ပ်က အသက် ၃၁ နှစ်အရွယ် တိုက်စစ်သမားကို စာချုပ်သစ်ပေးဖို့ ဆန္ဒရှိခဲ့ပါတယ်။ ဒါပေမယ့် အခုချိန်မှာတော့ ဒါဟာ မဖြစ်နိုင်တော့ဘူးဆိုတာကို သူကိုယ်တိုင်လည်း လက်ခံခဲ့ပါပြီ။ သူတို့နှစ်ဦး နောက်ဆုံး စကားပြောမှုမှာ ကလော့ပ်ကပဲ ” ဘော်ဘီ မင်းဟာ ငါ့ရဲ့စနစ်ပဲ၊ ဒီအသင်းရဲ့ စနစ်က မင်းပါပဲ။ ကျေးဇူးတင်ပါတယ် ” လို့ ဖာမင်နိုကို ကျေးဇူးတင်စကား ပြောခဲ့ပါတယ်။",
"btext2":" ဖာမင်နိုဟာ လီဗာပူးကနေ အလွတ်ဖြင့် ထွက်ခွာကာ အခြားသော ကလပ်တစ်သင်း ထံက အကျိုးအမြတ်များမယ့် ကာလရှည် စာချုပ်ကို လက်ခံလိုက်ဖို့ ဆုံးဖြတ်ခဲ့ပြီ ဖြစ်ပါတယ်။ ၂၀၁၅ ခုနှစ် နွေမှာ ဟော့ဖန်ဟိန်းအသင်းကနေ ပေါင် ၂၉ သန်းဖြင့် ပြောင်းလာခဲ့တဲ့ ဖာမင်နိုဟာ တကယ်တမ်းမှာ ဘရန်ဒန် ရော်ဂျာရဲ့ ခေါ်ယူမှု ဖြစ်ခဲ့တာပါ။ အန်ဖီးမှာ ခက်ခဲတဲ့ စတင်မှုတွေ ရှိနေခဲ့ပြီးနောက် လီဗာပူးကို မန်နေဂျာသစ်အဖြစ် တာဝန်ယူခဲ့တဲ့ ကလော့ပ်ဟာ ဖာမင်နိုအတွက် ‘false nine’ ဆိုတဲ့ နေရာတစ်ခု ဖန်တီးပေးခဲ့ပါတယ်။ နေရာသစ်နဲ့အတူ ဖာမင်နိုဟာ လီဗာပူးပရိသတ်တွေရဲ့ အချစ်တော် ဖြစ်လာခဲ့တယ်။ သူ့ရဲ့ လှုပ်အားနှုန်း၊ ကိုယ်ကျိုးမငဲ့မှုတွေကြောင့် ကလော့ပ်ဟာ ဆာလက်၊ မာနေးတို့နဲ့ တွဲဘက်ပြီး သူ့ခေတ်ရဲ့ အကောင်းဆုံး ၃ ယောက်တန်း တိုက်စစ်ကို ပုံဖော်နိုင်ခဲ့ပါတယ်။ ဒီ ၃ ယောက်တန်းဟာ ပြည်တွင်းမှာကော ဥရောပမှာပါ ကြီးမားတဲ့ ခြိမ်းခြောက်မှု ဖြစ်ခဲ့ပါတယ်။",
"btext3": "  ကလော့ပ်ဟာ ဖာမင်နိုကို လီဗာပူးမှာ ဆက်ထိန်းထားနိုင်ဖို့ကို အကြိမ်ကြိမ် ကြိုးစားပါတယ်။ ကစားသမားကလည်း လုပ်ခပိုင်း လျော့ချထားတဲ့ ကာလတို စာချုပ်ကို လက်ခံဖို့ စဉ်းစားခဲ့ပေမယ့် များသောအားဖြင့် အရန်စာရင်းကပဲ ပါရမှာကို နားလည်ထားပါတယ်။ အကယ်လို့ တိုက်စစ်သမားတိုင်း ကြံ့ခိုင်နေရင် ဖာမင်နိုဟာ ဦးစားပေး စာရင်းမှာ နံပါတ် ၅ နေရာကပဲ ချိတ်ပါတော့တယ်။ ဒီကာလတွေအတွင်း မကြာခဏ ဒဏ်ရာ ရခြင်းနဲ့အတူ ဖာမင်နိုဟာ ပွဲထွက်လူစာရင်းထဲ မပါနိုင်တော့တာပါ။ ဒါပေမယ့် သူ့ကို တန်းဖိုးထားမယ့် တန်ဖိုးကြီး စာချုပ်နဲ့ ချိတ်ဆက်တဲ့ ကလပ်တွေ ရှိခဲ့ပါတယ်။ ဖာမင်နိုဟာ အင်္ဂလန်မှာ ဆက်ကစားဖို့ မရှိသလောက်ဖြစ်ပြီး လှုပ်အားနှုန်း ပိုနည်းပြီး နည်းစနစ်ပိုင်း ပိုအားထုတ်ရမယ့် စီးရီးအေ ဒါမှမဟုတ် လာလီဂါကို ပြောင်းမှာပါ။ အင်တာမီလန်နဲ့ အက်သလက်တီကို မက်ဒရစ်တို့က သူ့ကို ခေါ်ယူရေး ရေပန်းစားနေပါတယ်။ လီဗာပူးအသင်းက ဖာမင်နိုကို လက်လွတ်ရမယ့် အခြေအနေကို နားလည်ပြီး ဇန်နဝါရီတည်းက သူ့နေရာကို ရေရှည် အစားထိုးဖို့ ဂက်ပိုကို ခေါ်ယူခဲ့ပါတယ်။ လက်တလော ဘယ်ခြမ်းမှာ ကစားနေတဲ့ ဒါဝင် နူးညက်စ်ဟာလည်း အထောင်တိုက်စစ်နေရာ ကစားနိုင်သူဖြစ်ပါတယ်။ အနာဂတ်မှာတော့ ဒါဝင်၊ ဆာလာ၊ ဒီယက်ဇ် အတွဲနဲ့အတူ ဂက်ပို၊ ဂျိုတာတို့က တိုက်စစ်မှာ နေရာပြိုင်ဆိုင်ကြရမှာပါ။ လီဗာပူးအသင်းကတော့ ဖာမင်နိုနေရာ ထပ်မံ အစားထိုးရေးထက် ကွင်းလယ်နဲ့ အခြားသော နေရာတွေကို အင်အားဖြည့်မှာ ဖြစ်ပါတယ်။ ဆာလာ တစ်ဦးတည်း ကျန်ရှိတော့မယ့် ကလော့ပ် လက်ထက် အခမ်းနားဆုံးသော ပထမမျိုးဆက်ဟာ ဖာမင်နို ထွက်ခွာခြင်းနဲ့အတူ အဆုံးသတ်သွားမှာ ဖြစ်ပါတယ်။ အီဂျစ်သား ဦးဆောင်တဲ့ ဒုတိယမျိုးဆက်တစ်ခုဟာ နောက်ထပ်သော ခမ်းနားတဲ့ အောင်မြင်မှုတွေကို ရယူရေး စတင်လာတော့မှာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/03/1041432023-678x381.jpg",
"imgurl2":"https://nyanaykhin.com/wp-content/uploads/2023/03/1853332023-1024x576.jpg",
"imgurl3":"no",
"video":"no"
 },
     {"ndate":"Mar 4, 2023",
"htext":"ဒီယက်ဇ်ရဲ့ တိုးတက်မှု၊ တိုက်စစ်မှူး ဦးစားပေး ခေါ်မည် မဟုတ်၊ အန်ဖီးကို တန်ဟက် စိန်ခေါ်ခြင်းနဲ့ လီဗာပူး သတင်းတိုများ",
"btext1":" မတ်လ မှာ ယှဉ်ပြိုင်ရမယ့် နိုင်ငံတကာ သီတင်းပတ်အတွက် ဘရာဇီးအသင်း လူစာရင်းမှာ အယ်လီဆန်၊ ဖာဘင်ညိုနဲ့ ဖာမင်နိုတို့ ၃ ဦးလုံး မပါဝင်လာပါဘူး။ ဖာမင်နိုဟာ လီဗာပူးကနေ ထွက်ခွာဖို့ ဆုံးဖြတ်ခဲ့တဲ့နောက် ဒီနွေမှာ ကလပ်ဟာ အကြီးစား ပြောင်းလဲမှုတွေကို လုပ်ဆောင်ရေး ပိုမို အရှိန်မြင့်လာတော့မှာပါ။ ဘယ်တောင်ပံသမား လူးဝစ် ဒီယက်ဇ်ဟာ အက်ဆာမှာ ပြင်းထန်တဲ့ လေ့ကျင့်ရေး စစ်ဆေးမှုတွေကို အောင်မြင်စွာ ပြုလုပ်နိုင်ခဲ့တာကြောင့် နောက်အပတ်ထဲမှာ အသင်းလိုက် လေ့ကျင့်ရေး ပြန်လည် စတင်နိုင်တော့မှာပါ။ လီဗာပူးအသင်းဟာ ချန်ပီယံလိဂ် ဝင်ခွင့်ကနေ လုံးဝ လွဲချော်သွားတဲ့ အသင်း မဟုတ်သေးဘဲ တိုက်ခိုက်နိုင်နေဆဲလို့ ယာဂင်ကလော့ပ်က ထုတ်ပြောလာပါတယ်။ ဒီနွေမှာ လီဗာပူးကနေ အလွတ်ဖြင့် ထွက်ခွာမယ့် ကစားသမား ၅ ဦးကတော့ ဖာမင်နို၊ ချိန်ဘာလိန်၊ မီလ်နာ၊ ကိတ်တာနဲ့ အတ်ဒရီယန်တို့ ဖြစ်ပါတယ်။",
"btext2":" လီဗာပူးအသင်း တာဝန်ရှိသူတွေဟာ ဒီနွေမှာ ငွေကြေး အကျိုးအမြတ် အများကြီး ရစေမယ့် ရာသီကြို ခရီးထွက်ခြင်းကို ရှောင်ရှားပြီး ကလပ်ရဲ့ ကစားသမားတွေ ကြံ့ခိုင်မှုပိုင်းကို အကောင်းမြင်စရာ တိုးတက်လာစေမယ့် ဥရောပ ရာသီကြို ပြင်ဆင်ခြင်းကိုပဲ အာရုံစိုက်ပါမယ်။ သီယေဂိုဟာ ဘာ့ဆဲတစ်ကို အသင်းရဲ့ စီနီယာ အများအပြားနဲ့ မိတ်ဆက်ပေးခဲ့သူ ဖြစ်ပြီး စပိန်သား ကွင်းလယ်လူကို ယုံကြည်ပေးကြဖို့ ကူညီခဲ့သူ ဖြစ်ပါတယ်။ ဖာမင်နို ထွက်ခွာမှာ ဖြစ်ပေမယ့် ဂက်ပို၊ ဒါဝင်၊ ဂျိုတာ၊ ဒီယက်ဇ်၊ ဆာလာတို့ ရှိနေတဲ့ တိုက်စစ်ပိုင်းအတွက် အင်းအားဖြည့်ဖို့ကို ဦးစားပေးမှာ မဟုတ်ဘဲ ကွင်းလယ်နဲ့ အခြားနေရာတွေအတွက် ငွေသုံးမှာ ဖြစ်ပါတယ်။ အန်ဖီးကွင်းဟာ ယူနိုက်တက်အား ရန်လိုမှုတွေပဲ ပေးမယ်ဆိုပေမယ့် သူတို့အသင်းဟာ ဒီရာသီ အဝေးကွင်းတွေမှာ ရလဒ်ကောင်းထားပြီး လီဗာပူး အိမ်ကွင်းက အခြားသော အိမ်ကွင်းတွေနဲ့ ထူးမခြားနားပါဘဲလို့ တန်ဟက်က ပြောဆိုပါတယ်။",
"btext3": "   no",
"imgurl1":"https://nyanaykhin.com/wp-content/uploads/2023/03/954432023-678x381.jpg",
"imgurl2":"https://nyanaykhin.com/wp-content/uploads/2023/03/1853332023-1024x576.jpg",
"imgurl3":"no",
"video":"no"
 },
    {"ndate":"Mar 3, 2023",
"htext":"ဖာမင်နို ထွက်ခွာမှာဖြစ်ခြင်းနဲ့အတူ နွေမှာ လီဗာပူးအသင်းကို နှုတ်ဆက်သွားမယ့် စီနီယာ (၁၀) ဦး",
"btext1":" လီဗာပူးအသင်းဟာ နွေမှာတော့ ဝါရင့် ကစားသမား အများအပြားကို ရှင်းထုတ်မှုတွေ လုပ်တော့မှာဖြစ်ကာ အများစုက အလွတ်စာချုပ်တွေဖြင့် ထွက်ခွာသွားမှာ ဖြစ်ပါတယ်။ ဒါဟာ ကလော့ပ် လက်ထက် စီနီယာအသင်းသား အများဆုံး ထွက်ခွာမှု ဖြစ်လာနိုင်တယ် သိထားရပြီး အဝတ်လဲခန်းအတွင်း သက်ရောက်မှု ကြီးမားနိုင်ပါတယ်။ ပုံမှန် ပွဲကစားခွင့်အတွက် အသင်းပြောင်းလိုနေတဲ့ ကစားသမားရဲ့ ဆန္ဒအတိုင်း ကမ်းလှမ်းလာမှုတွေကို လီဗာပူးဘက်က နားထောင်ပေးပါမယ်။ အက်ဒရီယန် မနှစ်ကပဲ အယ်လီဆန်ရဲ့ အရန်ဂိုးသမား အဖြစ် အတ်ဒရီယန်ကို စာချုပ်ပါအတိုင်း ၂၀၂၃ နွေထိ အသင်းမှာ ဆက်ရှိနေဖို့ သက်တမ်းတိုးခဲ့ခြင်းဖြစ်ပါတယ်။ လီဗာပူးအသင်းနဲ့ အသက် ၃၆ နှစ်အရွယ် စပိန်ဂိုးသမားကြား စာချုပ်ဟာ ရာသီကုန်မှာ သက်တမ်းကုန်ပါပြီ။",
"btext2":"ကလယ်ဟာ လီဗာပူးအသင်းဘက်က ကလယ်ဟာကို ရောင်းမထုတ်လိုပေမယ့် ကစားသမား ကိုယ်တိုင်က ပုံမှန် ပွဲထွက်ခွင့်အတွက် အသင်းပြောင်းလိုနေပါတယ်။ အသက် ၂၄ နှစ်အရွယ် ဂိုးသမားဟာ လီဗာပူးအသင်းနဲ့ ၂၀၂၆ ခုနှစ်ထိ စာချုပ်ရှိနေပါတယ်။ နက်ဖီးလစ် ဒီရာသီ စျေးကွက် ၂ ခုလုံးမှာ နက်ဖီးလစ်ကို ရောင်းထုတ်ဖို့ အသင်းဘက်က ကြိုးစားခဲ့ပေမယ့် ကိုနတေးရဲ့ ဒဏ်ရာ အခြေအနေကြောင့် သူ့ကို ဆက်ထိန်းခဲ့ပါတယ်။ ဒီနွေမှာတော့ သူ့ကို သေချာပေါက် ရောင်းထုတ်မှာပါ။ မာတစ် အသက် ၃၁ နှစ်အရွယ် ခံစစ်မှူးဟာ ၂၀၂၄ ခုနှစ်ထိ စာချုပ်ရှိပေမယ့် ဒီနွေ ရောင်းထုတ်ခံရမယ့် စာရင်းထဲမှာ ပါဝင်နေပါတယ်။ မာတစ်ဟာ ဒဏ်ရာကြောင့် မကြာခဏ အနားယူနေရသူဖြစ်ပြီး ခံစစ်ပိုင်း ပြန်လည် စုဖွဲ့မှုတွေမှာ သူကလည်း ရှင်းထုတ်ခံရမယ့်သူအဖြစ် ရေပန်းစားနေပါတယ်။ မီလ်နာ ဝါရင့် ကွင်းလယ်လူကို အသင်းမှာ ဆက်ထိန်းထားဖို့ ကလော့ပ်က တောင်းဆိုထားပါတယ်။ ဒါပေမယ့် ကလပ်နဲ့ မီလ်နာကြားမှာ သက်တမ်းတိုးဖို့အတွက် ညိနှိုင်းမှုတွေ မရှိသေးဘဲ ကွင်းလယ်လူဟာ ဘောလုံးကစားဖို့ အခြားသော ကလပ်အသင်းထံ အလွတ်ဖြင့် ထွက်ခွာမှာပါ။ ",
"btext3": "  ချိန်ဘာလိန်၊ ကိတ်တာ ဒီရာသီကုန်ရင် အသက် ၃၀ နှစ် ပြည့်တော့မယ့် ကွင်းလယ်လူဟာ အလွတ်ဖြင့် ထွက်ခွာမှာပါ။ သူနည်းတူ အသင်းနဲ့ စာချုပ်ကုန်မယ့် ကိတ်တာကလည်း လီဗာပူးကနေ ထွက်ပြီး ဘွန်ဒက်လီဂါကို ပြန်သွားဖွယ် ရှိနေပါတယ်။ ကာတစ်ဂျုံး အသက် ၂၂ နှစ်အရွယ် အကယ်ဒမီထွက် ကွင်းလယ်လူ ကာတစ်ဂျုံးဟာ ကြံ့ခိုင်မှုဆိုင်ရာ ပြဿနာတွေကြောင့် ရုန်းကန်နေခဲ့ရပြီး ပွဲကစားခွင့်လုံးဝ ပျောက်ဆုံးနေပါတယ်။ အသင်းနဲ့ ကာလရှည် စာချုပ်ရှိထားပေမယ့် နွေမှာ ရောင်းထုတ်ခံရနိုင်ပါတယ်။ ဖာဘင်ညို ကွင်းလယ်လူ ဖာဘင်ညိုကို အရောင်းစာရင်း တင်နိုင်ကြောင်း သိထားရပြီး အသက် ၂၉ နှစ်အရွယ် ဖာဘင်ညိုက အသင်းနဲ့ ၂၀၂၆ ခုနှစ်ထိ စာချုပ်ရှိထားပါတယ်။ ဖာမင်နို ဖာမင်နိုဟာ ၈ နှစ်ကြာ ကစားလာတဲ့ လီဗာပူးကနေ ထွက်ခွာဖို့ ဆုံးဖြတ်လိုက်ပါပြီ။ သူနဲ့ နည်းပြကလော့ပ်ကြား ပုဂ္ဂိုလ်ရေးအရ စကားပြောခဲ့ကာ အသင်းကနေ ထွက်မယ့်အကြောင်း အသိပေးခဲ့ပြီ ဖြစ်ပါတယ်။ လီဗာပူးဘက်က ဖာမင်နိုကို စာချုပ်သစ်ပေးဖို့ ကြိုးစားခြင်း ရပ်ဆိုင်းခဲ့ပါပြီ။ လီဗာပူးအသင်းဟာ အကယ်ဒမီနဲ့ လူငယ်ကစားသမားတွေဖြစ်တဲ့ ရိုင်း ဝီလီယမ်၊ ဗန်ဒန်ဘတ်၊ ကူမတ်တီယို၊ ကလာဆန်၊ ကွမ်ဆက်တို့ကို ရောင်းချဖွယ် ရှိနေကြောင်းလည်း သိထားရပါတယ်။ ",
"imgurl1":"https://nyanaykhin.com/wp-content/uploads/2023/03/1853332023-678x381.jpg",
"imgurl2":"https://nyanaykhin.com/wp-content/uploads/2023/02/19382422023-1024x576.jpg",
"imgurl3":"no",
"video":"no"
 },
   {"ndate":"Mar 3, 2023",
"htext":"ဒဏ်ရာ အခြေအနေတွေ၊ ဖာဘင်ညို၊ ၃၂ ပွဲဆက်တိုက် ပင်နယ်တီ မရခြင်း၊ ရက်ဖိုဒ့်ကို ချီးကျူးခြင်းနဲ့ ယူနိုက်တက် ပွဲကြို ကလော့ပ် ပြောတဲ့ အဓိက ကိစ္စ (၅) ရပ်",
"btext1":" ဒဏ်ရာ သတင်းထူး မရှိ သီယေဂိုနဲ့ ဒီယက်ဇ်တို့ မပါဝင်နိုင်သေးခြင်းနဲ့အတူ ကြားရက်က သိထားရတဲ့ အခြေအနေတွေအတိုင်း ကြံ့ခိုင်မှုဆိုင်ရာ ကိစ္စ ထွေထွေထူးထူး မရှိပါဘူး။ ဒါ့အပြင် ထပ်တိုး ဒဏ်ရာရ ကစားသမားလည်း မရှိတာကြောင့် ကောင်းတယ်လို့ ဆိုရမှာပါ။ ဂိုးမက်စ် ပြန်သက်သာလာပေမယ့် ယူနိုက်တက်ပွဲမှာ ပါလောက်တဲ့ထိ အဆင်သင့် မဖြစ်သေးပါဘူး။ ဝုဗ်ပွဲမှာ ပွဲထွက်ခဲ့ကြတဲ့ ကိုနတေးနဲ့ ဗန်ဒိုက်တို့ဟာ ရုပ်ပိုင်းဆိုင်ရာရော စိတ်ပိုင်းဆိုင်ရာမှာပါ အဆင်ပြေနေပါတယ်။ ဖာဘင်ညိုအတွက် ကျေနပ် ရာသီစကတည်းက ဖာဘင်ညိုဟာ သူ့ရဲ့ အကောင်းဆုံး ပုံစံတွေ ပျောက်ဆုံးနေခဲ့တာပါ။ ဝုဗ်နဲ့ပွဲမှာတော့ အရင် ဖာဘင်ညိုကို ပြန်မြင်ခဲ့ရပါတယ်။ ယူနိုက်တက်ပွဲအတွက် ကွင်းလယ် ၃ ယောက်တန်းမှာ ဘရာဇီးသားကို ဆက်လက် နေရာပေးဦးမှာ ဖြစ်ပါတယ်။ ကလော့ပ်ကပဲ “ ဖာဘင်ညို အကောင်းဆုံး ခြေစွမ်း မရနေဘူးလို့ ကျနော် ပြောခဲ့တယ်။ ဒါပေမယ့် အဲ့လို မပြောခဲ့သင့်ဘူး။ အခုဆိုရင် သူ့ရဲ့ ပုံစံကောင်း ပြန်ရလာတာကို မြင်ရပါတယ်။ ဝုဗ်ပွဲမှာ သူလုပ်ပြခဲ့တာတွေအတွက် ပျော်ရွှင်မိတယ်။ အသင်းက သူ့ကို လိုပါတယ် ” ဆိုပြီး ပြောခဲ့ပါတယ်။",
"btext2":"ပင်နယ်တီ မရတာ ၃၂ ပွဲကြာ ပရီးမီးယားလိဂ်မှာ လီဗာပူးအသင်း ပင်နယ်တီ မရတာ ၃၂ ပွဲ ရှိနေပါပြီ။ ပြီးခဲ့တဲ့ ရာသီ ဧပရယ်လတည်းက အသင်း ပင်နယ်တီ မရခဲ့တာဟာ ဒီရာသီမှာ တစ်ကြိမ်မှ မရသေးပါဘူး။ တိုက်စစ်မှူးတွေကပဲ မပါးနပ်တော့တာလား ဒိုင်တွေကပဲ လီဗာပူးကို မပေးချင်တာလားပေါ့လေ။ ကလော့ပ်ကတော့ “ ဘာလို့ အဲ့လိုဖြစ်နေလဲ မသိပါဘူး။ ပင်နယ်တီကို အချိန်အကြာကြီး မရထားဘူးဆိုတာက ရယ်တော့ ရယ်ရသားဗျာ ” လို့ ဆိုပါတယ်။ ရက်ဖိုဒ့်ကို ချီးကျူးခြင်း ယူနိုက်တက် တိုက်စစ်မှူးဟာ ကစားသမားဘဝ အကောင်းဆုံး ခြေစွမ်းအဖြစ် ဒီရာသီ ပြိုင်ပွဲစုံ ၃၉ ပွဲမှာ ၂၅ ဂိုး ရထားပါတယ်။ သူဟာ ထရန့်ရဲ့ ညာခြမ်းကနေ ထိုးဖောက်မှာမို့ အတော်လေးတော့ သတိထားဖို့ လိုပါမယ်။ ကလော့ပ်ကပဲ “ လီဗာပူးအသင်းကို နည်းပြနေသူ တစ်ယောက်က ယူနိုက်တက် အကြောင်း အကောင်းမြင်ပေးဖို့ ပျော်ပေးဖို့ဆိုတာ မဖြစ်နိုင်အောင်ပါပဲ။ ဒါပေမယ့် ရက်ဖိုဒ့်အတွက် ကျနော် ပျော်ပါတယ်။ သူ့ရဲ့ မြန်နှုန်း၊ နည်းစနစ်နဲ့ ကစားနေမှုတွေက မယုံနိုင်စရာပဲ။ သွင်ဂိုးအတွက် သူက သိပ်ကို တည်ငြိမ်နေပါတယ် ” လို့ ချီးကျူးပါတယ်။ ",
"btext3": "   ပြိုင်ဘက်ကို ခက်ခဲစေဖို့ လီဗာပူးအသင်းဟာ နောက်ဆုံး အမှတ်ပေးပွဲ ၄ ပွဲမှာ ၃ ပွဲ အနိုင်ရထားပါတယ်။ ယူနိုက်တက်ကို ရင်ဆိုင်ရမယ့်ပွဲမှာ လီဗာပူးဟာ ပြိုင်ဘက်အဖြစ် ယှဉ်ပြိုင်ရ ခက်ခဲ့တဲ့ အသင်းဆိုတာ အားလုံး ပြန်အမှတ်ရကြအောင် ကလော့ပ်က လုပ်ပြလိုနေပါတယ်။ “ ဒီအပတ်အတွင်း ကျနော်တို့ တကယ်ကို တွန်းအားပေးမှုတွေ လုပ်ထားပြီး အခုချိန်မှာ နောက်တစ်ဆင့်ကို တက်ရပါတော့မယ်။ အခုချိန်ထိ ဘာမှတော့ မလုပ်ပြနိုင်သေးပါဘူး။ ကျနော်တို့နဲ့ ရင်ဆိုင်ကစားရတာက မလွယ်ကူဘူးဆိုတာကို ပြသနိုင်အောင် လုပ်ရပါမယ်။ ဘာလို့လဲဆိုတော့ မန်ချက်စတာ ယူနိုက်တက်ကွင်းမှာ သွားကစားတုန်းက သူတို့ဟာ ကျနော်တို့ကို ခက်ခဲစေခဲ့ပါတယ် ” လို့ ကလော့ပ်က ပြောခဲ့ပါတယ်။   ",
"imgurl1":"https://nyanaykhin.com/wp-content/uploads/2023/03/1756332023-678x381.jpg",
"imgurl2":"https://nyanaykhin.com/wp-content/uploads/2023/03/klopp-diaz-1024x576.jpg",
"imgurl3":"https://nyanaykhin.com/wp-content/uploads/2023/03/1032232023-1024x656.jpg",
"video":"no"
 },
             {"ndate":"Mar 3, 2023",
"htext":"လီဗာပူး Vs မန်ယူနိုက်တက် ဒီအပတ် ပရီးမီးယားလိဂ် ပွဲစဉ်အတွက် ခရစ်ဆက်တန်ရဲ့ ပွဲကြို ရလဒ်ခန့်မှန်း",
"btext1":"လီဗာပူး Vs မန်ယူနိုက်တက် ပရီးမီးယားလိဂ် ပွဲစဉ် မတ်လ ၅ ရက်၊ တနင်္ဂနွေနေ့။ မြန်မာစံတော်ချိန် ည ၁၁ နာရီအချိန်။ ဆက်တန်က သုံးသပ်ရာမှာ ” ကြားရက်က ယှဉ်ပြိုင်တဲ့ ဝက်စ်ဟမ်းနဲ့ အက်ဖ်အေ ပွဲစဉ်ဟာ ယူနိုက်တက်အတွက် ခက်ခဲခဲ့ပါတယ်။ ဒါပေမယ့် သူတို့က ကာဆီမီရို၊ ရက်ဖိုဒ့်တို့ကို လူစားဝင်စေချိန်မှာတော့ ပွဲဟာ လုံးဝကို ပြောင်းလဲပြီး ကစားပုံ တိုးတက်သွားခဲ့ပါတယ်။ လီဗာပူးမှာတော့ လက်တလော အဲ့လို ပွဲအခြေအနေကို ပြောင်းလဲနိုင်စွမ်း မရှိပါဘူး။ ခြားနားတဲ့ အခြေအနေတွေနဲ့အတူ ရာသီစကတည်းက ဒီနှစ်သင်းရဲ့ အကောင်း အဆိုး အနေအထားတွေ ပြောင်းလဲနေတာပါ။ ",
"btext2":"ကလော့ပ်ရဲ့ အသင်းဟာ ပေးဂိုးမရှိ ကစားနိုင်နေတာ ကာလတစ်ခု ရှိနေခဲ့ပါပြီ။ ပဲလေစ့်နဲ့ ဝုဗ်ပွဲတွေ သူတို့တွေ ခံစစ်က ဂိုးမပေးရအောင် လုပ်နိုင်တာ အရေးကြီးပေမယ့် သူတို့ ယှဉ်ပြိုင်ခဲ့ရတာက တိုက်စစ်ပိုင်း သိပ်ကောင်းလွန်းတဲ့ အသင်းတွေ မဟုတ်ပါဘူး။ ပြီးခဲ့တဲ့ လ ဆိုရင်လည်း အဲဗာတန်နဲ့ ၁၀ ယောက်ကျန် နယူးကာဆယ်ကို နိုင်တဲ့ ပွဲတွေမှာ သူတို့ ခံစစ်က ဂိုးမပေးရပေမယ့် ရီးရဲလ်ကိုတော့ အိမ်ကွင်းမှာ ဂိုးပြတ် အရေးနိမ့်ခဲ့ပါတယ်။ လီဗာပူးက ရက်ဖိုဒ့်ကို ထိန်းနိုင်မယ် မထင်ပါဘူး။ ကွင်းလယ်ပိုင်းမှာ သူတို့ လွှမ်းမိုးခံရမှာ ဖြစ်သလို ခံစစ်ပိုင်းဆိုရင် အားနည်းချက်တွေနဲ့ပါ။ ဒါတွေကို ယူနိုက်တက်က အခွင့်အရေး ယူနိုင်ဖို့ လုပ်ဆောင်သွားမှာပါ ” လို့ ဆိုခဲ့တာ ဖြစ်ပါတယ်။ ခရစ်ဆက်တန် ခန့်မှန်းရလဒ်။ ။ လီဗာပူး ၁-၂ မန်ယူနိုက်တက် ",
"btext3": "   no",
"imgurl1":"https://nyanaykhin.com/wp-content/uploads/2023/03/1011332023-678x381.jpg",
"imgurl2":"https://nyanaykhin.com/wp-content/uploads/2023/03/1004332023-1024x576.jpg",
"imgurl3":"no",
"video":"no"
 },
            {"ndate":"Mar 3, 2023",
"htext":"အန်ဖီးကို ဝယ်ဖို့ ကြိုးစားခဲ့တဲ့ နယူးကာဆယ်ပိုင်ရှင်၊ လူငယ် ချန်ပီယံလိဂ် ကွာတားတက်ခြင်းနဲ့ လီဗာပူးသတင်းတိုများ",
"btext1":" နွေမှာ ဘယ်လင်ဟမ်ကို လက်လွတ်ရဖို့ နီးစပ်လာနေတဲ့ ဒေါ့မွန်ဟာ လီဗာပူး ကွင်လယ်လူ ကိတ်တာကို အလွတ်ဖြင့် ခေါ်ယူရေး စိတ်ဝင်စားမှု ပိုမို မြင့်တက်လာနေပါတယ်။ လီဗာပူး ယူ-၁၉ အသင်းဟာ လူငယ် ချန်ပီယံလိဂ် ပြိုင်ပွဲ ကွာတားဖိုင်နယ်မှာ စပို့တင်း အသင်းကို အနိုင်ရမယ်ဆိုရင် ဆီမီးဖိုင်နယ်မှာတော့ အေဇက် အယ်ခမာ ဒါမှမဟုတ် ရီးရဲလ်မက်ဒရစ် အသင်းနဲ့ ထိပ်တိုက်တွေ့မှာ ဖြစ်ပါတယ်။ လူးဝစ် ဒီယက်ဇ်ရဲ့ ဒဏ်ရာ တိုးတက်မှု အခြေအနေတွေက အကောင်းမြင်စရာ ဖြစ်လာခြင်းနဲ့အတူ ၂ ပတ်အတွင်း လီဗာပူးအသင်း လေ့ကျင့်ရေးထဲ ပြန်ဝင်လာပါတော့မယ်။ အမေရိကန်ပိုင်ရှင်တွေ လီဗာပူးအသင်း ရှယ်ယာ အချို့ကို ရောင်းချဖို့ ကြိုးစားလာခြင်းဟာ မိုက်ဂေါ်ဒန် အနားယူဖို့ စဉ်းစားနေတာကြောင့်နဲ့ သက်ဆိုင်မှု ရှိပါတယ်။ တိုင်လာ မော်တန် ခြေစွမ်းပြ ကစားနေတဲ့ ဘလက်ဘန်းအသင်းဟာ အက်ဖ်အေဖလား ကွာတားဖိုင်နယ်မှာ ရှက်ဖီး ယူနိုက်တက်နဲ့ တွေ့ဆုံနေပါတယ်။",
"btext2":" လီဗာပူးအသင်းဟာ ယူနိုက်တက်၊ ဘုန်းမောက်၊ မန်စီးတီး၊ ချယ်ဆီး၊ အာဆင်နယ်တို့နဲ့ ဆက်တိုက် ယှဉ်ပြိုင်ရမှာဖြစ်ပြီး ရလဒ်ကောင်းတွေ ယူနိုင်ရင် ရာသီကုန် အဆင့် ၄ ထဲ ဝင်နိုင်မယ်လို့ အိုဝင်က ယုံကြည်နေပါတယ်။ လီဗာပူးရဲ့ ဒေတာ အကြီးအကဲ Ian Graham က သူတို့ရဲ့ စိစစ်ရေး အဖွဲ့တွေရဲ့ ဒေတာ အချက်အလက်တွေအရ ဒီရာသီ အသင်းဟာ အရမ်းကြီး ဆိုးရွားနေတာ မဟုတ်ဘဲ ကံဆိုးတဲ့ အခိုက်အတန့် များလွန်းနေတာကြောင့် ရလဒ်တွေ အရမ်း ထိခိုက်နေရတာလို့ ဆိုပါတယ်။ လီဗာပူးအသင်းနဲ့ ၁ နှစ်စာချုပ်ပဲ ကျန်ရှိတော့တဲ့ သီယေဂိုဟာ ဖီနာဘာချီ အသင်းထံ ပြောင်းဖို့ လက်တလော ချိတ်ဆက်နေခြင်း မရှိဘဲ အန်ဖီးအတွက်ပဲ အာရုံစိုက်ထားပါတယ်။ ဇန်နဝါရီတုန်းက လီဗာပူးအသင်းဟာ ခံစစ်မှူး ဘတ်ဒီရာရှီးကို ခေါ်ယူဖို့ ကြိုးစားခဲ့ပေမယ့် လူငယ် ခံစစ်မှူးဟာ ချယ်ဆီးထံပဲ ပြောင်းလိုခဲ့ပါတယ်။ နယူးကာဆယ် အကြီးအကဲ Amanda Staveley က သူမဟာ လီဗာပူး အမာခံ ပရိသတ်ဖြစ်ကြောင်းနဲ့ လီဗာပူးအသင်းကို ဝယ်ယူဖို့ ကြိုးစားခဲ့ပါတယ်လို့ ထုတ်ပြောလာပါတယ်။",
"btext3": "  no ",
"imgurl1":"https://nyanaykhin.com/wp-content/uploads/2023/03/936332023-678x381.jpg",
"imgurl2":"https://nyanaykhin.com/wp-content/uploads/2023/03/103523202311-1024x576.jpg",
"imgurl3":"no",
"video":"no"
 },
           {"ndate":"Mar 2, 2023",
"htext":"စံချိန်တင် ဝင်ငွေရပေမယ့် ပေါင် ၇.၅ သန်းပဲ အမြတ်ကျန်တဲ့ လီဗာပူးရဲ့ ငွေစာရင်း ရှင်းတမ်း",
"btext1":" ၂၀၂၁-၂၂ ဘောလုံးရာသီအတွက် လီဗာပူးအသင်းရဲ့ ဘဏ္ဍာရေးစာရင်းတွေ ထွက်ပေါ်လာခဲ့ရာမှာ ကလပ်သမိုင်း အမြင့်ဆုံး ဝင်ငွေကို ရရှိခဲ့တယ်လို့ သိရပါတယ်။ ဘောလုံးရာသီတစ်ခုမှာ ကစားနိုင်တဲ့ ပွဲစဉ် အားလုံးအဖြစ် ပြိုင်ပွဲစုံ ၆၃ ပွဲထိ ကစားခဲ့တဲ့ လီဗာပူးဟာ ဖလားလေးလုံး အိပ်မက်ကို အကောင်းဆုံး အဆုံးမသတ်နိုင်ဘဲ အက်ဖ်အေဖလား၊ ကာရာဘောင်းဖလားတို့ဖြင့် ကျေနပ်ခဲ့ရပါတယ်။ ကလပ်ရဲ့ ဝင်ငွေကတော့ ပေါင် ၅၉၄ သန်းထိ ရောက်ရှိခဲ့ပါတယ်။ လီဗာပူးအသင်းဟာ မနှစ်က Nike နဲ့ ကလပ်စံချိန်တင် ဝတ်စုံစပွန်ဆာ စာချုပ်ရဲ့ ခံစားခွင့်ကို စတင်ရရှိခဲ့တယ်။ ဒါ့အပြင် မိတ်ဖက်အသစ် များစွာထံကနေရတဲ့ စီးပွားရေးဆိုင်ရာ ဝင်ငွေ ပေါင် ၂၉ သန်း ရရှိခြင်းကလည်း ကလပ်ရဲ့ ဝင်ငွေကို တိုးလာစေခဲ့ပါတယ်။ ဒါပေမယ့် ဥရောပ စွမ်းအင်အကြပ်အတည်းကြောင့် ကလပ်ရဲ့ ကုန်ကျစရိတ်တွေဟာ ၂ ဆနီးပါး တိုးလာခြင်းနဲ့တကွ အသင်းလိုက် လုပ်ခမှာလည်း ပြန်လည် မြင့်တက်လာခဲ့ပါတယ်။ ဒီရာသီ ပေါင် ၇.၅ သန်း အမြတ်ထွက်ကြောင်း ထုတ်ပြန်ချက်ဟာ ၃ နှစ်အတွင်း ပထမဆုံးအကြိမ် အကျိုးအမြတ် တစ်ခုကို ပြန်မြင်ခဲ့ရတာပါ။",
"btext2":"လီဗာပူးရဲ့ လုပ်ခစာရင်းဟာလည်း အတော်လေး တိုးများလာတာနဲ့အတူ အင်္ဂလန်လိဂ်ရဲ့ လုပ်ခပေးချေမှု ဒုတိယ အမြင့်ဆုံး အသင်းအဖြစ် ရပ်တည်ခဲ့ပါတယ်။ လုပ်ခပိုင်းမှာတော့ စီနီယာအသင်းအပြင် အမျိုးသမီးအသင်းနဲ့ ကလပ်ဝန်ထမ်းတွေအတွက် ပေးချေရမှုလည်း ပါဝင်ပါတယ်။ အသင်းရဲ့ လုပ်ခပိုင်း မြင့်တက်မှုဟာ မနှစ်ကရာသီမှာ ဗန်ဒိုက်၊ ထရန့်၊ ရော်ဘတ်ဆန်၊ ဖာဘင်ညို အစရှိတဲ့ အဓိက ကစားသမားတွေကို သက်တမ်းတိုးခဲ့ခြင်း အပြင် ကိုနတေး၊ ဒီယက်ဇ်တို့လို ကစားသမားသစ်တွေ ခေါ်ယူခဲ့တာဖြစ်ပါတယ်။ အန်ဖီးရဲ့ နှစ်စဉ် ကုန်ကျငွေဟာ ၂၀၁၇ ခုနှစ် နောက်ပိုင်း ၄၀% တိုးလာခဲ့ပြီး ကလပ် လုပ်ခပိုင်းမှာလည်း ၇၅% ထိ တိုးလာခြင်းတွေကြောင့် အမြတ်အစွန်း နည်းပါးခဲ့ခြင်းပဲ ဖြစ်ပါတယ်။ ",
"btext3": " no",
"imgurl1":"https://nyanaykhin.com/wp-content/uploads/2023/03/1710232023-678x381.jpg",
"imgurl2":"https://s-img.mgid.com/g/14649818/492x277/-/aHR0cDovL2NsLmltZ2hvc3RzLmNvbS9pbWdoL2ltYWdlL2ZldGNoL2FyXzE2OjksY19maWxsLGVfc2hhcnBlbjoxMDAsZl9qcGcsZ19mYWNlczphdXRvLHFfYXV0bzpnb29kLHdfMTAyMC9odHRwOi8vaW1naG9zdHMuY29tL3QvMjAyMi0wOS8xMDE5MjQvYmY4ZjZmY2NmMTAyMTVkYTFmOTcwYmI0MDQwYTI2MmUuanBlZw.webp?v=1677845079-pjelGj0mmrZRMgNEjbPjzHuujgEGOhe-vjXDujbKMvE",
"imgurl3":"no",
"video":"no"
 },
          {"ndate":"Mar 2, 2023",
"htext":"လီဗာပူး ကစားသမား ၅ ဦးကို ချီးကျူးမှုနဲ့အတူ အန်ဖီးပရိသတ်တွေအတွက် ကလော့ပ်ရဲ့ စကား တစ်ခွန်",
"btext1":" ဝုဗ်ကို အိမ်ကွင်းမှာ ၂-၀ နဲ့ အနိုင်ရအပြီး အန်ဖီးဟာ အသင်းလိုအပ်ချိန်မှာ အမြဲတမ်း အကူအညီဖြစ်တာကို ထပ်မံ သက်သေပြခဲ့ပါပြီလို့ ကလော့ပ်က ထုတ်ဖော် ချီးကျူးခဲ့ပါတယ်။ ဒါဝင် နူးညက်စ်ရဲ့ အဖွင့်ဂိုးကို VAR က ပယ်ချခဲ့ပေမယ့် ဗန်ဒိုက်၊ ဆာလာတို့ ဂိုးတွေ ထပ်မံ ရယူနိုင်ခြင်းနဲ့အတူ လီဗာပူးက အိမ်ကွင်းမှာ ဂိုးပြတ် နိုင်ပွဲ ဖော်ဆောင်ခဲ့တာပါ။ အခုဆိုရင် အဆင့် ၄ နေရာက စပါးထက် ၁ ပွဲလျော့ကစား ၆ မှတ် အကွာ အနေအထားကို ပြန်ရောက်လာခဲ့ပြီ ဖြစ်ပါတယ်။ ဒီပွဲမှာ ကိုနတေးက ဗန်ဒိုက်ရဲ့တွဲဘက်အဖြစ် ပါဝင် ခြေစွမ်းပြခဲ့ပြီး ကွင်းလယ်က ဖာဘင်ညိုကလည်း တည်ငြိမ်တဲ့ ခြေစွမ်းဖြင့် ကူညီပေးခဲ့ပါတယ်။ ကလော့ပ်ကတော့ ဒီတလော ဝေဖန်မှုတွေ ရနေတဲ့ ဗန်ဒိုက် ဂိုးရခြင်းကို ကျေနပ်နေပြီး အသင်းသား အချို့ကို ထုတ်ဖော် ချီးကျူးခဲ့ပါတယ်။ ကလော့ပ်က “ ကျနော်တို့ အားလုံး လိုနေတာ ဒါပဲ၊ ဗန်ဒိုက် လိုနေတာလည်း ဒါပါပဲ။ ခံစစ်သမားတွေအတွက် ခက်ခဲတဲ့ ပွဲဖြစ်ပေမယ့် တကယ်ကောင်းတဲ့ပွဲ ဖြစ်ခဲ့ပါတယ်။ ဒီညမှာ ကျနော်တို့အသင်း ကစားတာ ကောင်းခဲ့ပါတယ်။ ခြုံကြည်ရင် အကောင်းမြင်စရာ များတဲ့ ပွဲတစ်ပွဲကို ကစားခဲ့တာပါ။",
"btext2":" ခံစစ်မှူး နှစ်ဦးနဲ့ ဖာဘင်ညိုတို့ အတူတကွ တွဲကစားခဲ့တာကို ကျနော် သဘောကျတယ်။ သူတို့ရဲ့ ကွင်းအတွင်း ကာဗာပေးမှု၊ ကောင်တာ-တိုက်စစ် ဟန့်တားမှု၊ ကွင်းလယ်ကနေ ခံစစ်ကစားမှုနဲ့ တိုက်စစ်မှူး တစ်ဦးတည်း ကစားတဲ့ အသင်းကို ရင်ဆိုင်ခဲ့ပုံတွေကို ကျနော် ကတယ်ကို သဘောကျပါတယ်။ ပိုင်ဆိုင်မှုပိုင်းမှာ ကျနော်တို့ တော်တော်လေးကောင်းတဲ့ အခိုက်အတန့်တွေ အများကြီး ရှိခဲ့ပါတယ်။ ဟာဗေးနဲ့ စတီဖန်တို့က half-spaces တွေမှာ ကောင်းခဲ့ကြတယ်။ အတော်လေး အလုပ်ဖြစ်ပါတယ် ” လို့ ချီးကျူးခဲ့ပါတယ်။ ဒီအပတ် တနင်္ဂနွေနေ့ အန်ဖီးကွင်းမှာ လီဗာပူးဟာ ပြိုင်ဘက် ယူနိုက်တက်ကို ဧည့်ခံ ယှဉ်ပြိုင်ရပါမယ်။ ဒီပွဲဟာ အသင်းရဲ့ ချန်ပီယံလိဂ် မျှော်လင့်ချက်အတွက်ကော ၂၀၂၃ ခုနှစ်အတွင်း ပထမဆုံး ပြန်ရလာတဲ့ ယုံကြည်မှုပိုင်းတွေအတွက် အရေးပါနေတာ ဖြစ်ပါတယ်။ ကလော့ပ်ကပဲ “ ဒီညမှာ အန်ဖီးက ထပ်မံ သက်သေပြခဲ့ပါပြီ။ တကယ့်ကို ပျော်ရွှင်စရာပါပဲ။ အစုအဖွဲ့အဖြစ် အတော်လေး ကျစ်လစ်ခဲ့တယ်၊ ကျနော်တို့ အတူတကွ ရှိခဲ့တယ်လို့ ခံစားရပါတယ်။ ဒါကို သဘောကျမိပါတယ်။ တနင်္ဂနွေနေ့မှာ ဒါမျိုးကို နောက်တစ်ကြိမ် လိုအပ်ပါလိမ့်မယ် ” လို့ အကြောင်းကြားခဲ့တာ ဖြစ်ပါတယ်။",
"btext3": "     no ",
"imgurl1":"https://nyanaykhin.com/wp-content/uploads/2023/03/103523202311-678x381.jpg",
"imgurl2":"https://nyanaykhin.com/wp-content/uploads/2023/03/10342320231-1024x576.jpg",
"imgurl3":"no",
"video":"no"
 },
         {"ndate":"Mar 2, 2023",
"htext":"ပုံစံအသစ်နဲ့ ကစားကွက်၊ ၄ ပွဲဆက် ဂိုးမပေးရခြင်း၊ မန်ယူနိုက်တက်နဲ့ ဝုဗ်ပွဲအပြီး ပြောစရာများ",
"btext1":" ကွင်းလယ် အတွဲသစ် နည်းပြကလော့ပ်ဟာ နောက်ထပ် ကွင်းလယ် အပြောင်းအလဲကို ထပ်မံ ဖော်ဆောင်ခဲ့ပြီး ဒီတစ်ကြိမ်ကတော့ ပိုပြီး ငယ်ရွယ်တဲ့ ကွင်းလယ်တွဲဘက်ပေးမှု ဖြစ်ပါတယ်။ ဖာဘင်ညိုကို နံပါတ် ၆ နေရာက ပွဲထွက်စေပြီး ဘယ်ခြမ်းမှာ ဘာ့ဆဲတစ်နဲ့ ညာခြမ်းမှာ ဟာဗေးတို့လို လူငယ်တွေကို ရံထားခဲ့တာပါ။ တစ်ရာသီလုံး စိတ်ပျက်စရာ အနေအထားတွေပဲ​ မြင်ခဲ့ရပေမယ့် ဝုဗ်ပွဲမှာတော့ ဖာဘင်ညိုဟာ တွဲဘက်တွေကို အကောင်းဆုံး ဦးဆောင်ပေးခဲ့ပြီး ခြေစွမ်း ကောင်းခဲ့ကာ သူတာဝန် ကျေခဲ့ပါတယ်။ ဘောလုံးပိုင်ဆိုင်ရေး ပြန်လုယူမှုတွေမှာ ဖာဘင်ညိုဟာ ဧရိယာ ထိပ်တွေထိ ဖိအားပေးမှုတွေ ဝင်လုပ်ပြီး စွန့်စားမှုတွေ ဝင်ယူခဲ့တယ်။ ခံစစ်ပိုင်း ကာကွယ်ပုံက ပြည့်စုံခြင်း မရှိပေမယ့် ဒီတလော မြင်ထားရတဲ့ နမော်နမဲ့နိုင်တဲ့ ဝင်ကိုင်တွယ်မှု အစား ပိုမို အာရုံစိုက်တဲ့ ရှင်းထုတ်မှုတွေ ပေးမှုတွေဖြင့် ကစားခဲ့ပါတယ်။ ဘာ့ဆဲတစ်နဲ့ ဟာဗေးကလည်း ခံစစ်ပိုင်း ကူညီမှုတွေမှာပါ ဝန်ပြီး ကူညီခဲ့သလို ခြေစွမ်းပိုင်း မဆိုးခဲ့ပါဘူး။ အသင်းအတွက် ဖန်တီးမှုပိုင်းတွေဖြင့် အထောက်အပံ့ ဖြစ်ဖို့ရာမှာ နှစ်ဦးလုံး အနည်းငယ် ရုန်းကန်ခဲ့ရပေမယ့် ပုံစံအသစ်နဲ့ ကွင်းလယ် အတွဲဟာ လူပေးမှားတာ၊ နားလည်မှုလွဲတာတွေ အချို့ကလွဲရင် သန်မာခဲ့ပါတယ်။",
"btext2":" တိုက်စစ် အခင်းအကျင်း ခံစစ်မှာ ကိုနတေး ပြန်ပါလာပြီး ဘယ်ခြမ်းမှာ ကိုစတက် ပွဲထွက်ပါတယ်။ ကွင်းလယ် တွဲဘက်အသစ်ကိုလည်း ထုတ်သုံးခဲ့တယ်။ ဒါ့အပြင် တိုက်စစ်မှာတော့ ဂက်ပိုအစား ဂျိုတာကို တိုက်စစ်ပိုင်း ဦးဆောင်စေပါတယ်။ ဒါဝင်က ပဲလေစ့်ပွဲ မပါခဲ့ရာက ဒီပွဲ ပြန်ကစားတာဖြစ်ပြီး ကြံ့ခိုင်မှုပိုင်း ရာနှုန်းပြည့် မရှိသေးတဲ့ ဂျိုတာနဲ့ တွဲဘက်ရာမှာ နှစ်ဦးလုံး ရုန်းကန်ခဲ့ရပါတယ်။ ပထမပိုင်းအတွင်း ဂျိုတာရဲ့ အရှိန်များတဲ့ ပေးချက်ကို ဒါဝင် လိုက်ဆယ်ပြီး ဖြတ်တင်းပေးချက် ဟာဗေး ခေါင်းတိုက်ရာမှာ ကပ်ထွက်သွားခဲ့တယ်။ ဒုတိယပိုင်းမှာ ဒါဝင်က ဂျိုတာ တောက်လျှောက် ဆွဲဝင်လာတဲ့ ဘောလုံး ပျက်သွားမှုကို ဆယ်ယူ ပိတ်သွင်းပေမယ့် ဒိုင်လူကြီးက VAR ပြန်ကြည့်ပြီး Foul အဖြစ် သတ်မှတ်ခဲ့ပါတယ်။ အကောင်းဆုံး ပုံစံမှာ ရှိမနေသေးပေမယ့် ဂျိုတာက အဆိပ်ရှိဆဲဖြစ်ကာ သူ့ရဲ့ ဖန်တီးပေးချက်ကနေ ဗန်ဒိုက် ခေါင်းတိုက်သွင်းပါတယ်။ ဒါဝင်ထံက ဘယ်ကြောကနေ ကျော်ဖြတ်လာပုံ ၂ ကြိမ်လောက်က အတော်လေး ကောင်းပါတယ်။ သူက ဧရိယာထဲကို မဝင်ဘဲ ဆာလာတွက် ဖြတ်တင်ဘော လုပ်ပေးရာမှာ ၂ ကြိမ်လုံး တော်တော်လေး မကောင်းခဲ့ပါဘူး။ သူ့ရဲ့ ဘယ်ခြမ်း တွဲဘက် ကိုစတက် ဒီပွဲတော်တော်လေး ကောင်းပါတယ်။ ဆာလာအတွက် ဖန်တီးမှုပါ လုပ်ပေးခဲ့ပါတယ်။ တိုက်စစ်ပိုင်း အပြောင်းအလဲ အဖြစ် ဂက်ပိုကို ဂျိုတာအစား ဝင်စေခဲ့ရာမှာ တိုက်စစ်ပိုင်း ချိတ်ဆက်ပုံ ပိုကောင်းလာပါတယ်။ ထပ်ပြီး ဖာမင်နိုကို ဒါဝင်နဲ့ လူစားလဲရာမှာ ဘရာဇီး တိုက်စစ်မှူးရဲ့ နံပါတ် ၉ နေရာ တာဝန်ယူခြင်းက ဂက်ပို၊ ဂျိုတာတို့နဲ့ ကွဲထွက်နေပြီး ဆာလာရဲ့ ကစားဟန်ကို ပိုချောင်သွားစေခဲ့တယ်။ သွင်းဂိုး၊ ဖန်တီးမှုပိုင်းတွေကို မေ့ထားပြီး ဖာမင်နိုရဲ့ ကစားဟန်ကို ကြည့်ရင် သူ့ရဲ့ ဖိအားပေးပုံ၊ အတွင်းကို ဆင်းပေးပုံတွေက ချက်ချင်းဆိုသလို အသင်းနဲ့ တစ်သားတည်း ရှိလှပါတယ်။ ဂက်ပိုကတော့ ဘယ်ခြမ်း ထွက်ကစားခဲ့တယ်။ အခုဆိုရင် ဒီယက်ဇ်ကလွဲလို့ တိုက်စစ်ပိုင်း အားလုံး လူစုံနေပါတယ်။ ပရီးမီးယားလိဂ်မှာ ပြသနေတဲ့ ခံစစ် ဒီရာသီ လီဗာပူးရဲ့ ပြဿနာက ခံစစ်ပိုင်း တစ်ဦးချင်း အမှားတွေ သိပ်များပြီး အာရုံစူးစိုက်မှု မကောင်းခြင်းပါ။ ဂိုးမက်စ်က တစ်ပွဲကောင်း၊ တစ်ပွဲမကောင်း ပြီးရင် ဒဏ်ရာ။ မာတစ်က တစ်ပွဲကောင်း၊ တစ်ပွဲ အာရုံစိုက်မှု မကောင်း ပြီးရင် ဒဏ်ရာ။ အဲ့လို အချိန်မှာ အီဘူးကလည်း ဒဏ်ရာနဲ့ နားနေရပြီး ရမှတ်တွေ လျော့နေခဲ့တာပါ။ ခံစစ်မှူး ၄ ဦးလုံး ဒဏ်ရာ ပြဿနာတွေ ရင်ဆိုင်ထားရပြီး ဗန်ဒိုက်တောင်မှ နှစ်ကြိမ်လောက် မကစားနိုင်တဲ့ အခြေအနေ ရှိပါတယ်။ ဒါပေမယ့် အသင်းဟာ မတူညီတဲ့ ခံစစ်အတွဲတွေကို ပြောင်းလဲ ကစားနေတာတောင် ပရီးမီးယားလိဂ်မှာ ခံစစ်ပိုင်း ဂိုးမပေးရတာ ၄ ပွဲဆက် ရှိနေပါပြီ။ အသင်းဟာ တစ်ဦးချင်း အမှား သေးသေးလေးတွေကနေ ပေးဆပ်မှုတွေ ကြီးမားနေရတာပါ။ လက်ရှိ လီဗာပူးခံစစ်မှာ အကောင်းဆုံးက ဗန်ဒိုက်-အီဘူး အတွဲဖြစ်ပြီး သူတို့ နှစ်ဦး တွဲကစားခဲ့ရင် အမှားနည်းသလို ခံစစ်က ပိုပြီး ကျစ်ကျစ်လစ်လစ် ရှိတာကို မြင်ရပါတယ်။ ဒီအတွဲကို ရာသီကုန်ထိ ဆက်မြင်ရဖို့ မျှော်လင့်ထားပါတယ်။",
"btext3": "  ထိပ်ဆုံး ၄ သင်းဝင်ခွင့် ပဲလေစ့်ကို နိုင်ခဲ့ရင် ပိုကောင်းမယ် ဆိုပေမယ့် အခုလည်း နောက်မကျသေးပါဘူး။ အသင်းဟာ ထိပ်ဆုံး ၄ သင်း ဝင်ခွင့်ကို မျှော်လင့်နိုင်တဲ့ အခြေအနေမှာ ရှိနေပါသေးတယ်။ နယူးကာဆယ်က ပွဲကျန်တွေ ရှိနေပေမယ့် တကယ်တမ်း ယှဉ်ပြိုင်ရမယ့် အသင်းက စပါးဖြစ်မယ်လို့ ယူဆထားရဆဲပါ။ အခုဆိုရင် အသင်းဟာ စပါးနောက် ၁ ပွဲလျော့ကစား ၆ မှတ်အကွာ ဖြစ်ပါတယ်။ စပါးကလည်း ရလဒ်တွေ မတည်ငြိမ်တဲ့ အသင်းဖြစ်ပြီး မနက်ကပဲ အက်ဖ်အေကနေ ထွက်ခဲ့ရပြီ ဖြစ်ပါတယ်။ အန်ဖီး လီဗာပူးအသင်းဟာ အန်ဖီးကွင်းကို အရမ်း အားကိုးပါတယ်။ အားကိုးသလောက် အတော်လေး အကူအညီဖြစ်ပါတယ်။ ဒီတစ်ကြိမ် ချန်ပီယံလိဂ်ဝင်ခွင့် တိုက်ပွဲမှာ အန်ဖီးကွင်းက အရေးပါလာခဲ့ပြန်ပါပြီ။ ရီးရဲလ်မက်ဒရစ်ကို အရေးနိမ့်ခဲ့တဲ့ ပွဲမှာ အစကောင်းခဲ့သေးပြီး တစ်ဦးချင်း အမှားတွေကြောင့် ပေးဆပ်ခဲ့ရပေမယ့် လာမယ့် တနင်္လာနွေနေ့ အန်ဖီးမှာ ယူနိုက်တက်နဲ့ ထိပ်တိုက်တွေ့မှာ ဖြစ်ပါတယ်။ လက်တလောမှာ မန်ချက်စတာ ကလပ်က ခြေစွမ်း အမြင့်ဆုံးကို ရောက်နေတာမို့ အန်ဖီးကွင်းဟာ အသင်းအတွက် အင်အားဖြစ်လာစေနိုင်ပါတယ်။ လီဗာပူးအတွက် တွန်းအားလိုနေပါတယ်။ ကြီးကြီးမားမား တွန်းအားတစ်ခုပါ။ လက်တလော ရလဒ်တွေ တည်ငြိမ်စ ပြုလာချိန် ယူနိုက်တက်ကို အနိုင်ရခြင်းက လိုအပ်နေတဲ့ တွန်းအားကို ရရှိဖို့ ဖြစ်ပါလိမ့်မယ်။ ဆန့်ကျင်ဘက် ရလဒ်ဆိုရင်တော့ ဒီတလော ရှာထားတဲ့ တည်ငြိမ်မှုတွေ ပြန်ပြီး ပြိုကွဲသွားပါလိမ့်မယ်။ တနင်္ဂနွေနေ့ အန်ဖီးကပွဲဟာ ဒီရာသီ လီဗာပူးအတွက် အရေးအကြီးဆုံး ပွဲစဉ်တစ်ပွဲ ဖြစ်လာပါလိမ့်မယ်။    ",
"imgurl1":"https://nyanaykhin.com/wp-content/uploads/2023/03/1030232023-678x381.jpg",
"imgurl2":"https://nyanaykhin.com/wp-content/uploads/2023/03/1032232023-1024x656.jpg",
"imgurl3":"https://nyanaykhin.com/wp-content/uploads/2023/03/10342320231-1024x576.jpg",
"video":"no"
 },
        {"ndate":"Mar 1, 2023",
"htext":"နွေရာသီ ပြန်လည် တည်ဆောက်မှု မတိုင်ခင် ချန်ပီယံလိဂ်ဝင်ခွင့် အတွက် အသင်းကို မက်ဆေ့စကား ပေးပို့တဲ့ ကလော့ပ်",
"btext1":" မျက်လှည့်ဆန်သလို မယုံနိုင်စရာတွေ လုပ်ပြပြီး ထိပ်ဆုံးလေးသင်းထဲ ဝင်နိုင်တဲ့ အသင်းရှိတယ်ဆိုရင် အဲ့ဒါက လီဗာပူးလို့ ကလော့ပ်က စိတ်အားထက်သန်စွာ ယုံကြည်နေပါတယ်။ ဘောလုံးရာသီ အဆုံးသတ်ဖို့ လိုအပ်နေသေးသလို ချန်ပီယံလိဂ်ဝင်ခွင့်က ဖြစ်နိုင်ခြေ ရှိနေသေးတာပါ။ အရင်နှစ်တွေတုန်းက လုပ်ပြနိုင်ခဲ့တဲ့အတိုင်း အံ့ဩစရာ ခရီးကို ဆက်လက် လျှောက်လှမ်းနိုင်ဖို့ ဘာလိုအပ်လဲဆိုတာကို ကလော့ပ်က ရှင်းပြခဲ့ပါတယ်။ “ ကျွန်တော်တို့ အတူတကွ သွားရမယ့် အနာဂတ်တစ်ခု ရှိပါတယ်။ ဒါတွေကို ဘယ်လို ဖြေရှင်းရမလဲ ဆိုတာ ကျွန်တော်တို့ရဲ့ ဆုံးဖြတ်ချက်ပါပဲ။ ကမ္ဘာကြီးက ရူးလောက်စရာ နေရာတစ်ခုဖြစ်တာကို ကျွန်တော်သိပါတယ်။ အပြောင်းအလဲတွေ အများကြီး ရှိနိုင်ပါတယ်။ ဒါပေမယ့် ကျွန်တော်တို့ရဲ့ ဆုံးဖြတ်ချက်က အဓိက ကျနေဆဲပါ။",
"btext2":"ကျွန်တော်တို့မှာ တန်ဖိုးတွေ၊ စည်းကမ်းတွေ အားလုံးရှိတယ်။ ကျွန်တော်တို့က မတူကွဲပြားချင်နေတာ မဟုတ်ပါဘူး။ အသင်းတစ်သင်း အတူတကွရှိတဲ့ အဖွဲ့တစ်ခု အနေနဲ့ ကွဲပြားနေပြီးသားမလို့ ဒီအတိုင်းပဲ ဆက်သွားကြတာပေါ့ ” လို့ ကလော့ပ်က ဆိုပါတယ်။ ချန်ပီယံလိဂ် ဝင်ခွင့်နေရာကနေ အဆင့် ၄ နေရာက စပါးနဲ့ ၉မှတ် ကွာနေပေမယ့်လို့ လီဗာပူးဟာ ထိပ်ဆုံးလေးသင်းထဲ ဝင်နိုင်ဖို့ အလားအလာ ရှိနေသေးတယ်လို့ ကလော့ပ်က ယုံကြည်ထားဆဲပါ။ ကလော့ပ်ကပဲ “ ၁၅ ပွဲကျန်တယ်ဆိုတော့ ၄၅ မှတ် ရှိနေပါသေးတယ်။ ထိပ်ဆုံး ၄ သင်းဝင်အောင် လုပ်နိုင်တဲ့ အသင်းတစ်သင်းရှိရင် ကျွန်တော်တို့ပဲ ဖြစ်မယ်လို့ ထင်ပါတယ်။ ဘာလို့လဲဆိုတော့ အရင်နှစ်တွေအတွင်း ကျွန်တော်တို့ အတူတကွ အောင်မြင်ခဲ့တဲ့ အရာတွေကြောင့်ပါ။ ကျွန်တော်တို့မှာ အသင်းရော ပရိသတ်တွေရောနဲ့ အတူတူသွားရမယ့် အနာဂတ်တစ်ခု ရှိပါတယ်။ မနက်ဖြန်ကစပြီး အနာဂတ်ဖြစ်ပေမယ့် ပိုကြီးမားတဲ့ ကိစ္စတွေလည်း ရှိပါတယ်။ ကျွန်တော်တို့ ပုံမှန်အဆင့်အတန်းကို ပြန်ရောက်လာမှာပါ။ ဒါပေမယ့် ဒီရာသီထဲကနေ ရနိုင်သမျှ အရာအားလုံးကို ညှစ်ထုတ်ဖို့ လိုပါတယ် ” လို့ ကလော့ပ်က ရှင်းပြခဲ့ပါတယ်။ လီဗာပူးဟာ လွန်ခဲ့တဲ့ ၃ပတ်က ၃-၀ နဲ့ ရှုံးနိမ့်ခဲ့တဲ့ ဝုဗ်ကို ဒီနေ့ည အန်ဖီးမှာ ပြန်လည် တွေ့ဆုံရမှာဖြစ်လို့ လက်စားချေနိုင်မယ့် ရလဒ်တစ်ခုကို မျှော်လင့်ထားကြတာ ဖြစ်ပါတယ်။ ",
"btext3": "     no ",
"imgurl1":"https://nyanaykhin.com/wp-content/uploads/2023/03/1903312023-678x381.jpg",
"imgurl2":"https://nyanaykhin.com/wp-content/uploads/2023/02/9142722023-1024x576.jpg",
"imgurl3":"no",
"video":"no"
 },

       {"ndate":"Mar 1, 2023",
"htext":"အသုံးစရိတ် သန်း ၃၀၀၊ မှန်ကန်တဲ့ ဗျူဟာနဲ့ ရာသီကုန်ထိ ဆက်တိုက် နိုင်ပွဲ လိုအပ်ကြောင်း တိုက်တွန်းမှု",
"btext1":" လီဗာပူး တိုက်စစ်မှူးဟောင်း ဂျွန်အဲဒရစ်က လီဗာပူး ပြန်နိုးထဖို့ လိုလာပြီ ဖြစ်ကြောင်း သုံးသပ်မှု ပြုလုပ်ခဲ့ပြီး နိုင်ပွဲတွေကို ဆက်လက် ရယူနိုင်ရေး ကနဦး ကြိုးစားကာ ရာသီကုန်မှာ မြင့်မားတဲ့ အသုံးစရိတ် ထုတ်ဖို့ လိုအပ်ကြောင်း အခုလို တိုက်တွန်းသွားပါတယ်။ ဂျွန်အဲဒရစ်က ” လီဗာပူးက ရီးရဲလ်မက်ဒရစ်ကို ရှုံးနိမ့်ခဲ့တာကြောင့် ပဲလေစ့်ပွဲမှာ သူတို့တွေ တုံ့ပြန်မှု ပြသနိုင်ဖို့ ပရိသတ်တိုင်းလိုပဲ ကျွန်တော်လည်း မျှော်လင့်ခဲ့တာပါ။ တကယ်ဖြစ်လာတာနဲ့ တခြားစီပါပဲ။ ခရစ္စတယ်ပဲလေ့စ်နဲ့ပွဲမှာ အသက်မပါ၊ ခြောက်ကပ်နေတဲ့ စွမ်းဆောင်ရည်ပဲ မြင်ခဲ့ရပြီး ကောင်းတာဆိုလို့ ပရီးမီးယားလိဂ် ၃ ပွဲဆက် ဂိုးမပေးရတာ တစ်ခုပါပဲ။ ပထမပိုင်း ထရန့်ရဲ့ ဖရီးကစ်သာ ဂိုးဝင်ခဲ့ရင် ကျွန်တော်တို့ အဲ့ပွဲကို အနိုင်ရခဲ့လောက်ပါတယ်။ တိုက်စစ်မှာ ဒါဝင် နူးညက်စ်မပါတဲ့ ကွာခြားချက်ကိုပါ ကျွန်တော်တို့ မြင်ခဲ့ရပါတယ်။",
"btext2":"ဂျိုတာက ကာလရှည်ကြာ နားခဲ့ရတာမလို့ နည်းနည်း သံချေးတက်သလို ဖြစ်နေခဲ့ပြီး ခြေပေါ်ဖို့ ရုန်းကန်ခဲ့ရပါတယ်။ ဒီယက်ဇ်က ခပ်မြန်မြန်တော့ ပြန်လာနိုင်ဖို့ မရှိသေးပါဘူး။ သူနဲ့သာဆိုရင် တိုက်စစ်မှာ နောက်ထပ် ရွေးချယ်စရာ ရရှိနိုင်မှာပါ။ အခုချိန်မှာတော့ အသင်းက လုံးဝ ယုံကြည်မှု မရှိနေပါဘူး။ အားလုံး ပြိုလဲပျက်ဆီးခဲ့ရပါတယ်။ အဲဗာတန်၊ နယူးကာဆယ်ကို အနိုင်ရပြီးနောက် ကျွန်တော်တို့တွေ လမ်းကြောင်းမှန်ပေါ် ပြန်ရောက်လာပြီလို့ ထင်ခဲ့ကြပေမယ့် ချန်ပီယံလိဂ်က မိနစ် ၂၀ နောက်ပိုင်းမှာ အဆင်မပြေသေးဘူးဆိုတာ သိခဲ့ရတယ်။ ပဲလေစ့်နဲ့ပွဲက နောက်ထပ်သက်သေဖြစ်ပြီး ကာလတိုအတွင်း ကျွန်တော်တို့ ဘယ်လောက်တောင် ကျဆင်းသွားခဲ့လဲဆိုတာ သိသာထင်ရှားစေပါတယ်။ ဒါကို ပြင်ဆင်ဖို့ နွေရာသီအတွင်း အများကြီး အလုပ်လုပ်ရမှာပါ။ အသင်းကို ပြန်လည်တည်ဆောက်ရမှာ ဖြစ်ပါတယ်။ ",
"btext3": "   လိုအပ်တဲ့ ကစားသမားတွေ ခေါ်ယူဖို့ ဒီနွေမှာ အနည်းဆုံး ပေါင် သန်း ၃၀၀ လိုအပ်ပါလိမ့်မယ်။ ဒါကြောင့် အဲ့ဒါက ဖြစ်နိုင် မဖြစ်နိုင်ဆိုတာ အသင်းပိုင်ရှင်တွေပေါ် မူတည်နေပါတယ်။ ချယ်ဆီးဟာ တော့ဒ်ဘိုးလီ လက်ထက်မှာ ပေါင်သန်း၅၀၀ ကျော် သုံးစွဲခဲ့ပြီး အခု အဆင့် ၁၀ ရောက်နေကာ အဆင့် ၄ထက်စာရင်း တန်းဆင်းဇုန်နဲ့ ပိုနီးစပ်နေပါတယ်။ ဒါဟာ ရင်းနှီးမြုပ်နှံဖို့ လိုအပ်သလောက် နောက်ကွယ်က နည်းဗျူဟာလည်း အရေးကြီးတယ်ဆိုတာ ပြသနေတာပါ။ အခုကနေ ရာသီကုန်အထိ ပွဲတွေကို ကြည်လိုက်ရင် အားလုံးနီးပါးကို မဖြစ်မနေ နိုင်ရမှာပါ။ ဗုဒ္ဓဟူးနေ့မှာ ဝုဗ်၊ တနင်္ဂနွေနေ့မှာ ယူနိုက်တက်နဲ့ တွေ့ရဖို့ရှိပါတယ်။ ဒီပွဲတွေမှာ ကိုယ့်ကိုယ်ကို မထူထောင်နိုင်ရင် မင်းက အနီရောင်ဂျာစီနဲ့ မထိုက်တန်တော့ပါဘူး။ အခုကနေ မေလအထိ ကျွန်တော်တို့ နိုင်ပွဲတွေ ဆက်တိုက်ယူရပါမယ်။ အိမ်ကွင်းမှာ စပါးနဲ့ ကစားဖို့လည်း ကျန်သေးတယ်။ ဒါက သေချာပေါက် ၃မှတ် ယူဖို့ လိုအပ်တဲ့ပွဲပါ။ အခုချိန်မှာ ကျွန်တော်တို့ ရောက်နေတဲ့ အနေအထားအရ ထိပ်ဆုံးလေးသင်းထဲ ဝင်ဖို့ အခွင့်အရေး အရမ်းနည်းနေပြီဆိုပေမယ့် ဘောလုံးလောကမှာ ဘာမဆို ဖြစ်နိုင်ပါတယ် ” လို့ တိုက်တွန်းခဲ့တာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/03/1740132023-678x381.jpg",
"imgurl2":"https://nyanaykhin.com/wp-content/uploads/2023/02/102226220231-1024x576.jpg",
"imgurl3":"https://nyanaykhin.com/wp-content/uploads/2023/03/952132023-1024x576.jpg",
"video":""
 }

]

     
