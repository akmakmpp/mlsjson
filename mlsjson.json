[
             {"ndate":"April  16 , 2023",
"htext":"ဂရာဗန်ဘတ်၊ အဲလက် စကော့၊ မာနေး၊ ဖာမင်နို အပြောင်းအရွှေ့ ကိစ္စတွေပါတဲ့ လီဗာပူး သတင်းတိုများ",
"btext1":" လီဗာပူးအသင်းနဲ့ အဲဗာတန်အသင်းတို့ဟာ ဟေးဘရော့ဖြစ်ရပ်မှာ ကွယ်လွန်သွားကြတဲ့ အသင်းပရိသတ် ၉၇ ဦးအတွက် ရည်စူး ဆုတောင်းမှု ပြုလုပ်ခဲ့ကြပါတယ်။ အာဆင်နယ်ပွဲမှာ သူ့ရဲ့ စွမ်းဆောင်ရည်အတွက် ဂုဏ်ယူကြောင်းနဲ့ ဒီရာသီ နိမ့်ပါးမှုတွေဟာ လာမယ့်ရာသီတွေမှာ အသင်းအတွက် လုံ့ဆော်မှုကြီး ဖြစ်လာလိမ့်မယ်လို့ ကိုနတေးက ထုတ်ပြောပါတယ်။ ကလပ်တာဝန်ရှိသူတွေဟာ နယ်သာလန်ကို သွားပြီး ဘိုင်ယန်မြူးနစ် ကွင်းလယ်လူ ဂရာဗန်ဘတ်ရဲ့ ဖခင်ဖြင့် အပြောင်းအရွှေ့ ညိနှိုင်းမှု သွားရောက် ပြုလုပ်ခဲ့ပါတယ်။ ",
"btext2":" ဆာဒီယို မာနေးဟာ လီဗာပူးကို ပြန်ချင်တယ်လို့ သူ့ရဲ့ သူငယ်ချင်းကို ထုတ်ပြောခဲ့ကြောင်း အပြောင်းအရွှေ့ သတင်းဌာနတွေက ဖွခဲ့ပေမယ့် လီဗာပူးဘက်က ကလပ်ရဲ့ ဟီးရိုးဟောင်းကို ပြန်ခေါ်တာမျိုး ဖြစ်လာဖို့ မရှိတော့ပါဘူး။ လီဗာပူးအသင်းဟာ ပရီးမီးယားလိဂ်မှာ လုပ်ခ ပေးချေရမှု အမြင့်ဆုံး အသင်းဖြစ်လာဖို့ နီးစပ်နေတာကြောင့် လာမယ့်ရာသီတွေမှာ ဒီအပိုင်းကို အထူး ဂရုစိုက်တော့မှာ ဖြစ်ပါတယ်။ ဘရစ်စတိုစီးတီးအသင်းက သူတို့အသင်းရဲ့ ဆယ်ကျော်သက် ကွင်းလယ်လူ အဲလက် စကော့ကို ဒီနွေမှာ ခေါ်ယူလိုရင် ပေါင် ၂၅ သန်း ပေးဖို့ တောင်းဆိုမှာပါ။ လီဗာပူးအသင်းက အင်္ဂလန်သားကို ကင်းထောက် စောင့်ကြည့်နေတာ ဖြစ်ပါတယ်။",
"btext3": "   ထရန့်ဟာ လီဗာပူးအသင်းမှာ ရုန်းကန်နေရပေမယ့် သူဟာ ဘာစီလိုနာမှာ အံဝင်နိုင်တဲ့ စကေးမြင့် ကစားသမားဖြစ်လို့ သူ့ရဲ့ အနေအထားကို စောင့်ကြည့်နေပြီး အခွင့်အရေးရရင် ခေါ်ယူဖို့ ကက်တလန်ကလပ်ကို တိုက်တွန်းမှုတွေ ရှိနေပါတယ်။ ဖာမင်နိုကို ခေါ်ယူရေး ရိုးမားအသင်းက စိတ်ဝင်စားနေပြီး ရာသီကုန်လို့ ချန်ပီယံလိဂ် ဝင်ခွင့် တစ်နေရာ သေချာခဲ့ရင် ဒီကိစ္စက ဖြစ်လာနိုင်ပါတယ်။ အသင်းတာဝန်ရှိသူတွေရဲ့ အစီအစဉ်တိုင်းကို သူ သဘောတူပေးခဲ့တာ မဟုတ်ကြောင်း ကလော့ပ်က ထုတ်ပြောခဲ့ပြီး အဆုံးမှာတော့ သူဟာလည်း ဦးဆောင်သူတွေရဲ့ ဆုံးဖြတ်ချက်နောက် လိုက်ရတဲ့ လီဗာပူးအသင်းရဲ့ ဝန်ထမ်း တစ်ဦးပဲ ဖြစ်ပါတယ်လို့ သတိပေးခဲ့ပါတယ်။   ",
"imgurl1":"https://nyanaykhin.com/wp-content/uploads/2023/04/10501642023-678x381.jpg",
"imgurl2":"https://nyanaykhin.com/wp-content/uploads/2023/04/ryan-lfc.jpg",
"imgurl3":"no",
"video":"no"
 },
            {"ndate":"April  16 , 2023",
"htext":"ဘိုင်ယန်မြူးနစ် ကွင်းလယ်လူကို ခေါ်ယူနိုင်ရေး ကစားသမားရဲ့ ဖခင်နဲ့ ချိတ်ဆက်ပြီဖြစ်တဲ့ လီဗာပူး",
"btext1":"လီဗာပူးအသင်းဟာ ဘိုင်ယန်မြူးနစ် ကွင်းလယ်လူ ရိုင်ယန် ဂရာဗန်ဘတ်ကို ခေါ်ယူနိုင်ရေး လှုပ်ရှားမှုတွေကို ခပ်မြန်မြန်လေး ရှေ့တိုးလာခဲ့ပါပြီ။ ဒီနွေမှာ ကွင်းလယ်ပိုင်း ပြန်တည်ဆောက်ဖို့ကို ဦးစားပေးအဖြစ် ရွေးချယ်ထားတဲ့ လီဗာပူးက ပစ်မှတ်တွေကို ခပ်စောစော ခေါ်ယူလိုပြီး စျေးကွက် နောက်ကျချိန်မှ အထိတ်တလန့် ဝယ်ယူရတဲ့ panic buyer မဖြစ်ရေး အားထုတ်လိုနေတာပါ။ ကလပ်ရဲ့ ကိုယ်စားလှယ်တွေဟာ အင်္ဂါနေ့တုန်းက နယ်သာလန်ကို သွားပြီး ဂရာဗန်ဘတ်ရဲ့ ဖခင်ဖြစ်သူ ရိုင်ယန်စီနီယာနဲ့ တွေ့ဆုံ ဆွေးနွေးခဲ့ပါတယ်။ သူ့ကို ခေါ်ယူရေး အခြားသော ကလပ်အချို့ကလည်း စိတ်ဝင်စားထားပေမယ့် လီဗာပူးက ဦးဆုံး ချိတ်ဆက်နေတာလို့ ယုံကြည်ရတယ်။ ",
"btext2":" ၁၆ နှစ်သား အရွယ်မှာတင် ဥရောပရဲ့ အလားအလာရှိ ပစ်မှတ်တစ်ဦးအဖြစ် ထွန်းတောက်လာတဲ့ ဂရာဗန်ဘတ်ဟာ အေဂျက်မှာတည်းက ကလပ်အများအပြား မျက်စိကျခဲ့တာပါ။ မနှစ်ကနွေမှာတော့ ဘိုင်ယန်မြူးနစ်ထံ ပေါင် ၂၁ သန်းဖြင့် ပြောင်းရွှေ့ဖို့ ရွေးချယ်ခဲ့ပြီး ပွဲကစားချိန် နည်းပါးခဲ့ပါတယ်။ ဂရာဗန်ဘတ်ဟာ အနာဂတ်အတွက် ဒီနွေမှာတင် အသင်းထပ်ပြောင်းလိုနေပြီး လီဗာပူးက သူ့ကို ခေါ်ယူရေး ဝင်ရောက်လာခြင်း ဖြစ်ပါတယ်။ ကလပ်ဘက်က ပေါင် ၂၅ သန်းနဲ့တင် သူ့ကို ခေါ်ယူခွင့်ရှိမယ်လို့ နားလည်ရပါတယ်။ ဘိုင်ယန်မြူးနစ် တိုက်စစ်မှူး မာနေးကလည်း ဒီနွေမှာ ဘွန်ဒက်လီဂါကနေ ထွက်ခွာပြီး ပရီးမီးယားလိဂ်ထံ ပြန်လာလိုနေတယ်။ မာနေးက လီဗာပူးကို ပြန်ပြောင်းလိုစိတ် ရှိပေမယ့်လို့ အသက် ၃၁ နှစ်အရွယ် တိုက်စစ်သမားကို တစ်ကျော့ပြန် ခေါ်ယူမှုမျိုးတော့ ရှိလာတော့မှာ မဟုတ်ပါဘူး။",
"btext3": "   no   ",
"imgurl1":"https://nyanaykhin.com/wp-content/uploads/2023/04/ryan-lfc-678x381.jpg",
"imgurl2":"https://nyanaykhin.com/wp-content/uploads/2023/04/18261542023.jpg",
"imgurl3":"no",
"video":"no"
 },
           {"ndate":"April  15 , 2023",
"htext":"ဘယ်လင်ဟမ်မှ မရရင် သေမလို ရှင်မလို ဖြစ်နေပြီး နွေစျေးကွက်နီးမှ မခေါ်ဘူး လုပ်တဲ့ လီဗာပူးကို ကာရေဂါ ပေါက်ကွဲ",
"btext1":" ဂျူ့ဒ်ဘယ်လင်ဟမ်ကို လက်လျှော့လိုက်ဖို့ ဆုံးဖြတ်လိုက်ခြင်းဟာ လီဗာပူးရဲ့ အားနည်းမှု၊ ပေါ့ဆမှု၊ ညံ့ဖျင်းတဲ့ စီစဉ်မှုတွေကြောင့်လို့ ဂျေမီကာရေဂါက စိတ်ပျက်စွာ ဝေဖန်ခဲ့ပါတယ်။ လီဗာပူးဟာ ဒေါ့မွန်ကြယ်ပွင့်ကို ခေါ်ယူဖို့ အပြောင်းအရွှေ့တိုက်ပွဲထဲမှာ ရေပန်းစားခဲ့သူဖြစ်ပြီး ပရိသတ်များစွာကလည်း သူ့ကို ကလပ်ဂန္တဝင် စတီဗင်ဂျရတ် နေရာ ဆက်ခံမယ့်သူအဖြစ် အိမ်မက်မက်ခဲ့ကြတာပါ။ ပမာဏများပြားတဲ့ အပြောင်းအရွှေ့တွေ လုပ်တာဟာ ခရစ္စမတ်မှာ ၅နှစ်သား ကလေးကို ဖာရာရီကားတစ်စီး ဝယ်ပေးသလို ဖြစ်လိမ့်မယ်လို့ ကလော့ပ်က ရှင်းပြခဲ့ပေမယ့် ကာရေဂါကတော့ ဒီဆုံးဖြတ်ချက်ဟာ ပရိသတ်တွေရဲ့ ယုံကြည်မှုကို ကျိုးပျက်စေခဲ့တယ်လို့ ယုံကြည်နေပါတယ်။",
"btext2":" စျေးကွက်တောင် မဖွင့်သေးခင် ဘယ်လင်ဟမ်ကို အန်ဖီးထံ ခေါ်ယူဖို့ ကြိုးပမ်းမှုကို ရပ်တန်လိုက်တာက အများကြီး မျှော်လင့်နေတဲ့ ပရိသတ်တွေအတွက် အားပျက်စရာ ဖြစ်သွားခဲ့ပါတယ်။ ဒါဆိုရင် ပြီးခဲ့တဲ့ နှစ်တွေက ဘယ်လင်ဟမ်ကို ရဖို့ ဟိုကန့်သတ် ဒီကန့်သတ်တွေ ဘာလို့ လုပ်နေလဲလို့ ကာရေဂါက မေးခွန်းထုတ်ခဲ့တယ်။ “ လီဗာပူးနဲ့ ကလော့ပ်ဟာ အပြောင်းအရွှေ့ လှုပ်ရှားမှုတွေနဲ့ ပတ်သက်ရင် ဥရောပမှာ ဘောလုံးကလပ်တွေ မနာလိုစရာ ကောင်းလောက်တဲ့ အဆင့်အတန်း တစ်ခုကို တည်ဆောက်ထားနိုင်ခဲ့တာပါ။ ဒီနွေရာသီမှာ ဂျူ့ဒ်ဘယ်လင်ဟမ်ကို သူတို့မခေါ်တော့ဘူး ဆိုတဲ့ သတင်းနဲ့အတူ အဲ့ယုံကြည်မှုတွေ ပျောက်ဆုံးသွားပါပြီ။ ဒီကာလတွေအတွင်း အသင်းလုပ်ဆောင်နေသမျှ အရာအားလုံးက ဘယ်လင်ဟမ်ကိုပဲ စောင့်နေသလို ပုံစံတွေ ပြသနေခဲ့တာပါ။",
"btext3": "   စတီဗင်ဂျရတ် လက်သစ်က အန်ဖီးကို ရောက်လာမှာပဲလို့ ပရိသတ်တွေ အိမ်မက်မက်ခဲ့ကြတယ်။ အပြောင်းအရွှေ့ကိစ္စ စလုပ်ဖို့ ကြိုးစားရင်း တစ်နှစ်ကြာပြီးမှ ဘေးထွက်နေလိုက်ပြီး မန်စီးတီးနဲ့ ရီးရဲလ်မက်ဒရစ်တို့ ပြိုင်ဆိုင်ဖို့ အခွင့်အရေး ပေးလိုက်တာက ကြောက်လို့ အရှုံးပေးလိုက်သလိုပဲလို့ ခံစားရတယ်။ လီဗာပူးလို ဂုဏ်သိက္ခာနဲ့ ကလပ်အသင်းက အပြောင်းအရွှေ့မှာ အင်အားပြပြီးတော့ ပြိုင်ဘက်တွေကို ခြိမ်းခြောက်ရမယ်၊ ကွင်းတွင်းရော ကွင်းပြင်ပမှာပါ ပြိုင်ဘက်တွေကို အပြိုင်ကြဲဖို့ ရှိနေရမှာပါ။ အခုတော့ လမ်းတဝက်နဲ့ လက်လျှော့ နောက်ဆုတ်သွားတယ်။ ဘာလို့လဲဆိုတော့ အားနည်းမှု၊ ပေါ့ဆမှု၊ ညံ့ဖျင်းမှုတွေနဲ့အတူ တစ်သင်းလုံးကို ပြောင်းလဲပစ်ဖို့ လုပ်ရမှာတွေ အများကြီး ရှိနေလို့ပဲ ” လို့ ကာရေဂါက ဆိုပါတယ်။ လီဗာပူးဟာ ဘယ်လင်ဟမ်ကို မခေါ်ယူပေမယ့် ကွင်းလယ်ပိုင်း ကြီးကြီးမားမား ပြောင်းလဲမှုတွေ ပြုလုပ်ရဦးမှာ ဖြစ်ပြီး ဒီနွေမှာ အသုံးစရိတ် ပေါင် သန်း ၂၀၀ ထိ လိုအပ်မှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/19241542023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12.jpg",
"imgurl3":"no",
"video":"no"
 },

          {"ndate":"April  15 , 2023",
"htext":"ဘိုင်ယန်မြူးနစ်မှာ အဆင်မပြေတဲ့နောက် လီဗာပူးကို ပြန်လာချင်နေတဲ့ ဆာဒီယို မာနေး",
"btext1":" ဆာဒီယို မာနေးဟာ လီဗာပူးအသင်းကို သတိရနေပြီး အန်ဖီးထံ ပြန်လိုကြောင်း သူ့ရဲ့ သူငယ်ချင်းကို ထုတ်ပြောခဲ့တယ် ဆိုတာကို Football Insider ကနေ ဖော်ပြလာပါတယ်။ ဆာဒီယို မာနေးဟာ အန်ဖီးမှာ ၆နှစ် ကြာနေပြီးမှ ပြီးခဲ့တဲ့ နွေမှာ ဂျာမာန်လိဂ်ထံ ပြောင်းသွားခဲ့တာပါ။ လီဗာပူးကနေ မထွက်ခင် ကလပ်ရဲ့ လုပ်ခ အမြင့်ဆုံးရ အသင်းသား တစ်ဦးအဖြစ် တစ်ပတ်လုပ်ခ ပေါင် ၁၈၀၀၀၀ ရနေတဲ့ မာနေးကို ကလပ်ဘက်က ပေါင် ၂ သိန်းခွဲ ဝန်းကျင်နဲ့ စာချုပ်သစ် ပေးလိုခဲ့တာပါ။ ဒါပေမယ့်လို့ မာနေးကပဲ ဘိုင်ယန်မြူးနစ်ထံ ပြောင်းလိုကြောင်း တောင်းဆိုခဲ့ပြီး လီဗာပူးဘက်က သက်သာတဲ့ ပြောင်းရွှေ့ကြေးနဲ့ သူ့ကို အသင်းပြောင်းခွင့် ပေးခဲ့ရပါတယ်။ အာဖရိက တစ်နှစ်တာအကောင်းဆုံး ကစားသမားဆုရှင်ဟာ ဂျာမာန်မြေမှာတော့ ထင်သလို ဖြစ်မလာခဲ့ပါဘူး။",
"btext2":" ဒဏ်ရာကြောင့် ၃ လခွဲလောက် အနားယူခဲ့ရတဲ့ မာနေးဟာ ဆိုးရွားတဲ့ ခြေစွမ်းတွေကြောင့် ပုံမှန် ပွဲထွက်ခွင့် ပျောက်ဆုံးခဲ့တယ်။ လေ့ကျင့်ရေးအတွင်း မာနေးရဲ့ ခြေစွမ်း ကျဆင်းမှုကို ဘိုင်ယန်ဘက်က အတော်လေး စိတ်ပူခဲ့သလို နောက်ဆုံး ဖြစ်ရပ်မှာတော့ အသင်းဖော် ဆာနေးကို ကိုယ်ထိလက်ရောက် ပြစ်ဒဏ်ကျူးလွန်မှု ရှိခဲ့တာ ဖြစ်ပါတယ်။ မာနေးရဲ့ အနာဂတ် ဘယ်လိုဖြစ်မလဲ မသိသေးပေမယ့် သူကတော့ ဘိုင်ယန်ကနေ ထွက်ခွာလိုနေပါတယ်။ ဒါပေမယ့်လို့ လီဗာပူးဘက်က အန်ဖီးရဲ့ ဟီးရိုးဟောင်းကို တစ်ကျော့ပြန် ခေါ်ယူဖို့ အစီအစဉ် မရှိဘူးလို့ Football Insider က ဖော်ပြသွားပါတယ်။ ကိစ္စတွေ အားလုံးက ရှေ့ဆက်သွားကြဖို့ပဲ ရှိတာနဲ့အတူ လီဗာပူးအသင်းကလည်း ဒါဝင်၊ ဒီယက်စ်၊ ဂက်ပိုတို့နဲ့အတူ အသင်းရဲ့ တိုက်စစ်ကို ပုံစံသစ်ဖြင့် တည်ဆောက်ဖို့ပဲ အာရုံစိုက်နေပြီဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/18261542023-678x381.jpg",
"imgurl2":"https://nyanaykhin.com/wp-content/uploads/2023/03/180722320231.jpg",
"imgurl3":"no",
"video":"no"
 },

         {"ndate":"April  15 , 2023",
"htext":"ဗျူဟာမြောက် ပလန်ကို ဆွဲခဲ့ပေမယ့် ဟာကွက်တွေ ရှိတာကို လွန်ခဲ့တဲ့ ၂ နှစ်တည်းက သိထားတဲ့ လီဗာပူး ကစားသမား ခေါ်ယူရေး အဖွဲ့",
"btext1":" လီဗာပူးဟာ အောင်မြင်တဲ့ ခေတ်တစ်ခုအတွက် အသင်းရဲ့ ကျောရိုးဖြစ်ခဲ့သူ အသင်းသားတွေကို ဆက်လက် ထိန်းသိမ်းထားခဲ့ပေမယ့် အဆိုပါ စာချုပ်သစ် များစွာဟာ ငွေကြေးပိုင်းအရ အတော်လေး ကုန်ကျစေခဲ့တာပါ။ မနှစ်တုန်းက ပထမဦးစားပေး ပွဲထွက်ကစားသမား ၆ယောက် အပါအဝင် အသင်းကြီး ကစားသမား ၁၀ ယောက်ကို စာချုပ်သက်တမ်း တိုးခဲ့ပါတယ်။ ထရန့်၊ ဟာဗေး၊ ကလယ်ဟာနဲ့ နက်ဖီးလစ်တို့ကို စာချုပ်သစ်ပေးပေမယ့် အသက် ၃၀တန်းထဲက ကစားသမား ၅ ယောက်ကိုပါ စာချုပ်သစ် ချုပ်ခဲ့တာဖြစ်ပါတယ်။ အယ်လီဆန်ဟာ သူ့ရဲ့ ၃၄ နှစ်ထိ အသင်းမှာ ရှိနေမယ့် ၆နှစ်စာချုပ်ချုပ်ဖို့ သဘောတူညီခဲ့ပြီး ဗန်ဒိုက်ကလည်း စာချုပ်ကုန်ရင် ၃၄ နှစ် ရှိတော့မှာပါ။ ဖာဘင်ညိုကတော့ ၃၃နှစ်၊ ရော်ဘတ်ဆန်က ၃၂ နှစ် ရှိပါလိမ့်မယ်။ ထွက်လုနီးနီး ဖြစ်ခဲ့တဲ့ ဟန်ဒါဆန်က အသက် ၃၅နှစ်အထိ ရှိမယ့် ၄နှစ်စာချုပ် ချုပ်ဆိုခဲ့ပါတယ်။",
"btext2":" ဒါပေမယ့်လို့ ဒီလို သက်တမ်းရှည်တွေ ပေးအပ်လိုက်တာဟာ ကစားသမားတွေရဲ့ ခန္ဓာကိုယ်နဲ့ စိတ်ခံစားမှုတွေအပေါ် သက်ရောက်နိုင်ပြီး ကောင်းမွန်လွန်းတဲ့ နည်းဗျူဟာ မဟုတ်ဘူးဆိုတာကို လီဗာပူးရဲ့ လူသစ်ခေါ်ယူရေးအဖွဲ့မှ ပုဂ္ဂိုလ်အချို့က သတိထားမိကြောင်း Melissa Reddy က ဆိုပါတယ်။ အယ်လီဆန်၊ ဗန်ဒိုက်၊ ဖာဘင်ညိုနဲ့ ရော်ဘတ်ဆန်တို့ကို သက်တမ်းတိုးချိန်မှာ သူတို့တွေက အကောင်းဆုံး စွမ်းဆောင်ပြနေတာမို့ ချက်ချာပါးနပ်တဲ့ သက်တမ်းတိုးမှုတွေလို့ ကနဦးအမြင်အရ ချီးကျူးခဲ့ကြပေမယ့် ကာလရှည်ကြာလာရင် အသင်းရဲ့ အသက်အရွယ်ပိုင်း ပြဿနာဖြစ်လာနိုင်တာကို သတိပြုမိခဲ့ကြတာပါ။ အသင်းဟာ သင့်တော်တဲ့ ဘောလုံးအသက်အရွယ်နဲ့ သွေဖယ်နေတဲ့ အဆိုပါ လက်မှတ်ထိုးမှုတွေအပြင် ကလပ်ရဲ့ အကောင်းဆုံး ကစားသမား မိုဆာလာကို ၃၃ နှစ်ထိ ဆွဲထားနိုင်ဖို့ ကြိုးစားခဲ့တယ်။ ဂိုးမက်စ်နဲ့ ဂျိုတာလို အရွယ်ကောင်း ကစားသမားတွေကိုလည်း အသက် ၃၀ ထိ ရှိနေစေမယ့် စာချုပ်တွေ ပေးခဲ့ပါတယ်။",
"btext3": "    အမာခံ ကျောရိုးတွေကို ဆက်ထိန်းထားခြင်းနဲ့အတူ ၃၀ တန်းကို တပြိုင်တည်း ရောက်လာတဲ့ တိုက်စစ်ပိုင်းကို ဖြေရှင်းမယ် ချိန်ဘာလိန်၊ ကိတ်တာတို့လို သက်ရောက်မှုနည်းတဲ့ ကွင်းလယ်လူတွေကို ရှင်းထုတ်ပြီး သွေးသစ်လောင်းမယ်ဆိုတဲ့ ပလန်ကို အသင်းက စီစဉ်ခဲ့ပါတယ်။ ဒီရာသီစမှာ ဆက်တိုက်သော ဒဏ်ရာ ပြဿနာတွေ သာမာန် ဘောလုံးရာသီနဲ့ မတူညီဘဲ ဘောလုံးရာသီဝက်မှာ ပါဝင်လာခဲ့တဲ့ ကမ္ဘာ့ဖလားပြိုင်ပွဲတွေဟာ အသင်းရဲ့ အစီအစဉ်တွေကို ထိခိုက်စေခဲ့ပါတယ်။ လီဗာပူးရဲ့ အပြောင်းအရွှေ့ဌာနတွင်းဟာ လွန်ခဲ့တဲ့ ၂နှစ်ကတည်းက ပြဿနာ ရှိနေခဲ့တာဖြစ်ပါတယ်။ မိုက်ကယ်အတ်ဝပ်နေရာ ဆက်ခံတဲ့ အားကစားဒါရိုက်တာ ဂျူလီယန်ဝတ်ဟာ ဒီနွေမှာ ထွက်ခွာတော့မှာဖြစ်ပြီး အသင်းရဲ့ ရာထူးစဉ် အချို့ဟာ အကြီးအကျယ် ပြုပြင်ပြောင်းလဲမှုတွေ ရှိလာဦးမှာ ဖြစ်ပါတယ်။ ကလပ် ရင်ဆိုင်နေရတဲ့ ပြဿနာတွေကို ကာလတိုအတွင်း အစုလိုက် အပြုံလိုက် ဖြေရှင်းပြီး ကြီးမားတဲ့ သက်ရောက်မှုတွေကို ရင်ဆိုင်မလား? အသင်းတွင်း ကပ်စွဲနေတဲ့ ပြဿနာတွေက ပေးတဲ့ ဝေဒနာကို တောင့်ခံကာ နည်းနည်းချင်း ဖြေရှင်းမလား? စောင့်ကြည့်ရမှာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/10591542023-678x381.jpg",
"imgurl2":"https://nyanaykhin.com/wp-content/uploads/2023/01/gakpo-salah-derwin.jpg",
"imgurl3":"no",
"video":"no"
 },

        {"ndate":"April  15 , 2023",
"htext":"အသုံးစရိတ်က သူ့အိတ်ထဲက လာတာ မဟုတ်ဘူးဆိုတဲ့ ကလော့ပ်နဲ့ လိဒ်စ် ယူနိုက်တက် ပွဲကြို လီဗာပူး သတင်းတိုများ",
"btext1":" နည်းပြထိုင်ခုံမှာနေပြီး ကလပ် ငွေမသုံးနိုင်တဲ့ ကိစ္စကို ထပ်ခါ ထပ်ခါ ရှင်းပြပေးနေရတာဟာ သိပ်တော့ အဆင်မပြေတော့ဘူးလို့ ကလော့ပ်က ပြောပါတယ်။ အသုံးစရိတ်ဟာ သူ့အိတ်ထံက လာတာ မဟုတ်ကြောင်းလည်း ပြောဆိုခဲ့ပါတယ်။ လီဗာပူးအသင်းဟာ ထရန့်နေရာ တိုက်ရိုက် အစားထိုးမယ့် ကစားသမား ခေါ်ယူမှာ မဟုတ်ဘဲ သူ့ကို ယှဉ်ပြိုင်နိုင်မယ့် ကစားသမားမျိုးကို ရှာဖွေသွားဖို့ ရှိနေပါတယ်။ လက်ရှိ လီဗာပူးအသင်းရဲ့ ကျဆင်းမှုကို ဘယ်လင်ဟမ် တစ်ဦးတည်းကို ပေါင် သန်း ၁၃၀ ပေးပြီး ခေါ်ယူခြင်းနဲ့ ပြန်ဆယ်တင်နိုင်မယ်လို့ ကလပ်ဘက်က မယုံကြည်ပါဘူး။ ဒါဟာ သူ့ကို ခေါ်ယူရေး ကြိုးစားမှုတွေကနေ နောက်ဆုတ်ခြင်းရဲ့ အကြောင်းရင်း တစ်ချက် ဖြစ်ပါတယ်။",
"btext2":" ဒီနွေမှာ ဘယ်လို အင်အားဖြည့်မှုတွေ ရှိလာမယ်ဆိုတာ သိရဖို့ စောင့်ကြည့်ရမှာ ဖြစ်ပေမယ့် နည်းပြကလော့ပ်ဟာ ရာထူးကနေ နှုတ်ထွက်မှာ မဟုတ်ဘဲ အသင်းမှာ ဆက်ရှိနေမှာပါ။ လိဒ်စ်ယူနိုက်တက် နည်းပြက လီဗာပူးဟာ စုဖွဲ့မှုကောင်းပြီး အန္တရာယ်ကြီးတဲ့ အသင်းဖြစ်ကြောင်း ပွဲကြိုမှာ ထုတ်ပြောခဲ့ပါတယ်။ ချယ်ဆီးအသင်းဟာ မေဆန်မောင့်ကို စာချုပ်သစ် ပေးနိုင်ဖို့ နောက်ဆုံး ကမ်းလှမ်းမှု တစ်ခု ပြုလုပ်သွားဖို့ စီစဉ်နေပါတယ်။ လီဗာပူးအသင်းက ဘဏ္ဍာရေးဆိုင်ရာ ဟန်ချက်ညီဖို့အတွက် ကစားသမားတွေ ရောင်းချရမယ့် ချယ်ဆီးအသင်းမှ ကစားသမား ၃ ဦးကို ချိတ်ဆက်ဖွယ် ရှိပါတယ်။",
"btext3": "  အယ်လီဆန်နဲ့ ကိုနတေးတို့ဟာ ဒီအပတ် အစောပိုင်း ရက်အနည်းငယ်မှာ လေ့ကျင့်ရေး မဆင်းခဲ့ကြပေမယ့် လိစ်ဒ်ယူနိုက်တက် ပွဲကြို လေ့ကျင့်ရေးမှာ ပြန်ပါမယ်လို့ ကလော့ပ်က ဆိုပါတယ်။ ရှော်ကေးအသင်းဟာ လီဗာပူး ခံစစ်မှူး ဆပ်ဗန်ဒန်ဘတ်ကို နောက်တစ်ရာသီ အငှား ခေါ်ယူဖို့ ကြိုးစားသွားမှာပါ။ လီဗာပူးအသင်းဟာ homegrown ကစားသမား လိုအပ်မှုအရ ဒီနွေမှာ အင်္ဂလန်သား ကစားသမား အချို့ကို သေချာပေါက် ခေါ်ယူ အားဖြည့်ပါလိမ့်မယ်။    ",
"imgurl1":"https://nyanaykhin.com/wp-content/uploads/2023/04/10101542023-678x381.jpg",
"imgurl2":"https://nyanaykhin.com/wp-content/uploads/2023/03/klopp-ucl.jpg",
"imgurl3":"no",
"video":"no"
 },

       {"ndate":"April  14 , 2023",
"htext":"ဒီကလန်ရိုက်အတွက် ပေါင် သန်း ၁၀၀၊ ဘာကိုလာကို လိုက်နေခြင်း၊ ကိုးဝဲလ်နဲ့ ဂါလယ်ဂါ နှစ်ဦးတွဲ ခေါ်ယူလိုခြင်းနဲ့ လီဗာပူး အပြောင်းအရွှေ့ သတင်းများ",
"btext1":" ဒီကနေ့မှာတော့ လီဗာပူးအသင်းရဲ့ အပြောင်းအရွှေ့ လှုပ်ရှားမှု အနည်းငယ်ကို သတင်းထောက်တွေ ဖော်ပြလာနေပါတယ်။ ပထမဆုံးအနေနဲ့ သတင်းထောက် Miguel Delaney ဖော်ပြလာတဲ့ သိပ်မကောင်းတဲ့ သတင်းက စရရင် ဝက်စ်ဟမ်းအသင်းဟာ ကွင်းလယ်လူ ဒီကလန်ရိုက်အတွက် ပေါင် သန်း ၁၀၀ အလိုရှိနေပါတယ်။ တန်းဆင်းဇုန် ခြိမ်းခြောက်မှု ရှိနေတဲ့ ဝက်စ်ဟမ်းအသင်းဟာ လာမယ့်ရာသီ အင်္ဂလန် အဆင့်မြင့်တန်းမှာ ဆက်မရှိနေရင် စျေးနှုန်း အပြောင်းအလဲ ဖြစ်လာမလားတော့ မသိရပါဘူး။ ချယ်ဆီးနဲ့ အာဆင်နယ်တို့ဟာ ရိုက်ကို စိတ်ဝင်စားကြောင်းနဲ့ နည်းပြအာတီတာက သူ့ကို လာမယ့်ရာသီ ပလန်အတွက် ထည့်စဉ်းစားထားတယ်လို့ သိရတယ်။ လီဗာပူးကတော့ ပြောင်းရွှေ့ကြေး ပေါင် သန်း ၁၀၀ ရင် ဝင်ကမ်းလှမ်းမှာ မဟုတ်ဘူးလို့ပါ ဖော်ပြသွားပါတယ်။",
"btext2":"ဒုတိယသတင်းကတော့ သတင်းထောက် ရိုမန်နို ဖော်ပြလာတာပါ။ ဥရောပ ကလပ် များစွာဟာ လိုင်ယွန်အသင်းမှ အလားအလာရှိ တောင်ပံသမား ဘာကိုလာ ကို စိတ်ဝင်စားနေပါတယ်။ ပြင်သစ်သားဟာ အခုမှ အသက် ၂၀ အရွယ်ပဲ ရှိပါသေးတယ်။ ဒီရာသီ စီနီယာအသင်းမှာ ပုံမှန်ပွဲထွက်ခွင့် ရလာပြီး ကိုယ်တိုင် ၇ ဂိုးသွင်း ဂိုးဖန်တီးမှု ၄ ကြိမ် လုပ်ထားတဲ့ ကစားသမားရဲ့ တိုးတက်မှုကို လီဗာပူးဘက်က လိုက်လံ ကင်းထောက်နေတယ်လို့ နားလည်ထားရကြောင်း ရိုမန်နိုက ဆိုပါတယ်။ နောက်ထပ် သတင်းက လန်ဒန် အခြေစိုက် သတင်းထောက် Nizaar Kinsella က ဖော်ပြခဲ့တာပါ။ လီဗာပူးအသင်းဟာ ကွင်းလယ်အတွက် ဂါလယ်ဂါကို စိတ်ဝင်စားတဲ့အပြင် ဒီရာသီ ချယ်ဆီးကနေ ဘရိုက်တန်ကို အငှားထွက်နေတဲ့ ခံစစ်မှူး လီဝီ ကိုးဝဲလ်ကိုလည်း သဘောကျတယ်လို့ သူက ဖော်ပြသွားပါတယ်။  ",
"btext3": "  no    ",
"imgurl1":"https://nyanaykhin.com/wp-content/uploads/2023/04/Barcola-lfc--678x381.jpg",
"imgurl2":"https://pbs.twimg.com/media/Ftorvt2XoAIWWtu?format=jpg&name=small",
"imgurl3":"no",
"video":"no"
 },

      {"ndate":"April  14 , 2023",
"htext":"ကလော့ပ်ရဲ့ အသင်း ဂိုးပေးရဦးမှာပဲ ဆိုတဲ့ လိဒ်စ် Vs လီဗာပူး ပွဲစဉ်အတွက် ခရစ်ဆက်တန်ရဲ့ ပွဲခန့်မှန်း",
"btext1":" ဒီအပတ် ပရီးမီးယားလိဂ် ပွဲစဉ်အဖြစ် လီဗာပူးအသင်းဟာ တန်းဆင်းဇုန် ဖိအားတွေ ရှိနေတဲ့ လိဒ်စ်ယူနိုက်တက် ကွင်းထံ သွားပြီး အဝေးကွင်း ယှဉ်ပြိုင်ရပါမယ်။ လီဗာပူးဟာ အဝေးကွင်းရလဒ် အတော်လေး ဆိုးရွားနေပြီး ဒီရာသီ ထိပ်ဆုံး ၄ သင်း ပြင်ပမှာပဲ ရှိနေခြင်းက အဝေးကွင်းမှာ နိုင်ပွဲ ပျောက်ဆုံးခြင်းကြောင့်နဲ့ သက်ဆိုင်ပါတယ်။ ဒီပွဲအတွက် ဘီဘီစီမှ ခရစ်ဆက်တန်ကတော့ အောက်ပါအတိုင်း ခန့်မှန်းထားပါတယ်။",
"btext2":" လိဒ်စ် Vs လီဗာပူး ဒီပွဲရလဒ်ကို မှန်းဆဖို့က ခက်ခဲပါတယ်။ လိဒ်စ်ယူနိုက်တက်က ဘယ်လို လူစာရင်းကို ပွဲထုတ်လာမလဲ? ဘယ်လောက်ထိ ကစားနိုင်မလဲ? နောက်ပြီး လီဗာပူးကရော ဒီပွဲမှာ ဘယ်လို ခြေစွမ်းမျိုးနဲ့ ယှဉ်ပြိုင်နိုင်မှာလဲ? ပြီးခဲ့တဲ့ အပတ် ပဲလေ့စ်ကို ရင်ဆိုင်ပွဲအတွင်း ပထမပိုင်းမှာ လိဒ်စ်က အတော် ကောင်းပါတယ်။ ဒါပေမယ့် ဒုတိယပိုင်းမှာ သူတို့ရဲ့ စွမ်းဆောင်ရည် ကျဆင်းသွားတယ်။ လီဗာပူးကတော့ ဆန့်ကျင်ဘက်ပါ။ သူတို့ အာဆင်နယ်ကို နောက်ကနေ ပြန်လိုက်ကစားခဲ့တာပါ။ ရှာကာက ပွဲတန်ပို တက်သွားအောင် လုပ်ခဲ့တာကို နားမလည်နိုင်အောင်ပါပဲ။",
"btext3": "    ဒီရာသီမှာ ကလော့ပ်ရဲ့ အသင်းက အဝေးကွင်း ပွဲစဉ်တွေကို ရုန်းကန်ထားရပါတယ်။ အထူးသဖြင့် တန်းဆင်းဇုန် ဖိအားရှိတဲ့ အသင်းတွေကို ရင်ဆိုင်ချိန်မှာပေါ့။ ပဲလေစ့်ကို ဂိုးပြတ် ရှုံးခဲ့ခြင်းအတွက် လိစ်ဒ်ဘက်က ယုံကြည်ချက်ပိုင်း ကျဆင်းနေလောက်ပေမယ့် သူတို့ရဲ့ မာကျောမှုကို ဒီပွဲမှာ ပြရမှာပါ။ ဒီရာသီမှာ လီဗာပူး ခံစစ်နဲ့ ကွင်းလယ်က အတော်လေးကို ညံ့ပါတယ်။ သူတို့ တိုက်စစ်ကတော့ ကောင်းမွန်နေဆဲပါ။ လိဒ်စ်က သူတို့ကို အကြာကြီး တောင့်ခံနိုင်မှာ မဟုတ်ပါဘူး။ ဒါပေမယ့် လီဗာပူး ခံစစ်က ဘယ်လိုနေမယ် မသိဘူးလေ။ သူတို့ ဂိုးတော့ ပေးရမှာပါ။ ခရစ်ဆက်တန် ခန့်မှန်းရလဒ်။ ။ လိဒ်စ် ၁-၁ လီဗာပူး  ",
"imgurl1":"https://nyanaykhin.com/wp-content/uploads/2023/04/18161442023-678x381.jpg",
"imgurl2":"https://nyanaykhin.com/wp-content/uploads/2023/04/10111142023.jpg",
"imgurl3":"no",
"video":"no"
 },

     {"ndate":"April  14 , 2023",
"htext":"ဘယ်လင်ဟမ်လို ဖယ်ယာရီကားမျိုး မဝယ်နိုင်တဲ့ မျက်နှာမွဲလေး လီဗာပူးအကြောင်း နည်းပြကလော့ပ် ထုတ်ပြော",
"btext1":"လီဗာပူးအသင်းက ဘယ်လင်ဟမ်ကို မခေါ်တော့ဘူးလို့ ဆုံးဖြတ်လိုက်တဲ့ သတင်းတွေကို မှတ်ချက်ပေးဖို့ ဒီအပတ်ပွဲကြိုမှာ ကလော့ပ်ကို မေးခွန်းထုတ်ခဲ့ကြပါတယ်။ ဘယ်လင်ဟမ်ဟာ လီဗာပူးရဲ့ နံပါတ် ၁ ပစ်မှတ်အဖြစ် ကာလရှည် သတင်းကြီးထားသလို ကလော့ပ်ရဲ့ စိတ်ကြိုက် ကစားသမားလို့လည်း သိထားခဲ့တာပါ။ ဒါပေမယ့်လို့ ပြောင်းရွှေ့ကြေး ပေါင် သန်း ၁၃၀ လောက် ကျသင့်မယ့် ကွင်းလယ်လူကို လီဗာပူး မတတ်နိုင်တာခြင်းကြောင့် ဦးတည်ချက် ပြောင်းခဲ့ပါပြီ။ ကလော့ပ်က ဘယ်လင်ဟမ်နဲ့ ပတ်သက်ပြီး ပြောစရာ မရှိဘူးလို့ ဆိုပါတယ်။ ဘယ်လင်ဟမ်အကြောင်း မေးခံရမှုအတွက် သူ့ရဲ့ အဖြေက အောက်ပါအတိုင်း ဖြစ်ပါတယ်။ ",
"btext2":"“ ကျနော် အခုပြောနေတာက ဘယ်လင်ဟမ်အကြောင်း မဟုတ်ဘူးနော်။ သီအိုရီပိုင်းအရ မဖြစ်နိုင်တဲ့ ဒီကိစ္စကို ဘာလို့များ လူတွေက ထပ်ဖန်တလဲလဲ ပြောနေကြမှန်း နားမလည်တော့ပါဘူး။ ဥပမာအားဖြင့် တစ်ယောက်ကို သန်း ၁၀၀ လောက်တန်တဲ့ ကစားသမား ၆ ယောက်လောက်ကို ကျနော်တို့ မခေါ်နိုင်ပါဘူး။ ကိုယ်က ဘာလုပ်နိုင်တယ်ဆိုတဲ့ အပေါ် အဖြေရှာပြီး အဲ့အပေါ် အခြေခံပြီး အလုပ်လုပ်ရမှာပါ။ ကျနော်တို့က ကလေးတွေလည်း မဟုတ်ဘူး။ ၅ နှစ်သား ကလေးက ခရစ္စမတ်မှာ ဖယ်ယာရီ တစ်စီး ဝယ်ပေးပါလို့ ပူဆာခဲ့ရင် သိပ်ကောင်းတဲ့ ဆုတောင်းပဲလို့ ပြောလို့မှ မရတာဘဲ။ ",
"btext3": "     သိပ်ကို တန်ဖိုးကြီးတဲ့ ကားတစ်စီးဖြစ်သလို ဒီကလေးက မောင်းနိုင်မှာလည်း မဟုတ်ပါဘူး။ အဲ့တာကိုမှ ဖယ်ယာရီ တစ်စီး မရလို့ဆိုပြီး အဲ့သည်ကလေးငယ် သူ့ဘဝ တစ်လျှောက်လုံး မပျော်နိုင်ဘူးဆိုရင်တော့ သိပ်ကို ဝမ်းနည်းစရာ ဇာတ်လမ်း ဖြစ်သွားပါပြီ။ ကျနော်တို့က ကိုယ်လိုချင်တာနဲ့ လိုအပ်တာကို ရဖို့ အစွမ်းကုန် ကြိုးစားရမှာ ဖြစ်ပါတယ်။ ဒါပေမယ့် ဒီအခိုက်အတန်မှာ ကိုယ့်အတွက် မဖြစ်နိုင်တဲ့ ကိစ္စကို လက်ခံဖို့ လိုပါတယ်။ ဘေးထွက်ပြီး အခြားသော ကိစ္စတွေကိုပဲ လုပ်ရမှာပါ ” လို့ ဆိုခဲ့ပါတယ်။ ကလော့ပ်က ဘယ်လင်ဟမ်အကြောင်း ပြောနေတာ မဟုတ်ဘူးလို့ ဆိုပေမယ့် သူ့လေသံကို နားထောင်ကြည့်ရင် ကွင်းလယ်လူကို မခေါ်နိုင်တာမို့ အခြားသူတွေကိုပဲ ရွေးချယ်ရတော့မယ့် သဘောကို ဆိုလိုခဲ့တာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/04/17101442023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12.jpg",
"imgurl3":"no",
"video":"no"
 },

    {"ndate":"April  14 , 2023",
"htext":"မိုဒရစ် လက်သစ်ကို အံ့ဩလောက်အောင် အဖိုးချိုတဲ့ ပြောင်းရွှေ့ကြေးဖြင့် လီဗာပူး ခေါ်ယူလို့ရမည်",
"btext1":" လီဗာပူးအသင်းဟာ ဒီရာသီမှာ ကွင်းလယ်ကို အဓိက အင်အားဖြည့်တင်းဖို့ ရည်ရွယ်ထားပြီး ၃ ဦးလောက်ထိ ရောက်ရှိလာနိုင်တယ်လို့ သိထားရပါတယ်။ Goal ကနေ Neil Jones ရဲ့ ဖော်ပြမှုအရ ထိပ်တန်း ကွင်းလယ်လူ ၂ ဦး ခေါ်ယူမယ့် လီဗာပူးအသင်းဟာ ငယ်ရွယ်တဲ့ ကြယ်ပွင့် ကွင်းလယ်လူ ၁ ဦးကိုလည်း ခေါ်ယူလိမ့်မယ်လို့ ဆိုပါတယ်။ အဲ့အတွက် ဘိုင်ယန်မြူးနစ်မှ ဂရာဗန်ဘတ်၊ ဆဲလ်ဘတ်မှ လူကာ ဆူချစ်တို့လည်း ရေပန်းစားနေပါတယ်။ အသင်းဘက်က ဆူချစ်ရဲ့ ပွဲတွေကို လိုက်ပါ ကင်းထောက်မှု လုပ်ထားခဲ့ဖူးပါတယ်။ သူဟာ ဒူးဒဏ်ရာကြောင့် ဒီရာသီ လက်ကျန်ပွဲတွေမှာ ကစားနိုင်တော့မှာ မဟုတ်ပေမယ့် ဒီနှစ်တွေအတွင်း ဆဲလ်ဘတ်အသင်းရဲ့ ကွင်းလယ်မှာ အတော်လေး ခြေစွမ်းပြထားကာ လူကာ မိုဒရစ် လက်သစ်အဖြစ်လည်း တင်စားခံထားရတယ်။",
"btext2":"ဒီနွေမှာ လီဗာပူးက ခရိုအေးရှားသားကို ခေါ်ယူမယ်ဆိုရင် ယူရို သန်း ၂၀ နဲ့တင် ရရှိနိုင်ပါတယ်။ မိုဒရစ်နဲ့ ကစားပေါက် တူတယ်လို့ ချီးကျူးခံရတဲ့ ဆူချစ်ဟာ ၄-၃-၃ ကစားကွက်ရဲ့ ကွင်းလယ်လူ အဖြစ်ထက် ၄-၄-၂ ကစားကွက်မှာ စိန်ပွင့်ပုံစံ ကွင်းလယ်လူအဖြစ် ကစားရတာ ပိုများပါတယ်။ ကွင်းလယ်ဖန်တီးရှင် အဖြစ်နဲ့ တိုက်စစ်လိုက်ရတာကို ပိုအားသန်တဲ့ ဆူချစ်ဟာ ရတ်ဘူး ကစားသမားဖြစ်တာမို့ ဖိအားပေး ကစားဟန်မှာ အသားကျနေသူ ဖြစ်တာကိုတော့ အထူးပြောစရာ မလိုပါဘူး။ ဒါပေမယ့်လို့ သူ့ရဲ့ ကစားပေါက် အချို့ဟာ ကလော့ပ်ရဲ့ စနစ်မှာ အံဝင်ပါ့မလား သံသယတွေတော့ ရှိပါတယ်။ အရေးကြီးဆုံး အချက်က အသက် ၂၀ အရွယ် ကွင်းလယ်လူဟာ ပြင်းထန်တဲ့ ဒူးဒဏ်ရာကို ခွဲစိတ်မှု လုပ်ထားရတာဖြစ်ပြီး လအနည်းငယ် အနားယူရပါမယ်။ ဒီအချက်ဟာ လီဗာပူးကို စဉ်းစားစရာတွေ ဖြစ်စေမယ်လို့တော့ ယူဆရပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/sucic-lfc--678x381.jpg",
"imgurl2":"https://nyanaykhin.com/wp-content/uploads/2023/04/12151442023.jpg",
"imgurl3":"no",
"video":"no"
 },

   {"ndate":"April  14 , 2023",
"htext":"လီဗာပူးအသင်း သမိုင်းမှာ အကြီးမားဆုံး နွေအသုံးစရိတ်ကို စီမံရေး ဦးဆောင်မယ့်သူ ဘယ်သူဖြစ်လာမလဲ",
"btext1":"လီဗာပူးအသင်းဟာ ဒီနွေမှာတော့ ကစားသမားသစ် အများအပြားကို အင်အားဖြည့်မှာဖြစ်ပြီး ၂၀၁၈ တုန်းက ကလော့ပ် စံချိန်တင် သုံးခဲ့ဖူးတဲ့ ပေါင် ၁၆၀ သန်းထက် ပိုများတဲ့ ပြောင်းရွှေ့ကြေးကို အသုံးပြုရမှာ ဖြစ်ပါတယ်။ အသင်းဟာ ဒီနွေမှာ ပေါင် သန်း ၂၀၀ လောက်ထိ အသုံးစရိတ် ထုတ်မယ်လို့ သိထားရပြီး ကွင်းလယ်လူ ၃ ဦးနဲ့ ခံစစ်မှူး ၁ ဦး ပါဝင်တဲ့ ကစားသမားသစ် ခေါ်ယူမှုတွေကို ဘောလုံးရာသီ အစောပိုင်းမှာတင် အပြီးသတ်ဖို့ ဖိအားပေးခံထားရပါတယ်။ ရာသီကုန်ရင် ဂျူလီယန် ဝတ် ရာထူးကနေ နှုတ်ထွက်မှာဖြစ်လို့ ကလော့ပ် ဦးဆောင်တဲ့ နည်းပြအဖွဲ့၊ အသင်းရဲ့ လူသစ်ခေါ်ယူရေး အဖွဲ့တွေဖြင့် ချိတ်ဆက်ကာ ဒီငွေကြေးတွေကို ဦးဆောင် ကိုယ်တိုင်ပေးမယ့် အားကစား ဒါရိုက်တာ တစ်ဦးတော့ ရှိလာရမှာ ဖြစ်ပါတယ်။ ",
"btext2":"လီဗာပူးရဲ့ အားကစားဒါရိုက်တာသစ် တာဝန်နဲ့အတူ ဒီနွေ စျေးကွက်မှာ ဝင်ရောက် ကြီးကြပ်ပေးနိုင်တဲ့ ပုဂ္ဂိုလ် ၅ ဦးအဖြစ် အောက်ပါ ပုဂ္ဂိုလ်တို့ ရေပန်းစားနေပါတယ်။ ဒေ့ဖယ်လိုး လက်ရှိ လီဗာပူး လူသစ်အင်အားဖြည့်ရေးဆိုင်ရာ အကြီးအကဲ အဖြစ် တာဝန်ယူထားသူပါ။ သူဟာ လီဗာပူးအသင်းရဲ့ နာမည်ကြီး အပြောင်းအရွှေ့ရေးရာ ကော်မတီမှာ အဓိကကျသူ တစ်ဦးဖြစ်ပြီး မိုက်ကယ် အတ်ဝတ်၊ ဒေ့ဖယ်လိုး၊ ဘယ်ရီ ဟန်သာအတွဲဟာ ကလော့ပ်အတွက် အဓိက ထောက်တိုက် ဖြစ်ခဲ့ပါတယ်။ အားကစားဒါရိုက်တာသစ် မရောက်လာခင်မှာ ဒီနွေစျေးကွက်ကို ဦးဆောင်ပေးဖို့ ယာယီ တာဝန်ယူပေးနိုင်တယ်လို့ ယူဆခံထားရပါတယ်။ အမြဲတမ်း ဒါရိုက်တာကတော့ ကလပ်ပြင်ပကပဲ ရောက်လာမှာပါ။ ",
"btext3": "   ဂျူလီယန်ဝတ် ၂၀၂၂-၂၀၂၃ ဘောလုံးရာသီ အစကမှ လီဗာပူးအသင်းရဲ့ တရားဝင် အားကစားဒါရိုက်တာ ရာထူးကို စတင် တာဝန်ယူတဲ့ ဂျူလီယန်ဝတ်ဟာ ဒီရာသီကုန်ရင် သူ့တာဝန်က ထွက်ခွာပါမယ်။ အေဂျက်ထံ ရောက်ဖို့ ရေပန်းစားခဲ့ပြီးမှ မဖြစ်မြောက်ခဲ့တာဟာ ဒီနွေစျေးကွက်အထိတော့ အသင်းအတွက် တာဝန်ယူပေးဖို့ ပြင်ဆင် ဆုံးဖြတ်ခဲ့တာကြောင့်လို့ ယူဆခံထားရပါတယ်။ ပေါလ်မစ်ချယ် မတ်လအထိ မိုနာကို အားကစားဒါရိုက်တာဟာ ရာသီကုန်ရင် ပြင်သစ်လိဂ်ကနေ ထွက်မယ်လို့ သတင်းကြီးခဲ့ပါတယ်။ သူ့ကို လီဗာပူးကလည်း စိတ်ဝင်စားထားတယ်လို့ သိရပေမယ့် နောက်ပိုင်းမှာတော့ မန်ချက်စတာသားကို အသင်းဘက်က ချိတ်ဆက်မှု ရပ်တန့်တယ်လို့ သတင်းထွက်ခဲ့ပြီး သူနဲ့ သတင်းတွေ မရှိတော့ပါဘူး။ မားကပ် ခရော့ ဘွန်ဒက်လီဂါကလပ် ဖရန့်ဖတ်အသင်းရဲ့ အားကစား စီအီးအိုဟာ လီဗာပူးအသင်း အားကစားဒါရိုက်တာ ရာထူးနဲ့ သတင်းကြီးသူ တစ်ဦးပါ။ သူဟာ ရတ်ဘူး ဘောလုံးအဖွဲ့ရဲ့ အကြီးအကဲဟောင်း ရက်ရန်းနစ်ရဲ့ ဆက်ခံသူအဖြစ်လည်း လိုက်ဇစ်မှာ ၂ နှစ် တာဝန်ယူဖူးပါတယ်။ လီဗာပူးနဲ့ သတင်းတွေ ရပ်တန့်နေတာ ၃ လကျော်ပါပြီ။ စတီဗင်ဂျရတ် ဒီသတင်းကိုတော့ လီဗာပူးအသိုင်းအဝိုင်းတွေ ကြားမှာပဲ ပြောကြပြီး သတင်းဌာနတွေပေါ် ရောက်မလာပါဘူး။ ကလပ်ဟာ အသင်းလက်မဲ့ဖြစ်နေတဲ့ ဂျရတ်ကို အရေးကြီး တာဝန်တစ်ခု ပေးနိုင်တယ်လို့ ဆိုကြပြီး အဲ့တာဝန်က အားကစားဒါရိုက်တာ ရာထူးဖြစ်ပါတယ်။ ဒါပေမယ့် ဂျရတ်ဟာ ဂန္တဝင်ပွဲတွေကလွဲလို့ အသင်းနဲ့ နီးစပ်မှုတွေကို မပြသဘဲ ရှောင်နေပေးလေ့ ရှိပါတယ်။   ",
"imgurl1":"https://nyanaykhin.com/wp-content/uploads/2023/04/10281442023-678x381.jpg",
"imgurl2":"https://nyanaykhin.com/wp-content/uploads/2023/04/10371342023.jpg",
"imgurl3":"no",
"video":"no"
 },

             {"ndate":"April  14 , 2023",
"htext":"ဘိုင်ယန်မြူးနစ်က ထွက်မယ့် မာနေး၊ စည်းကြပ်ဒိုင်ကို အရေးယူမည် မဟုတ်၊ ရိုက် ကိစ္စ မေးမြန်းနေတဲ့ လီဗာပူး၊ ဒေါ့မွန်မှာ ဆက်နေဖွယ်ရှိတဲ့ ဘယ်လင်ဟမ်နဲ့ လီဗာပူး သတင်းတိုများ",
"btext1":" ဆာဒီယို မာနေးဟာ ဒီနွေမှာ ဘိုင်ယန်မြူးနစ်ကနေ ထွက်ခွာမှာဖြစ်ပြီး ပရီးမီးယားလိဂ်ထံ ပြန်ရောက်လာနိုင်တယ်လို့ သိရပါတယ်။ သူ့ကို ခေါ်ယူဖို့ စပါးနဲ့ နယူးကာဆယ်တို့ စိတ်ဝင်စားနေပါတယ်။ အာဆင်နယ်ပွဲမှာ ရိုဘိုကို တံတောင်နဲ့ တိုက်ခဲ့တဲ့ စည်းကြပ်ဒိုင်ကို အက်ဖ်အေက အရေးယူတော့မှာ မဟုတ်ပါဘူး။ သူ့ရဲ့ ဖြေရှင်းမှုကို အက်ဖ်အေက လက်ခံခဲ့သလို စည်းကြပ်ဒိုင်းက Zoom ကနေ ရိုဘိုကို တောင်းပန်ခဲ့ပါတယ်။ ဒီကလန်ရိုက်ကို ခေါ်ယူနိုင်မယ့် အနေအထားကို သိနားလည်ဖို့အတွက် လီဗာပူးဘက်က သေချာလေး ချဉ်းကပ် မေးမြန်းမှု ပြုလုပ်နေပါတယ်။ အင်္ဂလန်ကွင်းလယ်လူဟာ လန်ဒန်မှာပဲ ဆက်နေလိုကြောင်း သိထားဖူးပြီး သူ့အတွက် ပြောင်းရွှေ့ကြေးက ပေါင် ၇၅ သန်း ဝန်းကျင် ရှိပါမယ်။",
"btext2":"လီဗာပူးဘက်က နောက်ဆုတ်သွားတဲ့နောက် ဘယ်လင်ဟမ်ဟာ ပရီးမီးယားလိဂ်ထံ ခပ်စောစော ပြန်ပြောင်းဖို့ထက် ဒေါ့မွန်မှာ အနည်းဆုံး ၁ ရာသီ ဆက်ကစားဖို့ စိတ်ဝင်စားနိုင်တယ်လို့ သိရပါတယ်။ ဘယ်လင်ဟမ်ကို ခေါ်ယူရေးမှာ မန်စီးတီးက ရေပန်းစားမှု မြင့်မားလာနေပြီး မန်ချက်စတာကလပ်ဟာ ကွင်းလယ်လူအတွက် ဒေါ့မွန်တောင်းတဲ့ စျေးထိ ပေးဖို့ အသင့်ရှိနေပါတယ်။ လီဗာပူးက ကွင်းလယ်လူ မေဆန်မောင့်ကို အလေးအနက် ချိတ်ဆက်လိုမှုတွေ ပြသနေတာကြောင့် ချယ်ဆီးအသင်းဟာ စာချုပ်သစ် ပေးနိုင်ရေး နောက်တစ်ကြိမ် ပြန်ကြိုးစားဖွယ် ရှိနေပါတယ်။ ",
"btext3": "     ဒီရာသီမှာ အသင်းခေါင်းဆောင် တာဝန်ကို မကြာခဏ ရယူထားတဲ့ ဗန်ဒိုက်ရဲ့ ကျဆင်းမှုဟာ အခုချိန်ထိ လီဗာပူးအသင်းရဲ့ အဝတ်လဲခန်းအတွင်းမှာ ဟန်ဒါဆန်ထက် ဖိအားတွေကို ကြံ့ကြံ့ခံနိုင်တဲ့ ခေါင်းဆောင် မရှိသေးဘူးဆိုတာ ပြသနေကြောင်း မှတ်ချက်တွေရနေပါတယ်။ ဒီနွေမှာ ကာဗာရိုကို အငှားချဖို့ လီဗာပူးအသင်းဘက်က စီစဉ်သွားဖွယ် ရှိနေပါတယ်။ ကလော့ပ် လက်ထက်မှာတော့ အငှားထွက်ကစားပြီး စီနီယာအသင်းမှာ နေရာ ပြန်ရသူဆိုလို ဟာဗေး တစ်ဦးတည်း ရှိထားဖူးပါတယ်။ အယ်လစ္စတာဟာ ဒီနွေစျေးကွက် အစမှာတင် အသင်းပြောင်းဖွယ် ရှိနေပြီး သူ့ကို ခေါ်ယူဖို့ လီဗာပူး၊ အာဆင်နယ်၊ ယူနိုက်တက်တို့ ရေပန်းစားနေပါတယ်။ ",
"imgurl1":"https://nyanaykhin.com/wp-content/uploads/2023/04/9271442023-678x381.jpg",
"imgurl2":"https://nyanaykhin.com/wp-content/uploads/2023/04/bell-klopp.jpg",
"imgurl3":"no",
"video":"no"
 },

            {"ndate":"April  13 , 2023",
"htext":"ချူအာမီနီ အတွက် ပေါင် သန်း ၉၀၊ ကိုင်ဆီဒိုနဲ့ ရိုက်အတွက် ပေါင် ၇၅ သန်း အပါအဝင် လီဗာပူး ပစ်မှတ်တွေရဲ့ တန်ကြေး",
"btext1":"လီဗာပူးအသင်းဟာ ဒီနွေရာသီမှာ မျှော်လင့်ထားတာထက် ပိုပြီးတော့ ကြီးမားကျယ်ပြန့်တဲ့ ပြုပြင်ပြောင်းလဲမှုလုပ်ဖို့ လိုအပ်မှာကို နည်းပြကလော့ပ် ကောင်းကောင်း နားလည်သွားတာကြောင့် ဂျူ့ဒ်ဘယ်လင်ဟမ်အတွက် ပြိုင်ဆိုင်မှုကို လက်လျှော့လိုက်ပြီ ဖြစ်ပါတယ်။ နောက်ရာသီ ချန်ပီယံလိဂ်ဝင်ခွင့် လွဲနိုင်ချေ များနေစဉ်မှာပဲ ဒေါ့မွန်ကြယ်ပွင့်အတွက် ပေါင်သန်း ၁၃၀ သုံးလိုက်ရင် ကလော့ပ် လိုအပ်မယ့် နောက်ထပ်သော ကွင်းလယ်နဲ့ ခံစစ်မှူးတွေကို ထပ်မံ ခေါ်ပေးနိုင်မှာ မဟုတ်ဘူး ဆိုတဲ့ အမှန်တရားက သိသာထင်ရှားလာပါတယ်။ လီဗာပူးနည်းပြဟာ ဘယ်လင်ဟမ်ကို သိပ်သဘောကျသူ ဖြစ်ပေမယ့် ဒီနွေရာသီမှာ သူ့ရဲ့ အဓိက ဦးစားပေးစရာက လီဗာပူးရဲ့ ကျရှုံးမှုမှာ အဓိက ဖြစ်စေခဲ့တဲ့ ဖာဘင်ညိုရဲ့ ကွင်းလယ်ခံစစ် နေရာကို အစားထိုးဖို့ ထိပ်တန်းအဆင့် ကွင်းလယ်ခံစစ်ကစားသမား ခေါ်ယူရမှာ ဖြစ်ပါတယ်။ ",
"btext2":"ကလော့ပ်ဟာ မနှစ်က ရာသီကုန်မှာကတည်းက အဲ့နေရာမှာ ပြဿနာရှိနေတာကို သိထားခဲ့ပြီး မိုနာကိုရဲ့ ချူအာမန်နီကို ပေါင် ၇၅ သန်းနဲ့ ကမ်းလှမ်းမှုလုပ်ခဲ့ပေမယ့် ရီးရဲလ်မက်ဒရစ်က ခေါ်ယူသွားနိုင်ခဲ့တာဖြစ်ပါတယ်။ ဒါပေမယ့် ချူအာမန်နီဟာ မက်ဒရစ်မှာ အထိုင်မကျဘဲ အရံလူဖြစ်နေရတာနဲ့အတူ ကလော့ပ်ဟာ သူ့အပေါ် စိတ်ဝင်စားမှုကို ပြန်အသက်သွင်းဖို့ ကြိုးစားလိမ့်မယ်လို့ သတင်းတွေက ဆိုပါတယ်။ သူ့ကို ခေါ်ယူဖို့ဆိုရင် မနှစ်က နွေရာသီမှာ ရီးရဲလ်တို့ ကုန်ကျခဲ့တဲ့ ယူရိုသန်း ၁၀၀ ကို ပေးရမှာဖြစ်ပါတယ်။ လီဗာပူးဟာ ကိုင်ဆီဒိုအတွက် ဘရိုက်တန်နဲ့ ဆက်သွယ်မှုရှိခဲ့ပြီး ရိုက်စ်အတွက် မသိမသာ စုံစမ်းမှုတွေ ရှိခဲ့သလို သူတို့နှစ်ယောက်လုံးရဲ့ တန်ကြေးက ပေါင်၇၅သန်း ကျော်ရှိပါတယ်။ လီဗာပူး ကင်းထောက်တွေ ဆက်တိုက် စောင့်ကြည့်နေတဲ့ ဝုဗ်မှ နူးနက်စ်က ပေါင် သန်း ၅၀၊ ဖူလ်ဟမ်ရဲ့ ပေါ်လင်ညာကတော့ ပေါင် သန်း ၄၀လောက်နဲ့ ရနိုင်ပါတယ်။ ",
"btext3": "     လီဗာပူးဟာ ကိတ်တာ၊ ချိန်ဘာလိန်၊ အာသာတို့ နေရာအတွက် အစားထိုးစရာတွေ ရှာဖွေရဦးမှာဖြစ်ပြီး ဈေးသက်သက်သာသာနဲ့ ရဖို့မရှိပါဘူး။ မေဆန်မောင့်က ပေါင် ၅၀-၇၀ သန်း ဝန်းကျင်၊ ဘရိုက်တန်ရဲ့ ပေါင် ၇၀ သန်းတန် မက်အယ်လစ်စတာနဲ့ ပေါင် သန်း ၄၀ တန် ကော်နာဂယ်လာဂါတို့လဲ ရှိပါတယ်။ ကလော့ပ်ဟာ မီလ်နာ နေရာအတွက် စွယ်စုံရသူ တစ်ဦး လိုချင်နေပြီး ဒီနွေမှာ ဖရန့်ဖတ်နဲ့ စာချုပ်ကုန်တော့မယ့် နောက်ခံလူ အီဗန် အန်ဒစ်ကာဟာ စိတ်ဝင်စားစရာကောင်းတဲ့ ရွေးချယ်စရာတစ်ခု ဖြစ်ပါတယ်။ FSG လက်အောက် နွေရာသီတစ်ခုအတွင်း လီဗာပူးအသင်း အများဆုံး သုံးခဲ့တာက ၂၀၁၈ တုန်းကဖြစ်ပြီး အသုံးစရိတ် ပေါင်သန်း ၁၆၀ ရှိခဲ့တာပါ။ အဲ့ထဲက ပေါင် သန်း ၄၀ နီးပါးက အရောင်းစာရင်းကနေ ရရှိခဲ့တာ ဖြစ်ပါတယ်။ ",
"imgurl1":"https://nyanaykhin.com/wp-content/uploads/2023/04/20021342023-678x381.jpg",
"imgurl2":"https://nyanaykhin.com/wp-content/uploads/2023/04/10371342023.jpg",
"imgurl3":"no",
"video":"no"
 },

           {"ndate":"April  13 , 2023",
"htext":"ဘယ်လင်ဟမ်ကို မခေါ်နိုင်တော့ဘူး ဟုတ်ပြီ ဒီတော့ လီဗာပူးက ဘယ်သူ့ကို ခေါ်ဖို့ ရည်ရွယ်လာခဲ့သလဲ",
"btext1":" လီဗာပူးအသင်းဟာ ဒီနွေမှာ ဘယ်လင်ဟမ်ကို ခေါ်ယူရေး ကြိုးစားတော့မှာ မဟုတ်ပါဘူး။ တယ်လီဂရပ်မှ လီဗာပူး သတင်းထောက် Chris Bascombe ဖော်ပြတဲ့ အချက် ၃ ချက်ကို ကနဦး သိထားဖို့ လိုပါတယ်။ ၁) အင်္ဂလန်လက်ရွေးစင်ဟာ ဒီနွေမှာ ဒေါ့မွန်ကနေ ထွက်ခွာမယ်လို့ သေချာကြီး ဆုံးဖြတ်ထားတာ မဟုတ်ပါဘူး။ ဘယ်လင်ဟမ်အတွက် ငွေကြေးက အဓိက မဟုတ်ပါဘူး။ ၂) လီဗာပူးက ဘယ်လင်ဟမ်အတွက် ပေါင် ၁၃၀ သန်း ပေးမယ်ဆိုရင်တောင် ကစားသမားက အန်ဖီးကို သေချာပေါက် ရွေးချယ်မယ်လို့ မဟုတ်ပါဘူး။ ယာဂင်ကလော့ပ်ကတော့ ဘယ်လင်ဟမ်ကိုရဖို့ ရီးရဲလ်မက်ဒရစ်နဲ့ မန်စီးတီးတို့နဲ့ စျေးပြိုင်ပေး ကမ်းလှမ်းတာထက် အခြားသော ရည်ရွယ်ထားတဲ့ ပစ်မှတ်တွေကို ခပ်မြန်မြန်လေး ချိတ်ဆက်၊ ခေါ်ယူစေချင်ပါတယ်။",
"btext2":"၃) ဘယ်လင်ဟမ်က လီဗာပူးကို ပြောင်းလာလိုရင်တောင် သူ့အတွက် ကုန်ကျစရိတ်ကို အသင်းဘက်က မတတ်နိုင်တော့ပါဘူး။ မနှစ်က နွေမှာ ဘယ်လင်ဟမ်အတွက် လီဗာပူးဘက်က စကားပြောထားခဲ့စဉ် ပြောင်းရွှေ့ကြေး ပေါင် သန်း ၈၀ ဖြစ်ပေမယ့် ဒီနွေမှာတော့ ပေါင် ၁၃၂ သန်းဖြစ်ပါတယ်။ စာချုပ်ရဲ့ စုစုပေါင်း တန်ကြေးကတော့ ပေါင် သန်း ၂၀၀ ကျော်ပါမယ်။ ဒီအချိန်မှာ ပရိသတ်တိုင်း သိလိုနေကြတဲ့ တစ်ခုတည်းသော မေးခွန်းက ဒါဆိုရင် အသင်းက ဘယ်ကစားသမားကိုများ ခေါ်ယူမယ်လို့ ရည်ရွယ်နေပါလဲ? အသင်းသတင်းထောက်တွေ အားလုံးနီးပါး ညွှန်းဆိုနေတာကတော့ ချယ်ဆီး ကွင်းလယ်လူ မေဆန်မောင့်ဟာ အသင်းရဲ့ ဦးစားပေး ပစ်မှတ်ဖြစ်လာပါတယ်။ သူ့အတွက် လီဗာပူးဘက်က ပေါင် သန်း ၅၀ ဝန်းကျင် ရည်ရွယ်ပြီး ချယ်ဆီးဘက်က ပေါင် သန်း ၇၀ ရလိုနေပါတယ်။ ",
"btext3": "   မောင့်နဲ့ တွဲခေါ်မယ့် ကစားသမားက ကွင်းလယ်ခံစစ်ကို ပိုမို အားပြုမယ့်သူလို့ သိထားရပြီး Chris Bascombe က ကိုင်ဆီဒိုလို ပြောပါတယ်၊ James Pearce ကတော့ အယ်လစ္စတာလို့ ပြောပါတယ်၊ Sky Germany ကတော့ ဒီကလန်ရိုက်နဲ့ ကိုင်ဆီဒိုလို့ ပြောပါတယ်။ သတင်းထောက် ရိုမန်နိုကတော့ လီဗာပူးဟာ ကွင်းလယ်လူ ၂-၃ ဦး ခေါ်ယူမယ်လို့ ဆိုထားပြီး ခန့်မှန်းချေအားဖြင့် ပေါင် သန်း ၇၀ တန် နှစ်ဦးနဲ့အတူ ဘိုင်ယန်မြူးနစ်မှ ဂရာဗန်ဘတ် ဒါမှမဟုတ် လူကာ ဆာချစ်တို့လို လူငယ် ကြယ်ပွင့် ကစားသမား တစ်ဦးကိုပါ ပူးတွဲ ခေါ်ယူမယ်လို့ ယူဆရပါတယ်။   ",
"imgurl1":"https://lfcthadin.com/wp-content/uploads/2023/04/15271342023.jpg",
"imgurl2":"https://lfcthadin.com/wp-content/uploads/2023/04/15271342023.jpg",
"imgurl3":"no",
"video":"no"
 },
          {"ndate":"April  13 , 2023",
"htext":"လီဗာပူးတို့ ဆုဖလား ပြန်စိန်ခေါ်နိုင်ရေး ထိပ်တန်း ခေါ်ယူမှုကြီး ၄ ခု ပြုလုပ်ဖို့ ကလော့ပ်ကို တိုက်တွန်း",
"btext1":" လီဗာပူးနည်းပြ ကလော့ပ်ဟာ အသင်းရဲ့ ယိမ်းယိုင်တိမ်းစောင်းနေတဲ့ ခြေစွမ်းကို ပြုပြင်ဖို့ ဒီနွေမှာ ထိရောက်တဲ့ ခေါ်ယူမှုတချို့ လုပ်ဖို့လိုတယ်လို့ အပြောင်းအရွှေ့ အတွင်းလူ ဒင်းဂျုံးစ်က သတင်းပေးခဲ့ပါတယ်။ လီဗာပူးဟာ ပရီးမီးယားလိဂ်မှာ မတည်မငြိမ် ရာသီတစ်ခုကို ကြုံခဲ့ရပြီး ရာသီကုန်ဖို့ နီးစပ်လာချိန် ထိပ်ဆုံးလေးနေရာရဲ့ အပြင်ဘက် အဝေးကို ရောက်နေတာပါ။ ကလော့ပ်ဟာ လူစာရင်း ရွေးချယ်စရာတွေကို အသစ်ပြင်ဆင်ဖို့ နွေစျေးကွက်ကနေ ကစားသမားများစွာကို ချိတ်ဆက်ဖို့ လိုအပ်နေတာဖြစ်ပါတယ်။ ဒီနွေမှာ ဒေါ့မွန်ကနေ ထွက်ခွာနိုင်တဲ့ ဘယ်လင်ဟမ်ကို လီဗာပူးက ကြိုးစားဖို့ ရပ်တန့်လိုက်ခြင်းကလည်း လူအင်အားဖြည့်တင်းဖို့ လိုအပ်နေခြင်းအတွက် အဓိက အကြောင်းရင်းဖြစ်တယ်။ လက်ရှိမှာတော့ ချယ်ဆီး ကွင်းလယ်လူ မေဆန်မောင့်ဟာ လီဗာပူးရဲ့ ဦးစားပေးထဲ ပါဝင်လာပါတယ်။",
"btext2":" လီဗာပူးဟာ ဒီရာသီအတွင်း ပွဲများစွာမှာ ခြေစွမ်းကျဆင်းနေခဲ့တာကြောင့် ကလော့ပ်အနေနဲ့ အသင်းကို အင်အားဖြည့်တင်းမှုများစွာ လုပ်ရဖို့ ဖြစ်လာခဲ့တယ်လို့ ဒင်းဂျုံးစ်က ယုံကြည်နေပါတယ်။ “ လီဗာပူးအသင်းဟာ ခြေစွမ်းပျောက်ဆုံးနေတာကို မြင်ရတယ်။ ဒါကြောင့် ဒီနွေရာသီ အပြောင်းအရွှေ့ဈေးကွက်ထဲဝင်ပြီး အဓိက နေရာတွေမှာ ထိရောက်တဲ့ ခေါ်ယူမှုတချို့ လုပ်ဖို့ ဖြစ်လာတာပါ။ သင့်တော်တဲ့ ကစားသမားသစ် လေးယောက်လောက် ခေါ်ဖို့လိုတယ်လို့ ထင်ပါတယ် ” ဆိုပြီး ဂျုံးစ်က ပြောပါတယ်။ လီဗာပူးဟာ ဒီနွေမှာ တချို့ကစားသမားတွေကို ပြောင်းလဲဖို့ လိုအပ်နေပြီး ဒီလုပ်ငန်းစဉ်က အစတောင်ပျိုးပြီးနေပြီ ဖြစ်ပါတယ်။ တိုက်စစ်မှူး ဖာမင်နိုဟာ အန်ဖီးမှာ ဆက်နေတော့မှာ မဟုတ်ဘဲ ၈နှစ်ကြာကစားခဲ့တဲ့ ကလပ်ကနေ ဒီနွေမှာ စွန့်ခွာသွားတော့မှာပါ။",
"btext3": "   ကွင်းလယ်လူ ဂျိမ်းမီလ်နာ၊ နာဘီကိတ်တာနဲ့ ချိန်ဘာလိန်တို့လည်း ရာသီကုန်လို့ စာချုပ်ကုန်တဲ့အခါ အသင်းကနေ ထွက်သွားကြမှာဖြစ်တာကြောင့် ၂၀၂၃-၂၄ ရာသီမတိုင်ခင် လီဗာပူးရဲ့ ကွင်းလယ်အင်ဂျင်ခန်းမှာ လူသစ်တွေကို မြင်တွေ့ရလောက်ပါတယ်။ ကွင်းလယ်လူ သုံးယောက်နဲ့ ဖာမင်နိုတို့အတွက် လီဗာပူးက တစ်ပတ်လုပ်ခ ပေါင် ၅ သိန်းဝန်းကျင် ကုန်ကျနေတာကြောင့် သူတို့ထွက်သွားရင် လစာအသုံးစရိတ်များစွာ သက်သာသွားနိုင်ပါတယ်။ တပတ်လုပ်ခ ပေါင် ၁၁၀၀၀၀ တန် အာသာအပြင် အတ်ဒရီယန်၊ နက်ဖီးလစ်၊ ကလယ်ဟာတို့လည်း ထွက်ခွာခွင့်ရမှာဖြစ်ပါတယ်။ အလုပ်ရှုပ်တဲ့ အပြောင်းအရွှေ့ကာလဖြစ်ဖို့ မျှော်လင့်ထားတဲ့ အချိန်အတွင်း အဓိက ပစ်မှတ်တွေကို ဘောလုံးရာသီ စောစောမှာတင် အပြီးသတ် ခေါ်ယူနိုင်ဖို့ကို ကလော့ပ်က မျှော်လင့်ထားပြီး ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/10371342023-678x381.jpg",
"imgurl2":"https://nyanaykhin.com/wp-content/uploads/2023/04/10591242023.jpg",
"imgurl3":"no",
"video":"no"
 },
         {"ndate":"April  13 , 2023",
"htext":"ဘာရယ်လာအတွက် သန်း ၅၀၊ ဘိုင်ယန်မှာ ထိုးပွဲဖြစ်တဲ့ မာနေး၊ နွေအစောမှာတင် ခပ်မြန်မြန်ခေါ်ဖို့ ကလော့ပ် တိုက်တွန်းထားခြင်းနဲ့ လီဗာပူး သတင်းတိုများ",
"btext1":" လာမယ့်နှစ်တွေအတွင်း ကွင်းတွင်း စွမ်းဆောင်ရည်ကောင်းမှ ဝင်ငွေရတဲ့ အနေအထားကနေ အန်ဖီးကွင်း တိုးချဲ့ထားမှုနဲ့ ကမ္ဘာလုံးဆိုင်ရာ စီးပွားရေး ပါတနာတွေက တစ်ဆင့် ဝင်ငွေပိုင်း ချဲ့ထွင်မှုတွေကို ပြောင်းလဲဖို့ FSG ဘက်က စီစဉ်ထားပါတယ်။ ဒီအပတ် ချန်ပီယံလိဂ်ပွဲအပြီး ဘိုင်ယန်မြူးနစ် တိုက်စစ်သမားတွေဖြစ်တဲ့ မာနေးနဲ့ ဆာနေးတို့ဟာ အဝတ်လဲခန်းတွင်း ထိုးပွဲဖြစ်ခဲ့တယ်လို့ သိရပါတယ်။ မာနေးဟာ လီဗာပူးအသင်းမှာ ရှိစဉ်တည်းက စိတ်ဆက်သူအဖြစ် နာမည်ကြီးပေမယ့် ဖာမင်နိုနဲ့ ရိုဘိုတို့က သူ့ကို အကောင်းဆုံး ထိန်းချုပ်နိုင်ခဲ့တာပါ။ ဒေါ့မွန်အသင်းဟာ ဘယ်လင်ဟမ်ကို ၁ ရာသီ ဆက်ထိန်းနိုင်ဖို့ ကြိုးစားဦးမှာဖြစ်ပြီး စာချုပ်မှာတော့ ၂၀၂၄ နွေစျေးကွက်အတွင်း သက်သာတဲ့ ပြောင်းရွှေ့ကြေးဖြင့် ထွက်ခွာခွင့် ထည့်သွင်းပေးမှာ ဖြစ်ပါတယ်။",
"btext2":"လီဗာပူးအသင်းဟာ ဘရိုက်တန် ကွင်းလယ်လူ ကိုင်ဆီဒိုအတွက် ချိတ်ဆက်မှု စတင်ထားပြီလို့ အသံထွက်နေကာ အယ်လစ္စတာကိုလည်း ခေါ်ယူလိုနေပြီး တိုးတက်တဲ့ သတင်းတွေတော့ မကြားရသေးပါဘူး။ ကလော့ပ်နဲ့ နည်းပြအဖွဲ့က အတော်လေး သဘောကျထားတဲ့ အင်တာမီလန် ကွင်းလယ်လူ ဘာရယ်လာ (၂၆ နှစ်) ကို ဒီနွေမှာ ပေါင် သန်း ၅၀ နဲ့ ခေါ်ယူခွင့် ရှိထားပါတယ်။ ဒီရာသီ ဘိုင်ယန်မြူးနစ်အသင်းမှာ ပွဲကစားချိန် နည်းပါးနေတဲ့ ဂရာဗန်ဘတ်အပြင် ဆဲလ်ဘက်မှ လူကာဆာချစ်၊ အတ္တလန်တာမှ ကူးမိုင်နာ်တို့ကို လီဗာပူးအသင်းက ချိတ်ဆက်သွားမှာပါ။ ",
"btext3": "   နည်းပြကလော့ပ်က ရာသီသစ်အတွက် ရာသီကြို ပြင်ဆင်မှုတွေ မစတင်ခင်မှာ လူသစ် ခေါ်ယူမှုတွေကို အပြီးသတ်စေချင်တာကြောင့် နွေခေါ်ယူမှုတွေဟာ အစောပိုင်းမှာတင် ပြီးမြောက်ဖို့ အသင်းဘက်က စတင် လှုပ်ရှားနေပါပြီ။ လီဗာပူးအသင်း ပိုင်ရှင်တွေဟာ အမေရိကန်ဘဏ်နဲ့ လက်တွဲပြီး ပါတနာ ရှာဖွေနေဆဲဖြစ်ကာ ကလပ်ကို ၁၀၀% ရောင်းချဖို့က လုံးဝ မဖြစ်နိုင်တဲ့ အခြေအနေ အဖြစ် ပိတ်သိမ်းထားခြင်း မရှိသေးပါဘူး။ လီဗာပူးအသင်းဟာ မနှစ်နွေတုန်းက ဦးစားပေး ပစ်မှတ်အဖြစ် ချိန်ရွယ်ထားခဲ့တဲ့ ကွင်းလယ်လူ ချူအာမီနီကို ဒီနွေမှာ ပြန်ကြိုးစားကြည့်ဖို့ ဆန္ဒရှိနေပါတယ်။   ",
"imgurl1":"https://nyanaykhin.com/wp-content/uploads/2023/04/9341342023-678x381.jpg",
"imgurl2":"https://nyanaykhin.com/wp-content/uploads/2023/04/10591242023.jpg",
"imgurl3":"no",
"video":"no"
 },
        {"ndate":"April  12 , 2023",
"htext":"လီဗာပူး ကွင်းလယ်က သူ့တာဝန်ကို ရှင်းပြရင်း ဒါဝင်တို့ရဲ့ အရည်အချင်းကို မနာလိုဖြစ်မိကြောင်း ထုတ်ပြောလာတဲ့ သီယေဂို",
"btext1":"တနင်္ဂနွေနေ့က အာဆင်နယ်ပွဲမှာ ဒုတိယပိုင်း ခြေစွမ်းကောင်းတွေနဲ့အတူ လီဗာပူးအသင်း ပြန်လာနိုင်ခဲ့စဉ်အတွင်း ကလော့ပ်အတွက် အကောင်းမြင်စရာများစွာ ရှိခဲ့ပါတယ်။ ဘောလုံးပြန်ကစားနိုင်ချိန်မှာပဲ အသင်းရဲ့ ခေါင်းဆောင်တွေထဲက တစ်ဦးအဖြစ် မှတ်ယူခံရတဲ့ သီယေဂိုဟာ ဒါဝင် နူးညက်ကို ပေါ့ပေါ့ပါးပါး ချီးကျူးမှုနဲ့အတူ တွန်းအားစပေးလာခဲ့ပါတယ်။ သီယေဂိုဟာ ဒါဝင် အသင်းမှာ အထိုင်ကျဖို့အတွက် ဒီရာသီစကတည်းက ကူညီပေးနေတာပဲ ဖြစ်ပါတယ်။ “ ကိုယ်က ပွဲထဲမှာ စိတ်နစ်မြုပ်ပြီး ပါဝင်လှုပ်ရှားနေရတဲ့အခါ တုံ့ပြန်ဖို့ပဲ လုပ်လို့ရတယ်။ အများကြီး တွေးနေလို့ မရဘူး။ ဒါပေမယ့် ပြေးတာက ကျွန်တော် ကျွမ်းကျင်တဲ့အပိုင်း မဟုတ်ပါဘူး။ ကျွန်တော့်အပိုင်းက လိုအပ်တဲ့အချိန်မှာ အသင်းကစားပုံကို အရှိန် အတင်၊ အချ လုပ်ပေးဖို့ပါပဲ။ ",
"btext2":"ကမ္ဘာ့အကောင်းဆုံး ကစားသမားတွေက တစ်ရာသီကို ဂိုး၄၀လောက် သွင်းကြပေမယ့် ကျွန်တော့်မှာ အဲ့လို လုပ်နိုင်စွမ်း မရှိဘူးလေ။ ကျွန်တော် ဒါဝင်နူးညက်ကို ပြောမိတယ် ‘ငါ့ဘဝမှာ ဘောလုံးကို အရှေ့ မီတာ ၃၀လောက် အထိ အားထည့် ကန်ပစ်လိုက်ဖို့ တခါမှ စိတ်မကူးခဲ့ဖူးဘူး’ လို့။ ဘောလုံးလုတာမျိုး ဆိုရင်တော့ ကျွန်တော်နိုင်မှာပေါ့။ တိုက်စစ်သမားတွေရဲ့ ဘောလုံးကို ကန်ချက်ပြင်းပြင်း ကန်နိုင်တဲ့ စွမ်းရည်ကို တခါတလေ ကျွန်တော် အားကျမိပါတယ်။ ဒါပေမယ့် ဘဝဆိုတာ သိတဲ့အတိုင်းပဲ ကိုယ့်မှာ မရှိတာကို အမြဲလိုချင်နေတာ မဟုတ်လား ” လို့ သီယာဂိုက ဆိုပါတယ်။ ",
"btext3": "   သီယေဂိုဟာ တင်ပါးဒဏ်ရာကြောင့် ၁၀ ပွဲ လွဲချော်ခဲ့ရပါတယ်။ ဒါပေမယ့် အခု သူဟာ လီဗာပူးကွင်းလယ်အတွက် ပြန်လာပြီဖြစ်ပြီး အသင်းမှာ သူ့ရဲ့ တည်ငြိမ်တဲ့ လွှမ်းမိုးမှုနဲ့၊ ထိန်းချုပ်ကစားနိုင်စွမ်းကို သိသိသာသာ လိုအပ်နေခဲ့တာပါ။ လီဗာပူးအသင်းဟာ ဒီရာသီ ညံ့ဖျင်းမှုတွေကနေ အဖတ်ပြန်ဆယ်ဖို့ ကြိုးစားနေတာနဲ့အတူ သီယာဂို ပြန်လာတာက အရေးပါတဲ့ နေရာကနေ ပါဝင်လာနိုင်တာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/19291242023-678x381.jpg",
"imgurl2":"https://nyanaykhin.com/wp-content/uploads/2023/04/1917742023.jpg",
"imgurl3":"no",
"video":"no"
 },
       {"ndate":"April  12 , 2023",
"htext":"လာမယ့်ရာသီ ဥရောပ ပြိုင်ပွဲတွေမှာ ပါဝင်ကစားခွင့်ရရေး လီဗာပူးအသင်း ဘယ်လို အဆင့်တွေရဖို့ လိုအပ်မလဲ",
"btext1":"လာမယ့်ရာသီ လီဗာပူးအသင်း ဥရောပပွဲတွေ ကစားရဖို့ အမှတ်ပေးဇယားမှာ ဘယ်လို အဆင့်ရပ်တည်နိုင်ဖို့တွေ လိုအပ်မလဲဆိုတာကို ဖော်ပြသွားမှာဖြစ်ပါတယ်။ ချန်ပီယံလိဂ် ချန်ပီယံလိဂ် ဝင်ခွင့်က ရှင်းပါတယ်။ ထိပ်ဆုံးလေးသင်းထဲဝင်မှ ရမှာပါ။ အခုချိန်ထိတော့ ထိပ်ဆုံး ၄ သင်းဝင်ခွင့်ဟာ မဖြစ်နိုင်ဘူးလို့ မပြောနိုင်ပေမယ့် ဖြစ်လာဖို့ ခက်ခဲလွန်းတဲ့ အခြေအနေမှာပဲ ရှိပါသေးတယ်။ ဒါပေမယ့်လို့ ချယ်ဆီးနဲ့ ယူနိုက်တက်တို့က ထိပ်ဆုံးလေးသင်းထဲ မဝင်ဘဲ ချန်ပီယံလိဂ်နဲ့ ယူရိုပါလိဂ် ဖလားတွေကို အသီးသီး အနိုင်ရသွားရင် လီဗာပူးက အဆင့်၄ ရရင်တောင် ယူရိုပါလိဂ်ပဲ ကစားရတော့မှာပါ။ ",
"btext2":"ယူရိုပါလိဂ် ပုံမှန်အားဖြင့်တော့ အဆင့် ၅ ရရင် ယူရိုပါလိဂ် ကစားရပါမယ်။ အင်္ဂလန်ကလပ်တွေဟာ ယူရိုပါလိဂ် ဝင်ခွင့် ၂နေရာရပြီး ပရီးမီးယားလိဂ် အဆင့် ၅ နဲ့ အက်ဖ်အေဖလား ချန်ပီယံပါ။ တကယ်လို့ အက်ဖ်အေဖလား ချန်ပီယံက အဆင့်၅ ထဲ ပါနေပြီးသားဆိုရင် နောက်တစ်နေရာအတွက် အဆင့် ၆ ကို ပေးဝင်ပါတယ်။ အက်ဖ်အေဖလား ဆီမီးဖိုင်နယ်မှာ မန်စီးတီးနဲ့ ယူနိုက်တက်တို့က ပရီးမီးယားလိဂ် ထိပ်ဆုံးလေးသင်းထဲ ဝင်နိုင်ခြေရှိပြီး ဘရိုက်တန်ကတော့ လက်ရှိအဆင့် ၆၊ ရှက်ဖီးက ချန်ပီယံရှစ်မှာပါ။ ဒီတော့ ရေပန်းစားမှုတွေအရဆိုရင် အဆင့် ၅ နဲ့ ၆ တို့က ယူရိုပါလိဂ်ဝင်ခွင့် ရဖွယ် ရှိပါတယ်။ ",
"btext3": "    ယူရိုပါ ကွန်းဖရန့်လိဂ် ယူရိုပါ ကွန်းဖရန့်လိဂ် ပလေးအော့ဖ် ကစားခွင့် တစ်နေရာကတော့ ကာရာဘောင်းဖလား ချန်ပီယံပဲ ဖြစ်ပါတယ်။ ဒါပေမယ့် ချန်ပီယံ မန်ယူနိုက်တက်က ချန်ပီယံလိဂ် ဒါမှမဟုတ် ယူရိုပါလိဂ် ဝင်ခွင့် သေချာပြီးသားမလို့ အဲ့နေရာကို ပရီးမီးယားလိဂ် အဆင့်ပေါ် မူတည်ပြီး ဆုံးဖြတ်ပါလိမ့်မယ်။ အကယ်လို့ ချန်ပီယံရှစ်က ရှက်ဖီးတို့ အက်ဖ်အေဖလား အနိုင်ရရင် ဒါမှမဟုတ် ဘရိုက်တန်က အက်ဖ်အေဖလား အနိုင်ရပြီး အဆင့် ၆ အတွင်း မဝင်ခဲ့ရင် လီဗာပူးက အဆင့် ၆ ရရင်တောင် ကွန်းဖရန့်လိဂ်ပဲ ကစားရတာမျိုး ဖြစ်နိုင်ပါတယ်။ အခွင့်အရေး များတာကတော့ ဒီရာသီ အဆင့် ၇ အသင်းက ကွန်းဖရန့်လိဂ် ကစားရမှာပါပဲ။ ဥရောပပြိုင်ပွဲ တခုမှ မကစားရ အဆင့် ၇ ထဲမဝင်ရင်တော့ နောက်ရာသီ ဥရောပပွဲ ကစားရမှာ မဟုတ်ပါဘူး။ အဲ့လိုသာဆိုရင်တော့ ကလော့ပ်လက်ထက် ဒုတိယအကြိမ် ဥရောပပွဲ လုံးဝ မကစားရမှု ဖြစ်လာပါလိမ့်မယ်။  ",
"imgurl1":"https://nyanaykhin.com/wp-content/uploads/2023/04/lfc-euro-678x381.jpg",
"imgurl2":"https://nyanaykhin.com/wp-content/uploads/2022/08/klopp-ucl-lfc-1536x897.jpg",
"imgurl3":"no",
"video":"no"
 },
      {"ndate":"April  12 , 2023",
"htext":"ဒီနွေမှာ လီဗာပူး သုံးမယ့် အသုံးစရိတ်နဲ့ ကွင်းလယ်လူသစ် ဘယ်နှစ်ဦး ခေါ်ယူမလဲ သတင်းထောက်တွေ ဖော်ပြလာ",
"btext1":" လီဗာပူးအသင်းဟာ ဒီနွေမှာတော့ ကလပ်ရဲ့ ဦးစားပေး ပစ်မှတ်ဖြစ်တဲ့ ဘယ်လင်ဟမ်ကို မခေါ်ယူဖို့ ဆုံးဖြတ်ချက် ချခဲ့ပြီဖြစ်ပါတယ်။ လီဗာပူးအသင်း တာဝန်ရှိသူတွေဟာ အင်အားဖြည့်စရာ များပြားတဲ့ ကလော့ပ်ရဲ့ လူစာရင်းအတွက် ကစားသမား တစ်ဦးတည်းကို ငွေပုံသုံးမယ့်အစား လိုအပ်မယ့် အရည်အချင်း ဖြည့်တင်းမှုတွေကိုပဲ ပြုလုပ်ဖို့ ရွေးချယ်ခဲ့တာဖြစ်ပါတယ်။ အကယ်လို့ ဘယ်လင်ဟမ်ကို ခေါ်ယူမယ်ဆိုရင် ပြောင်းရွှေ့ကြေးဟာ ကနဦး ပေါင် ၁၁၅ သန်းအပြင် ထပ်တိုးကြေးအပါ ပေါင် ၁၃၀ သန်းထိ ရောက်ရှိပါမယ်။ သူ့ကို တစ်ပတ်လုပ်ခ ပေါင် ၂ သိန်းအထက် ပေးရဖို့ ရှိသလို အေးဂျင့်ကြေးပါ ထပ်ပေးရမှာမို့ စုစုပေါင်း တန်ကြေးက သန်း ၂၀၀ ကို ကျော်လွန်သွားမှာပါ။",
"btext2":"လီဗာပူးဘက်က ဘယ်လင်ဟမ်အတွက် ဒေါ့မွန်အသင်းကို ကမ်းလှမ်းမှု တစ်ခု ပြုလုပ်ခဲ့ပြီး ကလပ်ဘက်က ညိနှိုင်းတဲ့ ပမာဏနဲ့ ဘယ်လိုမှ အပြောင်းအရွှေ့ မဖြစ်မြောက်နိုင်ကြောင်း နားလည်ခဲ့ပါတယ်။ ဒီနွေမှာ အနည်းဆုံး ကွင်းလယ်လူ ၂ ဦး ခေါ်ယူရေးဟာ အသင်းရဲ့ ရည်မှန်းချက်ဖြစ်တယ်လို့ တယ်လီဂရပ်မှ လီဗာပူးသတင်းထောက် Chris Bascombe က ဆိုပါတယ်။ ဒီနှစ်ဦးဟာ ဘယ်လင်ဟမ်လောက် စျေးမကြီးပေမယ့် အသင်းသမိုင်း စျေးအကြီးဆုံး ခေါ်ယူမှုထဲ ပါဝင်မယ့် တန်ကြေးကြီး ကွင်းလယ်လူတွေ ဖြစ်ပါလိမ့်မယ်။ ပိုမို ကျယ်ပြန့်တဲ့ အခြေအနေမှာတော့ အသင်းဟာ ကွင်းလယ်တန်း တစ်ခုလုံးစာ လူသစ် ခေါ်ယူဖို့ (ကွင်းလယ်လူ ၃ ဦး) ထိ ရည်မှန်းထားကာ ခံစစ်မှူး တစ်ဦးကိုပါ ထပ်ခေါ်ယူလိုနေပါတယ်။ သတင်းထောက် ရိုမန်နိုကလည်း လီဗာပူးက ကွင်းလယ်လူ ၂ ဦးကနေ ၃ ဦးထိ ခေါ်မယ်လို့ ဖော်ပြထားပါတယ်။ ",
"btext3": "  လီဗာပူးသတင်းထောက်တိုင်းရဲ့ ဖော်ပြချက်တွေမှာ မေဆန်မောင့်၊ နူးနက်စ်၊ အယ်လစ္စတာ၊ ကိုင်ဆီဒိုနဲ့ ဂရာဗန်ဘတ်ဆိုတဲ့ နာမည် ၅ ခုတော့ ပါဝင်ထားတာကို တူညီစွာ တွေ့ရှိရပါတယ်။ နောက်ထပ် နာမည်တွေထဲမှာတော့ ဘာရယ်လာ၊ လူကာဆာချစ်၊ ဂါလယ်ဂါ၊ ပါလင်ဟာ၊ တိုင်လီမန်းစ်တို့ဖြစ်ကြပါတယ်။ နွေအတွက် ယာဂင်ကလောပ့်ဟာ အသုံးစရိတ် ပေါင် သန်း ၂၀၀ စာ အထောက်အပံ့ ရရှိမှာဖြစ်ပြီး ဂျာမာန်သား နည်းပြကြီးကတော့ ဖြစ်နိုင်သလောက် အစောဆုံး အနေအထားအဖြစ် စျေးကွက် အဖွင့်ပိုင်းမှာတင် လူသစ် ခေါ်ယူမှုကို အပြီးသတ်စေလိုကြောင်း အသင်းကို အသိပေးထားပါတယ်။    ",
"imgurl1":"https://nyanaykhin.com/wp-content/uploads/2023/04/10591242023-678x381.jpg",
"imgurl2":"https://nyanaykhin.com/wp-content/uploads/2023/04/bell-klopp.jpg",
"imgurl3":"no",
"video":"no"
 },
     {"ndate":"April  12 , 2023",
"htext":"ဘယ်လင်ဟမ်ကို ခေါ်ယူတော့မှာ မဟုတ်ခြင်း၊ ဘာလို့ နောက်ဆုတ်ခဲ့လဲနဲ့ လီဗာပူး အပြောင်းအရွှေ့အတွက် နောက်ဆုံး သိရမှုများ",
"btext1":"လီဗာပူးအသင်းဟာ ဒီနွေမှာ ဘယ်လင်ဟမ်ကို ခေါ်ယူရေး ကြိုးစားမှုကနေ နောက်ဆုတ်သွားပြီဖြစ်ပါတယ်။ ဒီတစ်ကြိမ် နောက်ဆုတ်မှုဟာ အပြီးတိုင် လက်လျော့လိုက်ခြင်း ဖြစ်ပါတယ်။ စိတ်ပျက်စရာ ဘောလုံးရာသီကြောင့် လူစာရင်းကို ပြန်လည်စုဖွဲ့ဖို့ နည်းပြကလော့ပ် ကြိုးစားနေရာမှာ အင်္ဂလန်လက်ရွေးစင်ဟာ လီဗာပူးအသင်းရဲ့ ထိပ်တန်းပစ်မှတ် ဖြစ်ပါတယ်။ ဒါပေမယ့်လို့ အသင်း ခေါ်ယူရမယ့် လူစာရင်း အနေအထားအရ ဘယ်လင်ဟမ်ထက် အခြား ပစ်မှတ်တွေကို ဦးတည်ဖို့ ဆုံးဖြတ်ခဲ့ပါတယ်။ ဒေါ့မွန်အသင်းက ဘယ်လင်ဟမ်အတွက် ပေါင် သန်း ၁၃၀ တောင်းဆိုတာဖြစ်ပြီး သူ့ရဲ့ လုပ်ခနဲ့ အေးဂျင့်ခတွေ အပါအဝင်ဆိုရင် တောင်းဆိုမှု သိပ်ကြီးမားတဲ့ ခေါ်ယူမှု ဖြစ်သွားပါလိမ့်မယ်။ ဒါပေမယ့် လီဗာပူးအသင်းက ကွင်းလယ် တစ်တန်းလုံးကို အသစ်အင်အားဖြည့်ရမှာဖြစ်ပြီး ခံစစ်ကိုလည်း အားဖြည့်ဖို့ လိုအပ်နေတာပါ။ ",
"btext2":" လာမယ့်ရာသီ ချန်ပီယံလိဂ်မှာ ပါဝင်နိုင်ခြင်း မရှိတဲ့ အခြေအနေကလည်း ဘဏ္ဍာရေးပိုင်းအရ ထိခိုက်စေနိုင်တာဖြစ်လို့ အသင်းဟာ လက်တွေ့ကျတဲ့ ခေါ်ယူမှုတွေကိုပဲ ပြုလုပ်ဖို့ ဆုံးဖြတ်လိုက်ပါတယ်။ လီဗာပူးအသင်းတွင်း သတင်းပေးထံကနေ သတင်းထောက် ဂျိမ်းပီယာဇ့် သိခဲ့ရတာဟာ အသင်းဟာ ကြက်ဥအားလုံးကို ခြင်းတစ်ခြင်းထဲ မထည့်လိုပါဘူး။ ဆိုလိုတာကတော့ နွေအသုံးစရိတ် အားလုံးကို ဘယ်လင်ဟမ် တစ်ဦးတည်းအတွက် ပုံအော သုံးလိုက်တာဟာ အကျိုးမရှိတဲ့ လုပ်ရပ်အဖြစ် မြင်ပါတယ်။ အဲ့အစား ကလပ်ရဲ့ ကွင်းလယ်ကို သက်ရောက်မှု ရှိစေမယ့် ကစားသမားကောင်း ၃ ဦးလောက်ကို ခေါ်ယူခြင်းဟာ ပိုမို မှန်ကန်တဲ့ ရွေးချယ်မှုဖြစ်မယ်လို့ ယုံကြည်နေကြတယ်။ ဘရိုက်တန်မှ ကိုင်ဆီဒို၊ အယ်လစ္စတာ အတွဲ အပါအဝင် ချယ်ဆီးမှ မေဆန်မောင့်၊ ဘိုင်ယန်မြူးနစ်မှ ဂရာဗန်ဘတ်၊ ဝုဗ်မှ နူးနက်စ်တို့လို ကစားသမားတွေကို အသင်း လူသစ်ခေါ်ယူရေး အဖွဲ့ဘက်က ပိုမို အာရုံစိုက်သွားတော့မှာ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/8581242023-678x381.jpg",
"imgurl2":"https://nyanaykhin.com/wp-content/uploads/2023/02/bell-lfc12.jpg",
"imgurl3":"no",
"video":"no"
 },
    {"ndate":"April  11 , 2023",
"htext":"လီဗာပူးအသင်းက ဘယ်လင်ဟမ်အတွက် ပေါင် ၈၄ သန်းဖြင့် ကမ်းလှမ်းပြီး ဒေါ့မွန်ရဲ့ တုန့်ပြန်မှုကို စောင့်ဆိုင်းနေ",
"btext1":" လီဗာပူးအသင်းဟာ ဘယ်လင်ဟမ်ကို ခေါ်ယူရေးအတွက် ဒေါ့မွန်အသင်းထံ ကမ်းလှမ်းမှု ဝင်ခဲ့ပြီလို့ caughtoffside ဘက်က ဖော်ပြလာခဲ့ပြီ ဖြစ်ပါတယ်။ လီဗာပူးဘက်က ယူရို ၉၅ သန်းနဲ့ ညီမျှတဲ့ ပေါင် ၈၄ သန်းဖြင့် ကမ်းလှမ်းမှု ပြုလုပ်ခဲ့တာလို့ နားလည်ရတယ်။ အခုချိန်ထိ ဒေါ့မွန်ဘက်က တုန့်ပြန်လာမှု မရှိသေးဘဲ ဘွန်ဒက်လီဂါကလပ်က အခုကနေ နွေအထိ အခြားသော ကမ်းလှမ်းမှုတွေကို စောင့်ဆိုင်း နားထောင်လိုနေတယ်လို့ သိရပါတယ်။ ကွင်းလယ်လူ ကိုယ်တိုင်ကတော့ လီဗာပူးနဲ့ ရီးရဲလ်မက်ဒရစ်ထံက ကမ်းလှမ်းမှုကို ရထားခဲ့ကာ အနာဂတ်နဲ့ ပတ်သက်ပြီး အပြီးသတ် ဆုံးဖြတ်ချက်ကို မကြာခင်မှာ ကြေညာပေးဖို့ စီစဉ်နေပါတယ်။ သူကတော့ သူ့ရဲ့ ဆုံးဖြတ်ချက်ကို ပြုလုပ်ထားပြီး ဖြစ်ပါတယ်။",
"btext2":"လီဗာပူးအသင်းဟာ ဘယ်လင်ဟမ်ကို အသင်းထံ ပူးပေါင်းဖို့အတွက် စည်းရုံးလို့ရမှာတွေ အားလုံးကို လုပ်ထားခဲ့ပြီလို့ ယုံကြည်နေတယ်။ လီဗာပူးဘက်က ကစားသမားရဲ့ အပြီးသတ် ဆုံးဖြတ်ချက်ကို စောင့်နားထောင်နေပြီး ကစားသမားကို ဆွဲဆောင်နိုင်မယ် ယုံကြည်ချက် ရှိနေပါတယ်။ ကစားသမားဘက်က သဘောတူညီမှုကို ရတာနဲ့ လီဗာပူးနဲ့ ဒေါ့မွန်အသင်းဟာ အပြီးသတ် ကိစ္စတွေကို စကားပြောဖို့ လမ်းပွင့်သွားမှာ ဖြစ်ပါတယ်။ အခုချိန်မှာ အပြောင်းအရွှေ့ ကိစ္စ ဘယ်အဆင့်လောက်ထိ ရောက်နေပြီ သေချာ မသိရပေမယ့် ကစားသမားဘက်က အနာဂတ်ကိစ္စကို ဆုံးဖြတ်ပေးဖို့နဲ့ ကလပ်တွေကြား ပြောင်းရွှေ့ကြေး ညိနှိုင်းဖို့လို အဆုံးသတ် ကိစ္စတွေပဲ ပြုလုပ်ဖို့ လိုတော့မယ်လို့ ယုံကြည်ရတာ ဖြစ်ပါတယ်။ ",
"btext3": "  no    ",
"imgurl1":"https://nyanaykhin.com/wp-content/uploads/2023/04/bell-klopp-678x381.jpg",
"imgurl2":"https://nyanaykhin.com/wp-content/uploads/2023/03/bell-real-lfc.jpg",
"imgurl3":"no",
"video":"no"
 },
   {"ndate":"April  11 , 2023",
"htext":"ထရန့်ကို ကွင်းလယ် Double 6 နေရာကနေ စမ်းသုံးနေကြောင်း ကလော့ပ် ပြောပြလာ",
"btext1":" တနင်္ဂနွေနေ့တုန်းက အာဆင်နယ်ပွဲမှာ ထရန့်ကို ဖာဘင်ညိုနဲ့ တွဲပြီး “double six” အဖြစ် အသုံးပြုခဲ့တယ်လို့ နည်းပြကလော့ပ်က ပြောပြလာပါတယ်။ လီဗာပူးပရိသတ် တချို့ သတိပြုမိတဲ့ အဆိုပါ ပုံစံမှာတော့ ကိုနတေးဟာ ထရန့်ရဲ့ တာဝန်တွေကို ယူကူခဲ့ပြီး ထရန့်ကတော့ အတွင်းထဲကို ဝင်ဝင်သွားပြီး ဖာဘင်ညိုနဲ့ တွဲကစားခဲ့တာ ဖြစ်ပါတယ်။ ဒါဟာ အနာဂတ်မှာ ထရန့်ကို ကွင်းလယ်ထဲ ထည့်ဖို့ ကြိုးစားခြင်းလား ဆိုတာတော့ နည်းပြကပဲ ဆုံးဖြတ်ပေးနိုင်မှာပါ။ ကလော့ပ် ကိုယ်တိုင်ကတော့ အသက် ၂၄ နှစ်အရွယ် ညာအစွန်လူကို ကွင်းလယ်ထဲ ပို့ပြီး ကစားစေတာက အခုမှ ပထမအကြိမ် မဟုတ်ဘူးလို့ ထုတ်ပြောခဲ့တယ်။",
"btext2":" ကလော့ပ်က “ ထရန့်ကို ကွင်းလယ်မှာ ထုတ်သုံးနေတာ ဒါပထမအကြိမ် မဟုတ်ပါဘူး။ အရင်ကလည်း သူကစားဖူးပါတယ်။ ဒါပေမယ့် အဲ့တုန်းက အခုလောက်တော့ သိသာထင်ရှားခဲ့တာမျိုး မရှိပါဘူး။ ကျနော်တို့ ထရန့်ကို ပေးကစားဖူးပါတယ်။ အတွင်းထဲကို နေရာချပေးကြည့်နေပါတယ်။ အာဆင်နယ်ပွဲမှာ ထရန့်က အတွင်းထဲကိုဝင်ပြီး ကစားကွက် တည်ဆောက်မှုမှာ ပါဝင်နေခဲ့တယ်။ double 6 နေရာ ကနေ သူကစားခဲ့တယ်။ အဲ့လိုတွေ အသားကျဖို့ လိုပါတယ်။ အာဆင်နယ်ကို ရင်ဆိုင်ကစားတဲ့ပွဲက ဒီလိုတွေ ကစားဖို့ရာ ခြေလှမ်းကြီးတစ်ရပ်လို့ ပြောရပါမယ် ” လို့ ပြောခဲ့တာ ဖြစ်ပါတယ်။ ထရန့်ဟာ ဒီတလောမှာ ခြေစွမ်း ကျဆင်းနေသူ တစ်ဦးဖြစ်ပေမယ့် သူဟာ လေ့ကျင့်ချိန်တွေကို ပိုမို ရယူပြီး တိုးတက်မှုတွေ ရှာဖွေနေပါတယ်။ သူရတဲ့ နားရက်တွေကို အနားယူဖို့ထက် အသင်း လေ့ကျင့်ရေးမှာ နည်းပြအဖွဲ့နဲ့ ပူးပေါင်းပြီး ကြိုးစားနေတယ်လို့ သိထားရတာ ဖြစ်ပါတယ်။",
"btext3": "  no    ",
"imgurl1":"https://nyanaykhin.com/wp-content/uploads/2023/04/10111142023-678x381.jpg",
"imgurl2":"https://nyanaykhin.com/wp-content/uploads/2023/04/9071142023.jpg",
"imgurl3":"no",
"video":"no"
 },
  {"ndate":"April  11 , 2023",
"htext":"ဖာမင်နိုအတွက် စတင် ကမ်းလှမ်းနေကြခြင်း၊ အကောင်းဆုံး အသင်းထဲ ပါလာတဲ့ ကိုနတေး၊ ကွင်းလယ်လူအဖြစ် ကစားလာရဖွယ်ရှိတဲ့ ထရန့်နဲ့ လီဗာပူး သတင်းများ",
"btext1":"ဟာဗေးအဲလီးယော့ဟာ လီဗာပူးကို မပြောင်းခင် ရီးရဲလ်မက်ဒရစ်ထံ ပြောင်းခွင့် အရင်ဆုံး ရွေးချယ်ခွင့်ရှိခဲ့တာဖြစ်ပေမယ့် ကလော့ပ်တို့ဘက်က ကမ်းလှမ်းလာချိန် အန်ဖီးကိုပဲ ပြောင်းဖို့ ရွေးချယ်ခဲ့ပါတယ်။ ဖာမင်နိုကို ကလပ် နှစ်သင်းက စတင်ချဉ်းကပ်နေပြီဖြစ်ပြီး ကစားသမားဘက်က ဆုံးဖြတ်ချက် ချရခြင်းတော့ မရှိသေးပါဘူး။ ခံစစ်မှူး ကိုနတေးဟာ ဒီအပတ်ရဲ့ ပရီးမီးယားလိဂ် အကောင်းဆုံး အသင်းထဲမှာ ပါဝင်လာပါတယ်။ ",
"btext2":" လီဗာပူးအသင်းဟာ ဘရစ္စတိုစီးတီးအသင်း ကွင်းလယ်လူ အဲလက်စ် စကော့ကို အသင်း ကင်းထောက်ချုပ်တွေဖြစ်တဲ့ ဘယ်ရီဟန်သာ၊ ဒေ့ဖော်လိုးတို့ရဲ့ ထောက်ခံမှုနဲ့ ကင်းထောက်နေပါတယ်။ အာဆင်နယ်ပွဲမှာ ထရန့်ကို ကွင်းလယ် နံပါတ် ၆ နေရာကနေ ပေးကစားဖို့ စီစဉ်ပေးခဲ့ပြီး ဒီလိုကစားတာဟာ ဒီတစ်ပွဲတည်း မဟုတ်ကြောင်း ကလော့ပ်က ထုတ်ပြောလာကာ အနာဂတ်မှာလည်း ကွင်းလယ်ပိုင်းကို ပိုမို တာဝန်ပေးဖို့ ပြင်ဆင်ထားပါတယ်။",
"btext3": "    ဖာမင်နိုက “ လီဗာပူးလို အသင်းကြီးမှာ သိပ်လှတဲ့ သမိုင်းတစ်ခုနဲ့အတူ သိပ်လှတဲ့ အမွေအနှစ်ကို ချန်ခဲ့နိုင်ပါတယ်။ ဒီအသင်းမှာ ကျနော် တည်ဆောက်ခဲ့တာတွေအတွက် အရမ်း ပျော်ပါတယ်။ အခုကတော့ တစ်ခါမှ မကျော်ဖြတ်ဖူးတဲ့ အခြေအနေသစ်ကို ရင်ဆိုင်ရမှာပေါ့ ” လို့ လီဗာပူးကနေ ထွက်ခွာဖို့ ကြိုးစားနေမှုအတွက် မှတ်ချက်ပေးလာပါတယ်။ ဂိုးသမား အယ်လီဆန်က အခြားသော အသင်းတွေ ရမှတ်ဆုံးရှုံးနေမှုကို ထိုင်ပြီး ဆုတောင်းနေရမှာ မဟုတ်ဘဲ ကိုယ်က ပြိုင်ဘက်တွေကို အနိုင်ယူရမှာလို့ အသင်းဖော်တွေကို တိုက်တွန်းပါတယ်။ တိုက်စစ်မှူး လူးဝစ် ဒီယက်ဇ်ဟာ လိဒ်စ်ယူနိုက်တက်နဲ့ပွဲကစပြီး ပွဲထွက်ကစားပေးနိုင်ပြီ ဖြစ်ပါတယ်။ လာမယ့် သီတင်းပတ်တွေအတွင်း ဘယ်လင်ဟမ်ဟာ သူ့ရဲ့ အနာဂတ်ကို စတင် ဆုံးဖြတ်တော့မယ့် အရေးကြီး ကာလာကို ရောက်ရှိလာပြီလို့ ရိုမန်နိုက ပြောပါတယ်။ လီဗာပူးအသင်းဟာ ဒါဝင် နူးညက်စ်ကို ရေရှည်အတွက် ရည်ရွယ်ထားတာဖြစ်ပြီး ဒီနွေမှာတော့ ကောင်းမွန်တဲ့ ရာသီကြိုနဲ့အတူ ဥရုဂွေး တိုက်စစ်မှူးအတွက် အနေအထားကောင်း ဖန်တီးပေးဖို့ ကြိုးစားမှာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/8551142023-678x381.jpg",
"imgurl2":"https://nyanaykhin.com/wp-content/uploads/2023/04/9411042023.jpg",
"imgurl3":"https://nyanaykhin.com/wp-content/uploads/2023/04/9071142023.jpg",
"video":"no"
 },
 {"ndate":"April  10 , 2023",
"htext":"ရော်ဘတ်ဆန်ကို ဖောင်းလုပ်ခဲ့တဲ့ စည်းကြပ်ဒိုင်ကို ပွဲကြီးကြပ်ခွင့် ယာယီပိတ်ကြောင်း PGMOL အတည်ပြု",
"btext1":" လီဗာပူးနဲ့ အာဆင်နယ်ပွဲအတွင်းမှာ ရော်ဘတ်ဆန်ကို ကိုယ်ထိလက်ရောက် ပြစ်ဒဏ် ကျူးလွန်ခဲ့တဲ့ စည်းကြပ်းဒိုင်ကို စုံစမ်းစစ်ဆေးမှုတွေ စတင်နေပြီ ဖြစ်ပါတယ်။ ပထမပိုင်းအပြီး အဆိုပါဖြစ်ရပ် ဖြစ်ပွားခဲ့ကာ ကွင်းလယ်မှာ ရော်ဘတ်ဆန်ဟာ စည်းကြပ်ဒိုင် Constantine Hatzidakis ရဲ့ တံတောင်နဲ့ တွက်ခြင်းကို ခံခဲ့ရတာပါ။ ဒီဖြစ်ရပ်ဟာ ပရီးမီးယားလိဂ်သမိုင်းမှာ မဖြစ်ဖူးတဲ့ ကိစ္စမို့ ဒိုင်လူကြီး အဖွဲ့က အတော်လေး ခေါင်းကိုက်မှု ဖြစ်လာခဲ့ပါတယ်။ ပရော်ဖက်ရှင်နယ် ဒိုင်ချုပ်ဖွဲ့ကတော့ စည်းကြပ်ဒိုင် Constantine Hatzidakis ကို စုံစမ်းစစ်ဆေးနေစဉ် ကာလအတွင်းမှာ ပွဲစဉ် ကြီးကြပ်ခွင့်ကို ယာယီ ပိတ်သွားမယ်လို့ တရားဝင် ကြေညာခဲ့ပါတယ်။",
"btext2":" ရော်ဘတ်ဆန်ကို အဝါကဒ် ပြသခဲ့တဲ့ အဆိုပါဖြစ်ရပ်အတွက် ကွင်းလယ်ဒိုင် ပေါတီယာနေးကလည်း အတော်လေး ဖိအားတွေ ရှိလာမှာဖြစ်ပါတယ်။ လီဗာပူး သတင်းထောက်တွေရဲ့ ဖော်ထုတ်မှုအရ ရော်ဘတ်ဆန်နဲ့ အဆိုပါ စည်းကြပ်ဒိုင်တို့ရဲ့ ရေစက်ဟာ ဒီပွဲမှတော့ မဟုတ်ပါဘူး။ ၂၀၂၁ တုန်းက လီဗာပူးနဲ့ စပါးပွဲမှာ အင်္ဂလန်အသင်းခေါင်းဆောင် ဟယ်ရီကိန်းက ရော်ဘတ်ဆန်ကို ထိခိုက်စေမှုအား အရေးမယူဖို့ ဆုံးဖြတ်ခဲ့သူက ကွင်းလယ်ဒိုင်က တီယာနေးဖြစ်ပြီး အဆိုပါ စည်းကြပ်ဒိုင်ကလည်း တူညီတဲ့ တာဝန်ကို ယူခဲ့တာ ဖြစ်ပါတယ်။ ကလော့ပ်က ပွဲအပြီးမှာ ဒိုင်လူကြီး တီယာနေးကို ဒေါသတကြီး ပေါက်ကွဲခဲ့သလို မီဒီယာတွေ့ဆုံချိန်မှာ ဆက်လက် ဝေဖန်တဲ့ထိ ပြင်းထန်တဲ့ ထိပ်တိုက်တွေ့မှု ရှိခဲ့ဖူးပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/18291042023-678x381.jpg",
"imgurl2":"https://nyanaykhin.com/wp-content/uploads/2023/04/18261042023.jpg",
"imgurl3":"no",
"video":"no"
 },
     {"ndate":"April  10 , 2023",
"htext":"ကစားသမား တစ်ဦးကို ခေါ်ယူမိခဲ့တာ အတွက် အရှက်ကြီးရှက်၊ နောင်တတွေ ရနေတဲ့ လီဗာပူး လူခေါ်ယူရေး အဖွဲ့",
"btext1":" လီဗာပူးအသင်း လူသစ်ခေါ်ယူရေးဆိုင်ရာ အဖွဲ့ဟာ ပြီးခဲ့တဲ့ နွေတုန်းက ကွင်းလယ်လူ အာသာကို လက်မှတ်ထိုးခဲ့တဲ့ ကိစ္စကို အတော်လေး အရှက်ရခဲ့ပြီး တူညီတဲ့ အမှားကို နောက်တစ်ကြိမ် မပြုလုပ်မိဖို့ ဂရုစိုက်သွားမယ်လို့ သိရပါတယ်။ စက်တင်ဘာ အစောပိုင်းမှာ လီဗာပူးအသင်းဟာ ဂျူဗင်တပ် ကွင်းလယ်လူ အာသာကို မျှော်လင့်ချက်တွေဖြင့် တစ်ရာသီ အငှား ခေါ်ယူခဲ့တာ ဖြစ်ပါတယ်။ ကွင်းလယ်အတွက် အင်အားဖြည့်ခဲ့ခြင်း ဖြစ်ပေမယ့် အာသာဟာ ဒီရာသီမှာ လီဗာပူးအတွက် ၁၃ မိနစ်ပဲ ကစားပေးနိုင်ခဲ့ပါတယ်။ အသက် ၂၆ နှစ်အရွယ် ကွင်းလယ်လူကို ခေါ်ယူနိုင်ရေး အသင်းဘက်က ပေါင် ၄ သန်းကို ငှားရမ်းခအဖြစ် ပေးခဲ့ရပြီး ရာသီကုန်မှာ ပေါင် ၃၃ သန်းဖြင့် အပြီးသတ် ဝယ်ယူခွင့် ထည့်တွင်းခဲ့ပါတယ်။ ဒါပေမယ့် အဆိုပါ သဘောတူညီမှုကို အသက်သွင်းမှာ မဟုတ်ဘဲ ဘရာဇီးသားကို အီတလီထံ ပြန်ပို့မှာ ဖြစ်ပါတယ်။",
"btext2":"ဘရာဇီးသားကို တစ်ပတ် လုပ်ခ ပေါင် ၁၁၀၀၀၀ ပေးထားရပေမယ့် ဆက်တိုက်သော ဒဏ်ရာ ပြဿနာတွေကြောင့် သူ့ကို ထုတ်သုံးနိုင်ခြင်း မရှိပါဘူး။ ဂျူဗင်တပ်ကနေ ဇာခါရီယာကို အငှားခေါ်ယူမှု မအောင်မြင်ခြင်းကြောင့် အာသာကို ပြောင်းချိတ်ခဲ့ခြင်းဟာ ဖုတ်ပူမီးတိုက် ခေါ်ယူခြင်း ဖြစ်ခဲ့ပါတယ်။ ဒီခေါ်ယူမှုဟာ အသင်းသမိုင်းမှာ အသုံးမဝင်ဆုံး လက်မှတ်ထိုးမှုတွေထဲက တစ်ခုဖြစ်သလို အနာဂတ်မှာ ဒီလို မှားယွင်းတဲ့ ခေါ်ယူမှု ဖြစ်လို့ မရတော့တာကို ကစားသမား ခေါ်ယူရေးအဖွဲ့က သိနားလည်ထားပါတယ်။ ",
"btext3": "    ဒီနွေမှာတော့ ချိန်ဘာလိန်၊ ကိတ်တာတို့နဲ့အတူ အာသာကလည်း ထွက်ခွာသွားမှာ ဖြစ်ပါတယ်။ ဒါ့အပြင် မီလ်နာလည်း ထွက်ခွာမှာဖြစ်ပြီး ကွင်းလယ်ပိုင်း ပြန်စုဖွဲ့မှုမှာ တူညီတဲ့ အမှားတွေ မဖြစ်စေရေး လီဗာပူးအသင်းဟာ အသင်းရဲ့ စောင့်ကြည့်စာရင်းကို ပုံမှန်ထက် ပိုများများ စာရင်းပြုစုထားတယ်လို့ သိရပါတယ်။ အဆိုပါ ကွင်းလယ်လူတွေထဲမှာ ဘယ်လင်ဟမ်၊ မက်သရူးစ် နူးနက်စ်၊ မေဆန်မောင့်၊ ဂါလယ်ဂါ၊ မက်အယ်လစ္စတာ၊ ဂရာဗန်ဘတ်၊ လမ်းစတုန်း၊ ဂျော်ဂျီဟေး၊ တူရမ်၊ နီဗက်စ်တို့ ပါဝင်နေတာ ဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/17451042023-678x381.jpg",
"imgurl2":"https://nyanaykhin.com/wp-content/uploads/2023/04/17391042023.jpg",
"imgurl3":"no",
"video":"no"
 },
    {"ndate":"April  10 , 2023",
"htext":"အာဆင်နယ်ကို သွားမေးရင်တောင် သူတို့ ရှုံးလုဆဲဆဲ ဖြစ်ခဲ့တယ်လို့ ဝန်ခံလိမ့်မယ် ဘယ်လိုလုပ်ပြီး ဒီပွဲကို မနိုင်ရတာလဲလို့ ကလော့ပ် ညည်းတွား",
"btext1":" ပြင်းထန်စွာ အားထုတ်ခဲ့ရတဲ့ အန်ဖီးပွဲစဉ်မှာ လီဗာပူးအသင်း နိုင်ပွဲမရခဲ့ခြင်းကို နည်းပြကလော့ပ်က စိတ်ပျက်နေပြီး အဆုံးသတ်ပိုင်း လိုအပ်မှုတွေ ရှိနေပြန်တဲ့အပေါ် ထောက်ပြခဲ့ပါတယ်။ အသင်းရဲ့ လွယ်ကူလွန်းတဲ့ ခံစစ်ကစားပုံကို အာဆင်နယ်တို့ အခွင့်အရေး ယူနိုင်ခဲ့ပြီး တိုက်စစ်က အကြိမ်ကြိမ်သော အခွင့်အရေးကြီးတွေကို လွဲချော်ခဲ့တာပါ။ ကလော့ပ်က အသင်းရဲ့ လွဲပြီးရင်း လွဲခဲ့တဲ့ ဖြစ်ရပ်တွေကို စိတ်မသက်မသာ ဖြစ်နေခဲ့ပါတယ်။ ကလော့ပ်က “ ဒီရာသီ မြင်နေကျ ကျနော်တို့ ပုံစံ နည်းနည်းဆန်နေတယ် မဟုတ်ဘူးလား။ ဖွင့်ကစားတဲ့ပွဲ အပြည့်အဝ ဖွင့်ကစားတဲ့ပွဲမှာ ပြိုင်ဘက်က အစောပိုင်း အခွင့်အရေးတွေကနေ သွင်းဂိုးရခဲ့တယ်၊ သိပ်မကြာခင် ဒုတိယဂိုး ထပ်ရတယ်။",
"btext2":"ကျနော်တို့ရဲ့ တုန့်ပြန်ပုံက ကောင်းပါတယ်။ သိပ်ကောင်းတဲ့ ပွဲတစ်ပွဲအဖြစ် အဆုံးသတ်ခဲ့တယ်။ ဘယ်လိုလုပ်ပြီး ဒီပွဲကို ကျနော်တို့ မနိုင်ခဲ့တာလဲ ဆိုတာကိုတော့ မသိတော့ပါဘူး။ အခွင့်အရေးတွေ အကြိမ်ကြိမ်ကို ရခဲ့တာပါ။ ပျော်လားဆို ပျော်မနေပါဘူး။ သရေကျတာအတွက် ပြဿနာ မရှိပါဘူး။ အာဆင်နယ်လည်း ကောင်းပါတယ်။ ဒါပေမယ့် ဒီပွဲမှာ သူတို့ ရှုံးလုဆဲဆဲ ဖြစ်ခဲ့တယ် ဆိုတာကို သူတို့လည်း သဘောတူကြပါလိမ့်မယ်။ ကျနော်တို့မှာ အခိုက်အတန့်ကောင်းတွေ၊ အခွင့်အရေးတွေ၊ အခြေအနေတွေ ရှိခဲ့ပေမယ့် အဆုံးမသတ်နိုင်ခဲ့ဘူး။ ဒီရာသီ မြင်နေကျ ပုံစံတွေပဲဗျာ။ ပထမဆုံးရတဲ့ အခွင့်အရေးကနေ အာဆင်နယ်တို့ ဂိုးရသွားခဲ့တယ်။ ",
"btext3": "   အန်ဖီးက သိပ်ကောင်းကောင်း တုန့်ပြန်ပေးပါတယ်။ တကယ်တမ်း သရေရခဲ့တဲ့ အခိုက်အတန့်ထက် ဆာလာရဲ့ ပင်နယ်တီလွဲတဲ့ အခိုက်အတန့်မှာ ဂိုးရခဲ့ရင် ပိုကောင်းမှာပါ။ နောက်ဆုံးမိနစ် အီဘူးရဲ့ အခွင့်အရေးကလည်း ဂိုးမဖြစ်ခဲ့ဘူး။ ဒီပွဲက နောက်ထပ် ခြေလှမ်းတော့ ဖြစ်ခဲ့ပါတယ် ” လို့ ဆိုခဲ့တာ ဖြစ်ပါတယ်။ လီဗာပူးအသင်းဟာ ဒီရာသီမှာ ဦးဆောင်ဂိုးပေးရတာ ၁၉ ပွဲ ရှိခဲ့ပါပြီ။ အသင်းဟာ တိုက်ခိုက်လိုစိတ်နဲ့ စိတ်ဓါတ် ပြင်းပြမှု နိမ့်ပါးခြင်းနဲ့အတူ နောက်ဆုံး ၉ ပွဲ အလိုမှာ ထိပ်ဆုံး ၄ သင်းထဲ ပြန်ဝင်ရေး ရုန်းကန်နေရပြီ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/10311042023-678x381.jpg",
"imgurl2":"https://nyanaykhin.com/wp-content/uploads/2023/04/9411042023.jpg",
"imgurl3":"no",
"video":"no"
 },
   {"ndate":"April  10 , 2023",
"htext":"ဆာလာကို အသင်းရဲ့ ပင်နယ်တီတွေ ဆက်ပြီး တာဝန်ပေးဦးမလား ကိစ္စ ကလော့ပ် ပြောလာ",
"btext1":"လီဗာပူးနဲ့ အာဆင်နယ်ပွဲမှာ ဆာလာဟာ ပင်နယ်တီကို နောက်တစ်ကြိမ် လွဲချော်ခဲ့ပြီဖြစ်ကာ သူရဲ့ ၂ ကြိမ်ဆက် ပင်နယ်တီ လွဲချော်မှု ဖြစ်လာပါတယ်။ ကလော့ပ်က သူ့ပုံစံအတိုင်း ပရိသတ်ဘက် မျက်နှာမူပြီး အသံကို နားထောင်ခဲ့ကာ ဂိုးထောင့်ကို ဖြတ်သွားတဲ့ ဘောလုံးကို ဝင်ပြီးလို့ ထင်ကြသူ အချို့ကြောင့် လက်သီးဆုပ်ပြီး အောင်ပွဲခံကာ ဂိုးပေါက်ဘက် မျက်နှာလှည့်ခဲ့ပါတယ်။ အဲ့ခါမှ ဆာလာကို မြင်ပြီး မဝင်သွားကြောင်း သိခဲ့ရတာပါ။ ပွဲအပြီးမှာ ကလော့ပ်က ” ပင်နယ်တီကို ပွဲအပြီးမှ မြင်ပါတယ်။ ပင်နယ်တီကို မကြည့်ခဲ့ပေမယ့် ပရိသတ်အချို့ရဲ့ တုန့်ပြန်မှုအရ ဘောလုံးက ဝင်သွားတယ်လို့ ထင်ခဲ့တာပါ။ ဒါပေမယ့် ကျနော်တို့ ထင်သလို ဝင်သွားခဲ့တာ မဟုတ်ပါဘူး။ ",
"btext2":" ဆာလာက ပင်နယ်တီကို လွဲသွားပါတယ်။ ဒါက သူ ဒုတိယအကြိမ် လွဲတာဖြစ်ပါတယ်။ ကျနော်ကလည်း ဂိုးဝင်သွားတယ် ထင်ပေမယ့် မို အောင်ပွဲမခံတာကို မြင်မှ ဘောလုံးက မဝင်ဘူးဆိုတာကို သတိထားမိခဲ့ပါတယ် ” လို့ တုန့်ပြန်ပါတယ်။ လွန်ခဲ့တဲ့ လပိုင်းကပဲ လီဗာပူးအသင်းက ဘုန်းမောက်ကို ၁-၀ ဖြင့် အရေးနိမ့်တဲ့ပွဲမှာ အရေးပါတဲ့ ပင်နယ်တီ အဆုံးအဖြတ်ကို ကန်ခွင့်ရပေမယ့် ဆာလာ လွဲချော်ခဲ့ပါတယ်။ ဒါကြောင့် သူဟာ အသင်းရဲ့ ရလဒ်ကို အဆုံးအဖြတ် ပေးနိုင်တဲ့ ပင်နယ်တီ ၂ ကြိမ်တိတိကို ဆက်တိုက် လွဲခဲ့ပါပြီ။",
"btext3": "   ဆာလာကို ပင်နယ်တီ ထပ်ပေးကန်ဦးမလား မေးခွန်းအတွက် ကလော့ပ်က ” အဲ့အကြောင်းကို ကျနော်တို့ စကားပြောရပါလိမ့်မယ်။ ဒါပေမယ့် မီဒီယာထက်ကနေ စကားပြောမှာတော့ မဟုတ်ပါဘူး ” လို့ တုန့်ပြန်ခဲ့တာ ဖြစ်ပါတယ်။ လီဗာပူးအသင်းရဲ့ ဦးစားပေး ပင်နယ်တီ အဆုံးသတ်သူက မီလ်နာဖြစ်ပြီး ဒုတိယက ဆာလာဖြစ်ကာ အခြားသော တစ်ဦးကို ကလော့ပ် ရွေးချယ်သွားဖွယ် ရှိနေပြီ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/9401042023-678x381.jpg",
"imgurl2":"https://nyanaykhin.com/wp-content/uploads/2023/04/9411042023.jpg",
"imgurl3":"no",
"video":"no"
 },

  {"ndate":"April  9 , 2023",
"htext":"လီဗာပူးရဲ့ ချန်ပီယံလိဂ်ဝင်ခွင့် အဆုံးအဖြတ် ဖြစ်သွားနိုင်တဲ့ အာဆင်နယ်နဲ့ပွဲမှာ ကလော့ပ် ထုတ်သုံးဖွယ်ရှိတဲ့ ပွဲထွက် လူစာရင်း",
"btext1":" ဒီကနေ့ညမှာ လီဗာပူးအသင်းဟာ အာဆင်နယ်ကို အိမ်ကွင်းမှာ ဧည့်ခံပြီး ကလပ်ရဲ့ ချန်ပီယံလိဂ် မျှော်လင့်ချက် ရာသီမကုန်ခင် အပြီးသတ်သွားတာမျိုး မဖြစ်ရေး အားထုတ်ရမှာဖြစ်ပါတယ်။ Team news သီယေဂို ဒီပွဲမှာ ပြန်ပါနိုင်လောက်တယ်လို့ သိရပေမယ့် ကလော့ပ်က သေချာပေါက် ထုတ်သုံးမယ်လို့ အာမခံချက် မပေးထားပါဘူး။ လိဒ်စ်နဲ့ပွဲမှာ အင်ပြည့်အားပြည့် ရှိနေဖို့ ဒီယက်ဇ်ကို ဒီတစ်ပွဲလည်း ထပ်ပြီး ဖယ်ထုတ်ထားနိုင်ပါတယ်။ ဗန်ဒိုက်က လေ့ကျင့်ရေးကို ပုံမှန်အတိုင်း ပြန်ဝင်ပါပြီ။ Liverpool’s XI vs. Arsenal ဒီနေ့ပွဲမှာ ကွင်းထဲက စနစ်ပဲ နည်းနည်းကွာခြားနိုင်ပေမယ့် လူစာရင်းက တစ်ခုတည်း ရှိပါလိမ့်မယ်။ ကွာခြားသွားနိုင်တဲ့ စနစ်က ၄-၃-၃ ကစားမလား ၄-၂-၃-၁ ကစားမှာလား ဖြစ်ပါတယ်။ ",
"btext2":"ခံစစ်မှာ အယ်လီဆန်၊ ဗန်ဒိုက်၊ ကိုနတေး၊ ထရန့်နဲ့ ရော်ဘတ်ဆန် အတွဲကို ထုတ်သုံးမှာ ဖြစ်ပါတယ်။ ညာအစွန်မှာ ဂိုးမက်စ်က ခံစစ်ကာကွယ်ပုံ ကျစ်လစ်ခဲ့ပေမယ့် တိုက်စစ်လိုက်မှု အားနည်းပါတယ်။ ထရန့်နဲ့ ရော်ဘတ်ဆန်တို့ ကြားရက်မှာ အနားရထားခဲ့ပြီး ဒီပွဲမှာ ပွဲထွက်လူစာရင်းက ပြန်ထည့်နိုင်ပါတယ်။ ကွင်းလယ်ကတော့ ဟန်ဒါဆန်နဲ့ ဖာဘင်ညို အတွဲကို ဆက်သုံးပြီး ဟာဗေးနဲ့ တွဲဘက်ပေးမယ်လို့ မျှော်လင့်ထားပါတယ်။ ဟာဗေး တိုက်စစ်ကို ကူညီချိန်မှာ ဟန်ဒါဆန်နဲ့ ဖာဘင်ညိုတို့က ကွင်းလယ်ကို နှစ်ယောက်တန်း တာဝန်ယူပါမယ်။ အကယ်လို့ သီယေဂို ပါမယ်ဆိုရင်တော့ ဟန်ဒါဆန်ကို အနားပေးတာ ဖြစ်လာနိုင်ပါတယ်။ တိုက်စစ်ကတော့ ဆာလာ၊ ဂက်ပိုနဲ့ ဒါဝင် အတွဲပဲ ဖြစ်လာမှာပါ။ အာဆင်နယ်ကို ရင်ဆိုင်ရာမှာ ဂျိုတာက ဂိုးသွင်းမှတ်တမ်း ကောင်းခဲ့သလို သမ္ဘာပိုရှိတဲ့ ဖာမင်နိုလည်း ရှိနေပေမယ့် အသင်းမှာ သန်မာပြီး မြန်ဆန်တဲ့ တိုက်စစ်ကြောင်းကို ပိုလိုအပ်နေမှာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/salah-vandijk-gakpo-678x381.jpg",
"imgurl2":"https://nyanaykhin.com/wp-content/uploads/2023/04/1025942023.jpg",
"imgurl3":"no",
"video":"no"
 },
 {"ndate":"April  9 , 2023",
"htext":"အယ်လစ္စတာ စကားပြောမှု တိုးတက်နေခြင်း၊ သီယေဂိုကို ပြန်ချိန်နေတဲ့ ဘာကာ၊ စမတ်ကျတဲ့ ခေါ်ယူမှုတွေ လုပ်မယ်ဆိုတဲ့ ကလော့ပ်နဲ့ လီဗာပူး သတင်းတိုများ",
"btext1":"ဒီနွေမှာ လူသစ်ခေါ်ယူမှုတွေ လုပ်တဲ့အခါ စမတ်ကျကျ ဆောင်ရွက်နိုင်ဖို့က အဓိကပဲလို့ နည်းပြကလော့ပ်က ထုတ်ပြောခဲ့ပြီး အတော်လေး စိစစ်တဲ့ ရွေးချယ်မှုတွေ ရှိလာမယ် မျှော်လင့်ရပါတယ်။ ဒီရာသီ လီဗာပူးအသင်းဟာ ဘောလုံးပိုင်ဆိုင်မှု ဆုံးရှုံးခြင်းနဲ့ ပေးမှု တိကျခြင်းတွေမှာ အတော်လေး ဆိုးရွားတဲ့ မှတ်တမ်းတွေ ရှိနေပြီး များသောအားဖြင့် ခံစစ်နဲ့ ကွင်းလယ်တွေမှာ ဖြစ်ပါတယ်။ လီဗာပူးအသင်းဟာ ဘရိုက်တန် ကွင်းလယ်လူ မက်အယ်လစ္စတာကို ခေါ်ယူရေး တိုးတက်တဲ့ စကားပြောမှု အနေအထားကို ရောက်ရှိနေပြီလို့ သိရပါတယ်။ ",
"btext2":"အာဆင်နယ်ပွဲအတွက် ကလော့ပ် ထုတ်သုံးမယ့် တိုက်စစ်ကတော့ ဆာလာ၊ ဂက်ပို၊ နူးညက်စ်အတွဲ ဖြစ်လာဖွယ် ရှိပါတယ်။ အာသာမယ်လိုကို ရာသီကုန်ရင် ပေါင် ၃၃ သန်းဖြင့် ခေါ်ယူခွင့်ရှိပေမယ့် လီဗာပူးက ဘရာဇီးသားကို အပြီးသတ် လက်မှတ်ထိုးမှာ မဟုတ်ဘဲ အသင်းသစ် ရှာဖို့ ခွင့်ပြုမှာဖြစ်ပါတယ်။ ဒီကနေ့ပွဲမှာ ကွင်းလယ်လူ သီယေဂို ပါနိုင်မလား မပါနိုင်ဘူးလားဆိုတာက ပွဲရလဒ်ကို သက်ရောက်မှု ရှိနိုင်တယ်လို့ ကာရေဂါက ခန့်မှန်းပါတယ်။ စပိန်သားဟာ အသင်းရဲ့ လေ့ကျင့်ရေး အပြည့်ကို ပြန်ဝင်ထားနိုင်ပါပြီ။ ",
"btext3": "    ဘာစီလိုနာဟာ ၎င်းတို့ အကယ်ဒမီထွက် အသက် ၃၁ နှစ်အရွယ် ကွင်းလယ်လူ သီယေဂိုကို နူးကမ့်ထံ ပြန်ခေါ်ယူဖို့အတွက် စိတ်ဝင်စားနေပါတယ်။ ဒီနွေမှာ ရီးရဲလ်မက်ဒရစ် ကွင်းလယ်လူ ချူအာမီနီကို ပြန်လည် ခေါ်ယူဖို့အတွက် လီဗာပူးဘက်က စိတ်ဝင်စားမှု ပြန်ရှိနေတယ်လို့ သတင်းထွက်နေပါတယ်။ စာချုပ်ဖျက်သိမ်းကြေး ပယ်ဖျက်ထားတဲ့ ဝုဗ်ကွင်းလယ်လူ နူးနက်စ်ကို ခေါ်ယူဖို့ဆိုရင် အသင်းက ပေါင် သန်း ၅၀ ဝန်းကျင် သုံးရမှာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/942942023-678x381.jpg",
"imgurl2":"https://nyanaykhin.com/wp-content/uploads/2023/04/1100742023.jpg",
"imgurl3":"no",
"video":"no"
 },
            {"ndate":"April  8 , 2023",
"htext":"လာမယ့်ရာသီ ပေါင် သန်း ၁၀၀ လောက်ထိ ဆုံးရှုံးမယ့် ကိစ္စကြီးကို ရင်ဆိုင်နေရတဲ့ လီဗာပူး",
"btext1":" ဥရောပဘောလုံး အာဏာပိုင်တွေက ၂၀၂၁-၂၀၂၂ ဘောလုံးရာသီအတွက် ဘဏ္ဍာရေးရှင်းတမ်းကို ထုတ်ပြန်လာရာမှာ မနှစ်ကရာသီ ချန်ပီယံလိဂ် ဗိုလ်လုပွဲထံ ရောက်ရှိခဲ့တဲ့ လီဗာပူးအသင်းဟာ ဆုကြေး ပေါင် ၁၀၆ သန်း ရရှိခဲ့ပါတယ်။ ကိန်းဂဏန်းက အထင်ကြီးစရာဖြစ်ပေမယ့် လီဗာပူးအသင်းဟာ ၇ ရာသီအတွင်း ပထမဆုံးကြိမ်အဖြစ် လာမယ့်ရာသီ ချန်ပီယံလိဂ်ဝင်ခွင့် မရခဲ့ရင် အထိနာမယ့် အနေအထားမှာ ရှိနေပါတယ်။ ယာဂင်ကလော့ပ် ကြားဖြတ် ဝင်ရောက်လာတဲ့ ၂၀၁၅-၂၀၁၆ ဘောလုံးရာသီမှာ အမှတ်ပေးဇယား အဆင့် ၈ နေရာ ရပ်တည်ခဲ့တာကလွဲလို့ အသင်းဟာ နှစ်တိုင်း ချန်ပီယံလိဂ်ထံ ပါဝင် ယှဉ်ပြိုင်နိုင်ခဲ့တာပါ။ ",
"btext2":"ထိပ်ဆုံး ၄ သင်းထဲ ဝင်ရင်ကို ချန်ပီယံလိဂ် အုပ်စုအဆင့် ပွဲစဉ် ၆ ပွဲ ကစားရမှာဖြစ်ပြီး ဒါဟာ ပေါင် ၅၄.၆ သန်း တန်ကြေးရှိပါတယ်။ လီဗာပူး မနှစ်တုန်းက ရခဲ့တဲ့ ဆုကြေး ပေါင် ၁၀၆ သန်းဟာ ကလပ်ရဲ့ ယူအီးအက်ဖ်အေ ရမှတ်၊ ရုပ်သံကြေးနဲ့ ဖိုင်နယ်ထိ ရောက်ခဲ့ခြင်းရဲ့ ဆုကြေးတွေဖြစ်တယ်။ ယူရိုပါလိဂ်မှာဆိုရင် ချန်ပီယံဖြစ်ခဲ့ရင်တောင်မှ ပေါင် ၃၃.၆ သန်းပဲ ဆုကြေး ရရှိသလို ယူရိုပါ ကွန်းဖရန့်မှာဆိုရင် ချန်ပီယံဖြစ်မှ ပေါင် ၁၆.၉ သန်းပဲ ရရှိမှာ ဖြစ်ပါတယ်။ ဒါဟာ မနှစ်က ချန်ပီယံဖြစ်ခဲ့ပြီး ဆုကြေး ပေါင် ၁၁၈ သန်းရတဲ့ ရီးရဲလ်မက်ဒရစ်နဲ့ နှိုင်းယှဉ်ရင် အတော်လေး ကွာခြားချက်ကြီးတဲ့ ပမာဏဖြစ်ပါတယ်။ လီဗာပူးအသင်းဟာ ဒီရာသီမှာလည်း ၁၆ သင်းအဆင့်နဲ့ပဲ ကျေနပ်ခဲ့ရတာမို့ ဆုကြေးပိုင်းမှာ အတော်လေး ထိခိုက်ထားပြီးသား ဖြစ်ပါတယ်။  ",
"btext3": "   no   ",
"imgurl1":"https://nyanaykhin.com/wp-content/uploads/2023/04/2054842023-678x381.jpg",
"imgurl2":"https://nyanaykhin.com/wp-content/uploads/2023/04/2053842023.jpg",
"imgurl3":"no",
"video":"no"
 },
           {"ndate":"April  8 , 2023",
"htext":"ရာသီကုန် ထိပ်ဆုံး ၄ သင်းဝင်ခွင့်နဲ့ ပတ်သက်လို့ အဝတ်လဲခန်းတွင်း ယုံကြည်မှုကို ဂက်ပို ဖော်ထုတ်",
"btext1":" ချယ်ဆီးနဲ့ ဂိုးမရှိ သရေကျခဲ့တဲ့ပွဲမှာ ဒုတိယပိုင်း လူစားဝင်ကစားသမား အဖြစ် ပါဝင်ခဲ့တဲ့ ဂက်ပိုက အဝတ်လဲခန်းတွင်း သဘောထား အမြင်တွေကို ထုတ်ပြောလာပါတယ်။ အဆိုပါ သရေပွဲကြောင့် လီဗာပူးဟာ လိဂ်အဆင့် ၈ နေရာ ရောက်သွားကာ ထိပ်ဆုံး အဆင့် ၄ နေရာနဲ့ ၁၀ မှတ် ကွာဟသွားပါတယ်။ ဒါပေမယ့် လာမယ့်ပွဲက အဆင့် ၁က အာဆင်နယ်နဲ့ဖြစ်ပြီး လီဗာပူးအတွက် ခက်ခဲတဲ့ရာသီက မပြီးဆုံးသေးဘူးဆိုတဲ့ လက္ခဏာပဲ ဖြစ်ပါတယ်။ နောက်ဆုံး အမှတ်ပေးပွဲ ၁၀ ပွဲနား ရောက်ရှိလာတာနဲ့အတူ ကလပ်က လူတိုင်းဟာ ယုံကြည်ချက် ခိုင်ခိုင်မာမာ ရှိနေဆဲဖြစ်ကြောင်း ဂက်ပိုက ပြောပါတယ်။",
"btext2":"“ ချယ်ဆီးနဲ့ပွဲမှာ ကျွန်တော်တို့ တစ်မှတ်ရလိုက်ပြီး ဒါက လမ်းကြောင်းမှန်ကိုသွားဖို့ ခြေလှမ်းလေး တစ်လှမ်းပါပဲ။ ဒီကနေ အရှိန်ယူပြီးတော့ နိုင်ပွဲတွေ ပြန်ရယူရမှာပါ။ အိမ်ကွင်းပရိသတ်တွေရဲ့ အားပေးမှုမရတဲ့အခါ အနည်းငယ်ကွာခြားပေမယ့် ကျွန်တော်တို့ အဝေးကွင်းတွေမှာ ပိုကောင်းအောင်လုပ်ရပါမယ်။ ချယ်ဆီးနဲ့ပွဲကို အနိုင်ရချင်ခဲ့ပေမယ့် မန်စီးတီးပွဲနဲ့ ယှဉ်ရင်တော့ သရေတစ်မှတ်က မဆိုးပါဘူး။ ဒီရလဒ် အပေါ် ဆက်လက်တည်ဆောက်ပြီး တိုးတက်အောင် လုပ်သွားရမယ်။ ကျွန်တော်တို့မှာ ကောင်းမွန်တဲ့ စုဖွဲ့မှုနဲ့ အရည်အသွေးတွေ အများကြီးရှိတယ်။ ဒါကို ပြန်ပြီး ပြသရမယ်။ ကံမကောင်းစွာနဲ့ပဲ အရင်ပွဲတွေမှာ ကျွန်တော်တို့ မပြသနိုင်ခဲ့ဘူး။ အမှတ်တွေ မရခဲ့ဘူး။ ဒါပေမယ့် ပြန်ပြီး ပြသရမယ်။ ကျွန်တော်တို့ ဘာလုပ်နိုင်တယ်ဆိုတာ သိပါတယ်။ ထိပ်ဆုံးလေးသင်းထဲ ဝင်နိုင်တယ်။ ဒါကို ယုံကြည်ထားရမယ်။ စိတ်ဓာတ်က ရှိနေပြီးသားပါ အတူတကွ ပူးပေါင်းကြိုးစားဖို့ပဲ လိုတော့တာပါ။ ",
"btext3": "   ရှေ့ဆက်ချီတက်ရမယ်။ ဘယ်လောက်ခက်ခဲမယ်ဆိုတာ လူတိုင်းသိပါတယ်။ ဒါပေမယ့် ကျွန်တော်တို့ ဆက်လုပ်သွားရင် ကျော်ဖြတ်နိုင်မှာပါ။ ဒါက ကလော့ပ်ပြောထားတဲ့ အမှာစကားပါပဲ ” လို့ ဂက်ပိုက ပြောပြခဲ့တာ ဖြစ်ပါတယ်။ လီဗာပူးအသင်းဟာ လက်ကျန် ၁၀ ပွဲလုံး အနိုင်ရရင်တောင် ထိပ်ဆုံး ၄ သင်းထဲ ဝင်နိုင်ဖို့ မသေချာတော့ပေမယ့် အသင်းသားတွေထံက အားထုတ်မှုကို မြင်ရဖို့ အားလုံးက စောင့်မျှော်နေတာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/951842023-678x381.jpg",
"imgurl2":"https://nyanaykhin.com/wp-content/uploads/2023/04/1100742023.jpg",
"imgurl3":"no",
"video":"no"
 },
          {"ndate":"April  8 , 2023",
"htext":"ပွဲထွက်ခွင့်ရဖွယ် ရှိတဲ့ သီယေဂို၊ ရင်းနှီးမြုပ်နှံမှု သတင်းကောင်း၊ ပီအက်စ်ဂျီက ဘယ်လင်ဟမ်ကိစ္စ စပ်စုလိုနေခြင်းနဲ့ လီဗာပူးသတင်းတိုများ",
"btext1":" ဂျိမ်းမီလ်နာဟာ ဒီနွေမှာ လီဗာပူးကနေ ထွက်ခွာဖို့ စီစဉ်နေပြီဖြစ်ပါတယ်။ ကွင်းလယ်လူဟာ အန်ဖီးမှာ ဆက်နေလိုပေမယ့် ဖြစ်လာဖွယ် မရှိတော့ပါဘူး။ ကလပ်ဘက်က ကစားသမားနဲ့ လမ်းခွဲခြင်းဟာ နှစ်ဦးနှစ်ဘက် အဆင်ပြေစေမယ်လို့ ခံစားနေရပါတယ်။ ယုံကြည်ရတဲ့ သတင်းရင်းမြစ်ကို ကိုးကားပြီး ဗြိတိန်ရဲ့ အားကစား ဘဏ္ဍာရေးပိုင်း ကျွမ်းကျင်သူရဲ့ ဖော်ပြချက်အရ လီဗာပူးအသင်းဟာ ဒီနွေမှာ ရင်းနှီးမြုပ်နှံမှု ရဖို့ နီးစပ်နေပြီး သတင်းကောင်းတွေ လာနေပြီလို့ ဆိုပါတယ်။ နွေမှာ လူသစ်ခေါ်ယူရေး ဘယ်လိုပဲ လုပ်ပါစေ အချို့သော သူတွေအတွက် လုံလောက်တဲ့ ခေါ်ယူမှု ဖြစ်လာမှာ မဟုတ်ကြောင်းနဲ့ စမတ်ကျတဲ့ ကစားသမား ခေါ်ယူမှုတွေဖြင့် တိုးတက်လာရမယ်လို့ ကလော့ပ်က ဆိုပါတယ်။",
"btext2":" လီဗာပူးပိုင်ရှင်တွေဟာ ကလော့ပ်ကို ရာထူးကနေ ထုတ်ပယ်ဖို့ အစီအစဉ် မရှိသလို ကလော့ပ်ကလည်း သူ့တာဝန်ကို အကောင်းဆုံး စီမံပေးဖို့ အသင်းမှာ ဆက်ရှိနေမှာ ဖြစ်ပါတယ်။ တနင်္ဂနွေနေ့ည အာဆင်နယ်နဲ့ ပရီးမီးယားလိဂ်ပွဲမှာ ကွင်းလယ်လူ သီယေဂို ပွဲထွက် လူစာရင်းကနေ ပါဝင်လာနိုင်ပါတယ်။ ကျန်းမာရေးကြောင့် ကစားသမားဘဝက အနားယူလိုက်ပြီဖြစ်တဲ့ လူးကပ်က သူ့ကို ဆုတောင်းစကား ပေးပို့လာတဲ့ ကလော့ပ်ကို ကျေးဇူးတင်ကြောင်း ထုတ်ပြောခဲ့ပြီး ဂျာမာန်နည်းပြဟာ အတော်လေး ပွင့်လင့်သူလို့ ပြောပြသွားပါတယ်။",
"btext3": "    အာဆင်နယ်အသင်းရဲ့ ကစားသမား တစ်ဦးဟာ လေ့ကျင့်ရေး ပြန်ဝင်နေပြီလို့ အာတီတာက ပြောဆိုခဲ့ပြီး ဘယ်သူလဲ ထုတ်မပြောပေမယ့် ဆာကာ ဒါမှမဟုတ် ဆာလီဘာ ဖြစ်မယ်လို့ ခန့်မှန်းထားကြပါတယ်။ ၂၀၁၅ ကနေစလို့ လီဗာပူးအသင်းဟာ ပရီးမီးယားလိဂ် ကလပ်တွေထဲမှာ အေဂျင့်ကြေး (ပေါင် ၁၉၈ သန်း) အများဆုံး အသုံးပြုထားတဲ့ အသင်းအဖြစ် မှတ်တမ်းဝင်ပါတယ်။ ဘယ်လင်ဟမ်ကို ခေါ်ယူရေး ပီအက်စ်ဂျီ အသင်းကလည်း စိတ်ဝင်စားနေပြီး သူတို့ နောက်ကျသွားပြီလား ဆိုတဲ့ အခြေအနေကို စပ်စုလိုနေပါတယ်။  ",
"imgurl1":"https://nyanaykhin.com/wp-content/uploads/2023/04/852482023-678x381.jpg",
"imgurl2":"https://pbs.twimg.com/media/FtCdZxqagAIl-eP?format=jpg&name=360x360",
"imgurl3":"no",
"video":"no"
 },
         {"ndate":"April  7 , 2023",
"htext":"အာဆင်နယ်ပွဲမှာ ပိုများတဲ့ အပြောင်းအလဲကို မျှော်လင့်ထားကြဖို့ ယာဂင် အရိပ်အမြွက် ထုတ်ပြောလာ",
"btext1":"ဒီအပတ်မှာတော့ ၉ ရက်အတွင်း ၃ ပွဲမြောက်အဖြစ် လီဗာပူးအသင်းက အာဆင်နယ်ကို အန်ဖီးကွင်းမှာ ဧည့်ခံပါမယ်။ ဒီပွဲမှာ အပြောင်းအလဲတွေ ထပ်လုပ်မယ်လို့ ကလော့ပ်က ပြောပေမယ့် ပွဲထွက် လူစာရင်းဟာ လေ့ကျင့်ရေးက ခြေစွမ်းထက် ကစားသမားတွေရဲ့ ကြံ့ခိုင်မှု အခြေအနေအပေါ် မူတည်ဖွယ် ရှိပါတယ်။ ကလော့ပ်က “ ဒီပွဲမတိုင်ခင် ပြောခဲ့တာကိုပဲ ထပ်ပြောရမှာပါ။ တစ်ပတ်အတွင်း ၃ ပွဲ ကစားမှာမို့ ခြားနားတဲ့ သီတင်းပတ် တစ်ခု ဖြစ်လာပါလိမ့်မယ်။ တစ်ပတ်မှာ ၃ ပွဲ မကစားရဘူးဆိုရင်တော့ လေ့ကျင့်ချိန် ပိုရမှာပေါ့။ ဒါဆိုရင်တော့ လေ့ကျင့်ရေးက ကျနော် မြင်တဲ့ ခြေစွမ်းတွေ အပေါ် အခြေခံပြီး လူစာရင်းတစ်ခု ထုတ်မိမှာပါ ” လို့ ပြောပါတယ်။ ",
"btext2":"ထရန့်နဲ့ ဆာလာတို့ဟာ ကြားရက် ချယ်ဆီးပွဲမှာ အနားပေးခံခဲ့ရသလို ဗန်ဒိုက် အဖျားကြောင့် မပါနိုင်ခဲ့ပေမယ့် အာဆင်နယ်ပွဲမှာတော့ သူတို့ကို ကစားခွင့်အတွက် အခွင့်အရေး ပြန်ပေးဖွယ် ရှိပါတယ်။ ဒါ့အပြင် သီယေဂိုလည်း ဒီပွဲမှာ ပါဝင်နိုင်မယ်လို့ သိထားရပါတယ်။ ကလော့ပ်က “ အသင်းသားတိုင်းအတွက် တံခါး ဖွင့်ထားပါတယ်။ ဘာလို့လဲဆိုတော့ ဒီလို တစ်ပတ် ၃ ပွဲကစားရတယ်ဆိုတာက ကောင်လေးတွေ တချိန်လုံး ပွဲကစားနေရတာကြောင့် သူတို့ ပြန်ပြီး အားဖြည့်ဖို့ လိုပါတယ်။ ကျနော်တို့ အပြောင်းအလဲတွေ လိုပါတယ်။ ",
"btext3": "   ပထမအဆင့်က စိတ်ပိုင်း ပြင်းထန်မှု၊ လိုအင်ဆန္ဒ၊ ပြင်းပြမှုတွေ လိုပါတယ်။ ချယ်ဆီးပွဲမှာ ဒါတွေ ကောင်းခဲ့တယ်။ ကျန်တာတော့ သိပ်ကောင်းကောင်း မရှိပါဘူး။ ရပါတယ် အဆင်ပြေပါတယ်။ ဒီပွဲမှာ ဆက်ပြီး ကြိုးစားကြတာပေါ့ ” လို့ ဆိုခဲ့တာ ဖြစ်ပါတယ်။ ဒီပွဲအပြီးမှာ လီဗာပူးအသင်းဟာ နောက်ထပ် ၈ ရက် အနားယူချိန်ရပြီး လိဒ်စ် ယူနိုက်တက်ကို အဝေးကွင်း သွားရောက် ရင်ဆိုင်ရမှာပဲ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/1917742023-678x381.jpg",
"imgurl2":"https://nyanaykhin.com/wp-content/uploads/2023/04/fab-four.jpg",
"imgurl3":"no",
"video":"no"
 },
        {"ndate":"April  7 , 2023",
"htext":"ကလောပ့်က အသင်းသားတွေကို သစ္စာရှိလွန်းနေကြောင်း စွပ်စွဲချက်တွေကို ပေါလ်အင့်စ် သဘောမတူ",
"btext1":" ကလော့ပ်ဟာ တချို့ လီဗာပူးကစားသမားတွေအပေါ် အရမ်းသစ္စာရှိလွန်းတယ်ဆိုတဲ့ သီအိုရီတွေကို အသင်းကစားသမားဟောင်း ပေါလ်အင့်စ် ပယ်ချခဲ့ပြီး ဂျာမန်သားဟာ ကလပ်ရဲ့ ကံကြမ္မာကို ပြောင်းလဲပေးလိမ့်မယ်လို့ ယုံကြည်နေပါတယ်။ လီဗာပူးဟာ လက်ရှိမှာ ချန်ပီယံဖြစ်ရေး တိုက်ပွဲ မဆိုထားနဲ့ ချန်ပီယံလိဂ်ဝင်ခွင့် တိုက်ပွဲထဲတောင် မဝင်နိုင်ဖြစ်နေတာပါ။ နွေရာသီမှာ ကြီးမားတဲ့ အပြောင်းအလဲတွေ လုပ်တဲ့အခါ ကလော့ပ်အနေနဲ့ မညှာမတာ ကိုင်တွယ်ဖို့ လိုအပ်နိုင်တယ်လို့ မီကာရစ်ချတ်က ထင်မြင်နေပါတယ်။ “ ကလော့ပ်က အားသစ်လောင်းဖို့ နှေးကွေးလွန်းနေပြီး တချိန်လုံး သူနဲ့အတူရှိခဲ့တဲ့ ကစားသမားတချို့ကို သိပ်ပြီး သစ္စာရှိလွန်းနေတယ် ” လို့ မန်စီးတီး ခံစစ်မှူးဟောင်း မီကာက မှတ်ချက်ပေးခဲ့တာဖြစ်ပါတယ်။",
"btext2":" ဒါပေမယ့် လီဗာပူးကွင်းလယ်လူဟောင်း အင့်စ်ကတော့ အဲ့လိုမထင်ပါဘူး။ ဒီအသင်းဟာ အသွင်ကူးပြောင်းမှု ကာလတစ်ခုကို ရောက်နေတာဖြစ်ပြီး ဒီလို အနေအထားမှာ စီနီယာအချို့ကို ဆွဲထားလိုတာလို့ အင့်စ်က ပြောခဲ့တယ်။ သူ့ရဲ့ အမြင်ကတော့ “ ကျွန်တော်တော့ အဲ့လိုမမြင်ဘူး။ ကလော့ပ်က လီဗာပူးအတွက် အံ့ဩစရာတွေ လုပ်ပေးခဲ့သူပါ။ ဒီကလပ်အတွက် သူယူလာပေးခဲ့တာတွေကို စဉ်းစားကြည့်ရင် သိမှာပါ။ ဒါက မယုံနိုင်စရာကောင်းတဲ့ ခရီးတစ်ခု ဖြစ်ခဲ့တာလေ။",
"btext3": "     အသက်ကြီးသွားတဲ့ မျိုးဆက်ကနေ မျိုးဆက်သစ်ကို ကူးပြောင်းတဲ့အခါ အပြောင်းအလဲ ကာလမှာ လိုအပ်တဲ့ ကစားသမား ၁ယောက်၊ ၂ယောက်လောက်က အမြဲရှိတာပဲ။ အသင်းကို ပြန်တည်ဆောက်ရမယ်ဆိုတာ ကလော့ပ်သိတယ်။ဒါပေမယ့် အဲ့ဒါက ဟန်ဒါဆန်တို့၊ ဖာဘင်ညိုတို့ ကောင်းကောင်းမလုပ်နိုင်ဘူးလို့ မဆိုလိုပါဘူး။ ကလော့ပ်က ကစားသမားတွေကို သစ္စာရှိလွန်းနေတာ မဟုတ်ဘူး။ သူလိုချင်တာ သူသိတယ်။ အခုချိန်မှာ သူလိုချင်တာ မရသလို လက်ရှိခြေစွမ်းကြောင့် သူစိတ်ပျက်နေမှာပါ။ သူတို့ အခွင့်အရေးကောင်း ရမှာပါ။ ဘာတွေဖြစ်မလဲ စောင့်ကြည့်ရမှာပါ ” လို့ ပြောကြားခဲ့ပါတယ်။ ",
"imgurl1":"https://nyanaykhin.com/wp-content/uploads/2023/04/1811742023-678x381.jpg",
"imgurl2":"https://nyanaykhin.com/wp-content/uploads/2023/01/salah-hando-klopp.jpg",
"imgurl3":"no",
"video":"no"
 },
       {"ndate":"April  7 , 2023",
"htext":"အထောင်တိုက်စစ် နေရာမှာ အမြဲတမ်း ကစားရတော့မှာလား စူးစမ်းမှုတွေကို ပြန်ဖြေပေးခဲ့တဲ့ ဂက်ပို",
"btext1":"ကိုဒီဂက်ပိုဟာ လီဗာပူးတိုက်စစ်မှူးအဖြစ် သူ့ရဲ့ နေရာအသစ်နဲ့ အသားကျအောင်လို့ ကြိုးစားနေသလို ဖာမင်နိုထံက အကူအညီ​တွေ ရခဲ့ပါတယ်လို့ ပြောပြလာပါတယ်။ ပီအက်စ်ဗွီမှာ ဘယ်တောင်ပံမှာ ကစားရင်း နယ်သာလန်ရဲ့ အတောက်ပဆုံး ကြယ်တစ်ပွင့် ဖြစ်လာခဲ့တဲ့ ဂက်ပိုဟာ သူ့ရဲ့ စွမ်းဆောင်ရည်တွေကြောင့် မနှစ်က နယ်သာလန်လိဂ်ရဲ့ တစ်နှစ်တာ အကောင်းဆုံး ကစားသမားဆုကို ရရှိခဲ့ပါတယ်။ ကမ္ဘာ့ဖလား ကွာတားဖိုင်နယ်ထိ ရောက်ခဲ့တဲ့ နယ်သာလန်အသင်းအတွက်လည်း သူက ၃ဂိုး သွင်းယူပေးခဲ့တာပါ။ အဲ့ဒီ့နောက် ဇန်နဝါရီမှာ လီဗာပူးထံ ပြောင်းရွှေ့လာခဲ့တဲ့ ဂက်ပိုဟာ ကလော့ပ်ရဲ့ အသင်းမှာ ဗဟိုတိုက်စစ် ကစားသမားအနေနဲ့ အများဆုံ ကစားခဲ့ရပါတယ်။  ",
"btext2":"လက်တလောမှာ သွင်းဂိုး ၄ ဂိုး သွင်းထားတဲ့ ဂက်ပိုက ဗဟိုနေရာမှာ အသားကျဖို့ ကြိုးစားနေရဆဲဖြစ်ပေမယ့် လွန်ခဲ့တဲ့ ၈နှစ်အတွင်း အဲ့နေရာမှာ အများဆုံး ကစားခဲ့တဲ့ ဖာမင်နိုထံက အကြံဉာဏ်တွေ ရယူခဲ့တယ်လို့ ရှင်းပြခဲ့ပါတယ်။ ဒါဟာ သူ့ရဲ့ အမြဲတမ်း နေရာ ဖြစ်လာမလားဆိုတာကိုတော့ သူကိုယ်တိုင် မသိသေးပါဘူး။ “ ကျွန်တော် ဗဟိုတိုက်စစ် နေရာမှာ ပွဲတိုင်းနီးပါး ကစားခဲ့တယ်။ ကျွန်တော့်အတွက် အဲ့နေရာနဲ့ အခုမှ အသားကျလာနေတုန်းပါ။ ရေရှည်အစီအစဉ်ကိုတော့ မသိပါဘူး။ နည်းပြကိုပဲ မေးမှရပါမယ်။ ဖာမင်နိုက အကူအညီပေးခဲ့တာ အမှန်ပါပဲ။ သူက အံ့ဩစရာလောက်တဲ့ အသင်းဖော်ပါ။ ကျွန်တော့်ကို တတ်နိုင်တဲ့နေရာမှာ အကူအညီပေးဖို့ သူကြိုးစားတယ်။ ဒါကို တကယ်ပဲ ကျေးဇူးတင်ပါတယ်။ ",
"btext3": "    ကျွန်တော်က ဒီမှာ အချိန်ကောင်းတစ်ခု ရချင်တာပါ။ ရလဒ်တွေကတော့ သိပ်ပြီး မကောင်းခဲ့ဘူး။ ရလဒ်တွေကို မကြည့်ရင် အဆင်ပြေပါတယ်။ အသင်းက သိပ်ကောင်းတယ်။ လူတိုင်းက အကူအညီပေးပါတယ်။ ဒီအသင်းနဲ့အတူ အလုပ်ကြိုးစားပြီး နိုင်ပွဲတွေရယူဖို့ ကျွန်တော် မျှော်လင့်နေပါတယ်။ လီဗာပူးက အသင်းကြီးတစ်သင်းဆိုတာ လူတိုင်းသိတယ်။ ဆုဖလားတွေအတွက် ကစားရမယ်ဆိုတဲ့ စိတ်ဓာတ်မျိုးရှိတယ်။ ဒီရာသီက ကလပ်မှာ အကောင်းဆုံး အနေအထား မဟုတ်ပေမယ့် ကျွန်တော်တို့ ဆက်လက် တိုက်ပွဲဝင်ပြီး အဆုံးသတ်ကောင်းအောင် ကြိုးစားရမှာပါ ” လို့ ဂက်ပိုက ဆိုခဲ့တာဖြစ်ပါတယ်။  ",
"imgurl1":"https://nyanaykhin.com/wp-content/uploads/2023/04/1100742023-678x381.jpg",
"imgurl2":"https://nyanaykhin.com/wp-content/uploads/2023/04/fab-four.jpg",
"imgurl3":"no",
"video":"no"
 },
      {"ndate":"April  7 , 2023",
"htext":"အရင်နဲ့ မတူတော့တဲ့ ဂန်းနားတွေက ဒီပွဲမှာ အန်းဖီးကို မြေလှန် ချေမှုန်းလိုက်မယ်လို့ ခရစ်ဆက်တန် ဟောကိန်းထုတ်",
"btext1":" လီဗာပူးအသင်းက ဒီသီတင်းပတ်ကုန် ပရီးမီးယားလိဂ်မှာတော့ အမှတ်ပေးဇယား ဦးဆောင်ထားသူ အာဆင်နယ် အသင်းကို အိမ်ကွင်း အန်းဖီးမှာ ဧည်ခံ ကစားရမှာ ဖြစ်ပါတယ်။ ပြီးခဲ့တဲ့ အပတ်က ချယ်ဆီးနဲ့ပွဲမှာ ခြေစွမ်းညံ့ဖျင်းခဲ့တဲ့ လီဗာပူးအသင်းဟာ ဝေဖန်မှုတွေ များစွာ ခံယူခဲ့ရပြီး ဒီအပတ် အိမ်ကွင်းပွဲမှာ မျက်နှာပန်း လှအောင်တော့ ပြန် ကြိုးစားဖွယ် ရှိပါတယ်။ တဖက်မှာ အာဆင်နယ် အသင်းကလည်း ပရီးမီးယားလိဂ် ချန်ပီယံ နေရာ သေချာစေဖို့ တစ်ပွဲမှ အမှတ် မလျော့အောင် အားကုန်ရုန်း ကြိုးစားနေတာကြောင့် အန်းဖီးမှာ အကြိတ်အနယ် ပွဲတစ်ပွဲ မြင်ရဦးမှာပါ။",
"btext2":" ဘီဘီစီ သတင်းဌာနမှ ပင်တိုင် သုံးသပ်သူ ခရစ်ဆက်တန်က လီဗာပူး နဲ့ အာဆင်နယ်တို့ ပွဲ အတွက် အခုလို သုံးသပ် ခန့်မှန်းထားပါတယ်။ ” ပြီးခဲ့တဲ့ အင်္ဂါနေ့က သရေပွဲမှာ ချယ်ဆီးက လီဗာပူးထက် ပိုကောင်းတဲ့ အသင်း ဖြစ်ခဲ့တာပါ။ စတန်းဖို့ ဘရစ်ချ်မှာ လီဗာပူးက ပွဲထွက် အပြောင်းအလဲတွေ အများကြီး လုပ်ခဲ့တယ် ဆိုတာ ကျနေ်ာ သဘောပေါက်ပါတယ်၊ ဒါပေမယ့် ဒီပွဲ မတိုင်ခင် ကစားသမားတွေကို အဲဒီလို အနားပေးလည်း ဘာမှ သိပ်ကြီး ထူးသွားမယ်လို့ မထင်ဘူး။ လီဗာပူးရဲ့ အဆင့် ၄ အတွင်း ဝင်ဖို့ မျှော်လင့်ချက်ကလည်း အဆုံးသတ်ပြီ လို့ ကျနော် ထင်တယ်။ ခုဆို အားလုံးက နွေရာသီ ရောက်ဖို့ပဲ မျှော်နေတယ်၊ လူစာရင်းကို ပြောင်းလဲမှု ကြီးကြီးမားမား လုပ်ဖို့ပေါ့။ ဒါပေမယ့် လက်ရှိ အုပ်စုနဲ့ အပြောင်းအလဲ ဘယ်လိုလုပ်လုပ် ချက်ချင်းဆိုသလို နောက်ရာသီမှာ သူတို့ ပြန်လာမယ် လို့ ကျနော်တော့ မထင်ဘူး။ သူတို့ ပြသနာတွေ ရှိနေတာက အတော်ကို ကြာနေခဲ့ပါပြီ။",
"btext3": "   ကျနော့် အနေနဲ့ ဒီရာသီ လီဗာပူး ပွဲစဉ်တွေ ခန့်မှန်းရာမှာ အမှားတွေ များခဲ့တယ် ဆိုတာ ဝန်ခံပါတယ်။ ဘာဖြစ်လို့လဲ ဆိုတော့ သူတို့ ပြောင်းလဲပြီ လုပ်ပြပြီ လို့ ထင်လိုက်တိုင်း သူတို့က မလုပ်နိုင်ခဲ့ဘူး။ လီဗာပူး တိုက်စစ်လိုင်းက အများကြီး မှားနေတာ မရှိဘူး။ ဒါပေမယ့် သူတို့ ခံစစ်က လုံလောက် ကောင်းမွန်မှု မရှိဘူး။ ချယ်ဆီးနဲ့ ပွဲမှာ ဂိုးမပေးရတာကိုက အတော်ကြီး အံ့သြစရာ ဖြစ်နေပြီ။ တနင်္ဂနွေနေ့မှာ အာဆင်နယ်ကို သူတို့ ထိန်းနိုင်မှာ မဟုတ်ဘူး။ လုံးဝကို ထိန်းနိုင်စရာ မမြင်တာဗျာ။ အာဆင်နယ် ကစားပုံကို ကြည့်ရတာ သူတို့ အန်းဖီကို မြေလှန်ပစ်လိမ့်မယ်။ ယုံကြည်မှု ရှိရှိနဲ့ လီဗာပူးကို ချေမှုန်းသွားမှာ။ ဂန်းနားတွေက စက်တင်ဘာ ၂၀၁၂ နောက်ပိုင်း ဒီမှာ မနိုင်သေးပါဘူး။ အဲဒီတုန်းက အာတီတာ အာဆင်နယ် အတွက် ကစးတုန်း ရှိသေးတယ်။ အရင်တုန်းကဆိုရင် ဒီလိုပွဲမျိုးက သူတို့ ထိတ်လန့်နေမှာပါ၊ အခုတော့ ဒါမျိုး ဖြစ်စရာ မရှိတော့ဘူး။ ” လို့ ဆက်တန် က သုံးသပ်လိုက်ပါတယ်။ ပွဲရလဒ်ကိုတော့ ခရစ်ဆက်တန်က လီဗာပူး ၁-၃ အာဆင်နယ် လို့ ခန့်မှန်း ဖော်ပြထားပါတယ်။   ",
"imgurl1":"https://nyanaykhin.com/wp-content/uploads/2023/04/nn3011-678x381.jpg",
"imgurl2":"https://nyanaykhin.com/wp-content/uploads/2023/04/1039542023.jpg",
"imgurl3":"no",
"video":"no"
 },
     {"ndate":"April  7 , 2023",
"htext":"ရီးရဲလ်မက်ဒရစ်နဲ့ စကားပြော ရပ်ပြီဖြစ်တဲ့ ဘယ်လင်ဟမ်၊ လေ့ကျင့်ရေးမှ ထူးခြားမှုများ၊ ဂိုးအစုအဖွဲ့ အပြောင်းအလဲနဲ့ လီဗာပူး သတင်းတိုများ",
"btext1":" လီဗာပူးရဲ့ လေ့ကျင့်ရေးမှာ ဆာလာ၊ ဂျိုတာ၊ ဂိုးမက်စ်နဲ့ အာသာတို့ မပါခဲ့ပါဘူး။ အသင်းဟာ ကြားရက်က ပွဲကစားထားတဲ့ ကစားသမားတွေကို ၁ ရက် အနားပေးထားတာဖြစ်ပြီး သူတို့တွေဟာ ဒဏ်ရာ ရထားကြခြင်း မရှိဘူးလို့ သိရပါတယ်။ ကလယ်ဟာရဲ့ ပွဲကစားလိုတဲ့ ဆန္ဒကြောင့် အသင်းပြောင်းခွင့်ပေးရမှာဖြစ်ကာ လာမယ့်ရာသီမှာ အသင်းရဲ့ ဂိုးသမားအစုအဖွဲ့ဟာ အပြောင်းအလဲ ရှိလာတော့မှာ ဖြစ်ပါတယ်။ အသင်းဟာ ဒီယက်ဇ်ကို စိတ်ရှည်ပေးဖို့ ဆုံးဖြတ်ခဲ့ပြီး လေ့ကျင့်ရေး အပြည့် ပြန်ဝင်နိုင်ပေမယ့် မန်စီးတီး၊ ချယ်ဆီးပွဲတွေမှာ မသုံးခဲ့ပါဘူး။ ဒီအပတ် အာဆင်နယ်ပွဲမှာတော့ သူ့ကို ပွဲကစားချိန် ပေးဖွယ်ရှိတယ်လို့ သိရပါတယ်။",
"btext2":" ဘယ်လင်ဟမ်ဟာ စပိန်ကလပ် ရီးရဲလ်မက်ဒရစ်နဲ့ စကားပြောမှုတွေ ရပ်တန့်လိုက်ပြီဖြစ်ကာ ဖခင်ရဲ့ ဆန္ဒအတိုင်း အင်္ဂလန်မှာ အထိုင်ကျဖို့ကို အာရုံစိုက်မှာဖြစ်ပါတယ်။ သူ့ကို ခေါ်ယူဖို့ လီဗာပူးနဲ့ မန်စီးတီးတို့ ရေပန်းစားနေပါတယ်။ လာမယ့်ရာသီမှာ အသင်းကို အသွင်ပြောင်းမှုတွေ ပြန်စမယ် ဆိုတဲ့ အချက်ကို ကလော့ပ်က သဘောမတူဘဲ ဒီအပတ် အာဆင်နယ်ပွဲတည်းက ပြန်စနိုင်ရမယ်လို့ စိတ်ပိုင်းဖြတ်ထားပါတယ်။ သီယေဂိုဟာ မနေ့က အသင်းရဲ့ လေ့ကျင့်ရေး အပြည့် ပြန်ဝင်ခဲ့ပြီဖြစ်ကာ နိုင်ငံအသင်းမှာ ဒဏ်ရာရလာတဲ့ ကိတ်တာက အပေါ့စား လေ့ကျင့်ရေး ပြန်ဆင်းခဲ့ပါတယ်။ အာဆင်နယ်ပွဲမှာ ဗန်ဒိုက်၊ ထရန့်၊ ရော်ဘတ်ဆန်တို့ ၃ ဦးလုံးကို ပွဲထွက်လူစာရင်းကနေ ပြန်ထည့်နိုင်ပါတယ်။",
"btext3": "  ဒီအပတ်ပွဲအတွက် အာဆင်နယ်ဘက်မှာ ဆာလီဘာ၊ တိုမီယာဆု၊ အန်ကတ်တီးရားတို့ ပါဝင်နိုင်မှာ မဟုတ်ဘူးလို့ သိရပါတယ်။ လီဗာပူးအသင်းရဲ့ ဒီရာသီ စွမ်းဆောင်ရည်တွေ သိပ်ညံ့ဖျင်းပေမယ့်လို့ အယ်လီဆန်ဟာ အမှတ်ပေးပွဲ ၁၁ ပွဲထိ ဂိုးမပေးရအောင် စွမ်းဆောင်ထားနိုင်ကာ ဒါဟာ နစ်ပုပ်ရဲ့ ၁၃ ပွဲနောက် အမြင့်ဆုံး ဖြစ်ပါတယ်။ လမ်းပတ် ပြန်ရောက်သွားပေမယ့် မေဆန်မောင့်ဟာ ချယ်ဆီးကနေ ထွက်ဖို့ စဉ်းစားထားဆဲဖြစ်ပြီး လီဗာပူးက သူ့ကို ခေါ်ယူရေး ရေပန်းစားနေဆဲပါ။    ",
"imgurl1":"https://nyanaykhin.com/wp-content/uploads/2023/04/937742023-678x381.jpg",
"imgurl2":"https://pbs.twimg.com/media/FtCuiiQWwAAGt44?format=jpg&name=900x900",
"imgurl3":"https://nyanaykhin.com/wp-content/uploads/2023/04/bell-klopp.jpg",
"video":"no"
 },

    {"ndate":"April  6 , 2023",
"htext":"ချယ်ဆီး ယာယီ နည်းပြ လမ်းပတ်က လီဗာပူးနဲ့ မေဆန်မောင့် အပြောင်းအရွှေ့ ကိစ္စ တုန့်ပြန်လာ",
"btext1":"ချယ်ဆီးအသင်းဟာ အဲဗာတန်ကနေ ထုတ်ပယ်ခံထားရတဲ့ ဖရန့် လမ်းပတ်ကို သူတို့အသင်း ယာယီနည်းပြအဖြစ် ရာသီကုန်ထိ တာဝန်ပေးခဲ့ပြီ ဖြစ်ပါတယ်။ လမ်းပတ်ဟာ ပေါ်တာ ထားခဲ့တဲ့ လူစာရင်းကို ပြန်လည် စုဖွဲ့ပြီး လက်ကျန် ဘောလုံးရာသီကို ယှဉ်ပြိုင်ဖို့အပြင် မေဆန်မောင့်ကို စာချုပ် သက်တမ်းတိုးနိုင်ရေးပါ စည်းရုံး ကြိုးစားပေးရဖို့ ရှိနေပါတယ်။ မောင့်ဟာ လမ်းပတ် လက်အောက် ဒါဘီနဲ့ ချယ်ဆီးအသင်းတွေမှာ အဓိက ကစားသမား ဖြစ်ခဲ့ပါတယ်။ လီဗာပူးဘက်က ချယ်ဆီးနဲ့ စာချုပ်သစ် သက်တမ်းမတိုးတော့မယ့် ကစားသမားကို ဆက်သွယ်ပြီး စည်းရုံးမှု ပြုလုပ်သွားမယ့်လို့ သတင်းကြီးထားခဲ့တယ်။ မောင့်ကိုတော့ ၎င်းရဲ့ နည်းပြဟောင်း တူချယ် ကိုင်တွယ်နေတဲ့ ဘိုင်ယန်ကလည်း စိတ်ဝင်စားနေပါတယ်။ ",
"btext2":"မောင့်ကိစ္စ မေးခံရချိန်မှာ လမ်းပတ်က ” ဒီအကြောင်းကို ပြောဖို့ရာ အခြေအနေကို ကျနော် သေချာ မသိသေးပါဘူး။ မေဆန်က ကျနော်အတွက် သိပ်ကောင်းတဲ့ ကစားသမားပါ။ ဒါဘီအသင်းကနေ ချယ်ဆီးထံ ပြန်ရောက်ချိန်ထိ သူက အဓိကကျခဲ့ပါတယ်။ သူနဲ့ စကားပြောမှု လုပ်သွားမှာပါ။ သူ့အခြေအနေ ဘယ်လိုလဲဆိုတာ သေချာလေး သိရဖို့ ဆွေးနွေး စကားပြောပြီး အဖြေရှာရသွားမှာပါ ” လို့ တုန့်ပြန်ခဲ့တာ ဖြစ်ပါတယ်။ ချယ်ဆီးနဲ့ နီးစပ်တဲ့ သတင်းထောက်ဖြစ်သူ Simon Johnson က The Athletic ကနေ ပြောရာမှာ လန်ဒန်ကလပ်ဟာ အသက် ၂၄ နှစ်အရွယ် မေဆန်မောင့်ကို သက်တမ်း မတိုးနိုင်ခဲ့ရင် ပြောင်းရွှေ့ကြေးကို ပေါင် သန်း ၇၀ လောက်ထိ စျေးသတ်မှတ်နိုင်တယ်လို့ ဆိုထားပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/2000642023-678x381.jpg",
"imgurl2":"https://nyanaykhin.com/wp-content/uploads/2023/03/17563032023.jpg",
"imgurl3":"no",
"video":"no"
 },
   {"ndate":"April  6 , 2023",
"htext":"လီဗာပူးအသင်းဘက်က နွေအပြောင်းအရွှေ့အတွက် အယ်လစ္စတာကို ချိတ်ဆက်နေဖွယ်ရှိ",
"btext1":"ဘရိုက်တန် ကွင်းလယ်လူ အယ်လစ္စတာကို ပရီးမီးယားလိဂ်ကလပ် ၃ သင်းက ချိတ်ဆက်နေကြောင်းကို ဒီမနက်ကပဲ တောင်အမေရိက သတင်းထောက်က စတင်ဖော်ပြလာပါတယ်။ ဒီကာလတွေအတွင်း လီဗာပူးရဲ့ အပြောင်းအရွှေ့ သတင်းတွေဟာ သက်ဆိုင်ရာ တောင်အမေရိက သတင်းထောက်တွေကနေ အမြဲစတင်လာတတ်တာကို သတိပြုစရာ ဖြစ်ပါတယ်။ အခု အယ်လစ္စတာ သတင်းကိုလည်း လူသိများတဲ့ အာဂျင်တီးနား သတင်းထောက် CLMerlo က ဖော်ပြလာတာပါ။ ",
"btext2":"အသက် ၂၄ နှစ်အရွယ် အယ်လစ္စတာဟာ တောင်အမေရိက ကနေ ဥရောပမြေပေါ် စနင်းကတည်းက အင်္ဂလန်လိဂ်မှာ ဘရိုက်တန်တစ်သင်းတည်းမှာ ကစားလာခဲ့တာပါ။ အစပိုင်းမှာ ကွင်းလယ်တိုက်စစ်နဲ့ နေရာစုံမှာ ကစားခဲ့ပေမယ့် ဒီရာသီမှာတော့ ကွင်းလယ် ခံစစ်နေရာကို ပိုမို အားပြုလာနေပါတယ်။ လက်ရှိ ဘရိုက်တန်မှာ လုပ်ခ ပေါင် ၅၀၀၀၀ ဝန်းကျင်ရနေတဲ့ သူ့ကို ပြောင်းရွှေ့ကြေး ပေါင် သန်း ၅၀-၆၀ လောက်နဲ့ ခေါ်ယူနိုင်မယ် ခန့်မှန်းထားရတယ်။ အယ်လစ္စတာဟာ စပိန်နဲ့ အင်္ဂလိပ်စကားကို ပြောဆိုနိုင်တာမို့ လက်ရှိ လီဗာပူး အဝတ်လဲခန်းလို တောင်အမေရိက ကစားသမား များပြားနေတဲ့ လူစာရင်းအတွက် အဆင်ပြေဖွယ် ရှိပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/04/mac-afc.jpg",
"imgurl2":"https://lfcthadin.com/wp-content/uploads/2023/04/mac-afc.jpg",
"imgurl3":"no",
"video":"no"
 },
             {"ndate":"April  6 , 2023",
"htext":"အကြောင်းရင်း ၂ ချက်ကြောင့် လီဗာပူးက အလွတ်ဖြင့်ရနိုင်တဲ့ တိုင်လီမန်းစ်ကို ခေါ်မည် မဟုတ်",
"btext1":" လီဗာပူးအသင်းဟာ နွေစျေးကွက်မှာ ကွင်းလယ်လူ အများအပြားကို ခေါ်ယူသွားဖို့ ရှိပေမယ့် အဲ့ထဲမှာတော့ လက်စတာမှ တိုင်လီမန်းစ် မပါဘူးလို့ သိရပါတယ်။ ၂၀၂၂-၂၀၂၃ ဘောလုံးရာသီ တစ်လျှောက်လုံး ရုန်းကန်နေရတဲ့ လီဗာပူးအသင်းဟာ တည်ငြိမ်တဲ့ ခြေစွမ်းကို ရှာဖွေနိုင်ခြင်း မရှိပါဘူး။ အဓိက ထောက်ပြစရာ နေရာက ကွင်းလယ်ဖြစ်ပြီး ဟာဗေး၊ ဟန်ဒါဆန်၊ ဖာဘင်ညိုကလွဲလို့ ကွင်းလယ်လူတွေဟာ ဒဏ်ရာ ပြဿနာတွေကို မကြာခဏ ရင်ဆိုင်နေခဲ့ရတာပါ။ ကိတ်တာနဲ့ ချိန်ဘာလိန်တို့ဟာ ဒီရာသီမှာ မပါသလောက်ထိကို ကြံ့ခိုင်မှု ဆိုးရွားခဲ့ပြီး ကာတစ်ဂျုံးကလည်း မကြာခဏ ဒဏ်ရာတွေကြောင့် လူစာရင်း အပြင်ကို ရောက်နေခဲ့ပါတယ်။ ဒါ့အပြင် အငှားခေါ်ယူထားတဲ့ အာသာကလည်း တစ်ရာသီလုံး ၁၃ မိနစ်ပဲ ကစားနိုင်ခဲ့တာဖြစ်ပါတယ်။",
"btext2":" နည်ပြကလော့ပ်က သူ့ရဲ့ ကွင်းလယ်ကို ပြန်လည် စုဖွဲ့ဖို့ စီစဉ်ထားပြီး အနည်းဆုံး ကွင်းလယ်လူ ၃ ဦးကို ပြောင်းရွှေ့ကြေးတွေဖြင့် ခေါ်ယူမှာဖြစ်ပါတယ်။ ဒါပေမယ့် သူ့ရဲ့ ပလန်ထဲမှာတော့ လက်စတာကနေ အလွတ်ဖြင့် ထွက်ခွာလာမယ့် တိုင်လီမန်းစ် မပါခဲ့ပါဘူး။ Football Insider ရဲ့ ဖော်ပြချက်အရ ဘယ်ဂျီယံသားဟာ ကလော့ပ်ရဲ့ ဖိအားပေး စနစ်မှာ ပါဝင်ပေးဖို့ လုံလောက်တဲ့ လှုပ်ရှားမှု မရှိဘူးလို့ လီဗာပူးဘက်က ယုံကြည်ထားတယ်လို့ ဆိုပါတယ်။ ဒါကြောင့်ပဲ အလွတ်ဖြင့်ရမယ့် သူ့ကို ခေါ်ယူရေး လီဗာပူးဘက်က မကြိုးစားဖို့ ဆုံးဖြတ်ထားပါတယ်။",
"btext3": "    နောက်တစ်ချက်ကတော့ တိုင်လီမန်းစ်ကို အလွတ်ဖြင့် ရမယ်ဆိုပေမယ့် ကစားသမားဘက်က တောင်းဆိုတဲ့ လက်မှတ်ထိုးကြေးနဲ့ လုပ်ခပိုင်း မြင့်မားမှု ဖြစ်ပါတယ်။ ဘယ်လောက် ပမာဏလည်း မသိရပေမယ့် ဒီအချက်ကို အခြားသော ထိပ်သီးအသင်းတွေ သဘောမကျဘူးလို့ သိရတယ်။ လီဗာပူးအသင်းဟာ ကွင်းလယ် ပစ်မှတ်တွေအတွက် ကင်းထောက်မှုတွေ၊ နည်းစနစ်ပိုင်း ချိန်ဆကြည့်ခြင်းဖြင့် အကဲဖြတ်မှုတွေ ပြုလုပ်နေပြီး ဒီနွေအစပိုင်းမှာတင် အင်အားဖြည့်မှုကို အပြီးသတ်ဖို့ ပြင်ဆင်ထားပါတယ်။  ",
"imgurl1":"https://nyanaykhin.com/wp-content/uploads/2023/04/1038642023-678x381.jpg",
"imgurl2":"https://nyanaykhin.com/wp-content/uploads/2022/08/tile-lfc-pl.jpg",
"imgurl3":"no",
"video":"no"
 },
            {"ndate":"April  6 , 2023",
"htext":"ဟန်ဒါဆန်ကိစ္စ ဖြေရှင်းတဲ့ အယ်လီဆန်၊ မက်အယ်လစ္စတာ ချဉ်းကပ်မှု၊ လိစ်ဒ်ပွဲကစပါမယ် ဒီယက်ဇ်နဲ့ လီဗာပူး သတင်းတိုများ",
"btext1":"မနက်ကပွဲမှာ နယူးကာဆယ်နဲ့ မန်ယူနိုက်တက်တို့ နိုင်ပွဲ ကိုယ်စီ ရခဲ့တာကြောင့် လီဗာပူးအသင်းဟာ ထိပ်ဆုံး ၄ သင်းနေရာနဲ့ ၁၀ မှတ် ပြတ်နေခဲ့ပါပြီ။ အယ်လီဆန်က သူနဲ့ ဟန်ဒါဆန်တို့ဟာ လီဗာပူးအတွက် ပေးဆပ်ထားကြသူတွေဖြစ်လို့ အသင်းရဲ့ စွမ်းဆောင်ရည် မကောင်းတဲ့ မကောင်းမြင်စရာ အခိုက်အတန့်မှာ လူသားတွေပီပီ ငြင်းခုံခဲ့မိတာဖြစ်ပြီး ဒါဟာ ဆက်မေးရန်မရှိတဲ့ ကိစ္စလို့ ဘရာဇီးသတင်းတွေကို ဖြေဆိုပေးပါတယ်။ အသင်းရဲ့ လေ့ကျင့်ရေးကို အပြည့်အဝ ပြန်ပါနိုင်နေတဲ့ ဒီယက်ဇ်ကို လိစ်ဒ်ပွဲမှာ စပြီး ပွဲထုတ်ဖို့ နည်းပြအဖွဲ့က ရည်ရွယ်ထားပါတယ်။ ",
"btext2":" ရမှတ်တွေ သိပ်ပြတ်နေပေမယ့် ရာသီကုန်ရင် ထိပ်ဆုံး ၄ သင်းထဲ ဝင်နိုင်မယ်ဆိုတဲ့ ယုံကြည်ချက် အသင်းတွင်းမှာ ရှိထားတယ်လို့ ဂက်ပိုက ပြောပါတယ်။ လီဗာပူး၊ ယူနိုက်တက်နဲ့ အာဆင်နယ်တို့ဟာ ဒီနွေစျေးကွက်မှာ မက် အယ်လစ္စတာကို ခေါ်ယူဖို့ အထူး စိတ်ဝင်စားပါတယ်။ ကလပ်တွေထဲက ၂ သင်းဟာ ဘရိုက်တန် ကစားသမားအတွက် ညိနှိုင်းမှုတောင် စလုပ်နေပါပြီ။ ကစားသမားရဲ့ ဖခင်နဲ့ အေးဂျင့်တို့က အခြေအနေ စနည်းနာဖို့ အင်္ဂလန်ကို ရောက်နေပါတယ်။ ချယ်ဆီးပွဲ စွမ်းဆောင်ရည်မျိုးနဲ့ ကစားမယ်ဆိုရင် အာဆင်နယ်နဲ့ပွဲမှာ လီဗာပူးအသင်း ရှုံးမယ်လို့ ဂယ်ရီနဗီးက ဟောကိန်းထုတ်ပါတယ်။",
"btext3": "    ကလော့ပ်ဟာ အရင်စနစ်၊ အရင်လို ချဉ်းကပ်မှုဖြင့် ပွဲကို ကစားနေတာဖြစ်ပေမယ့် ကစားသမားတွေက မလိုက်နာတာမို့ နည်းစနစ်လား လူစာရင်းလား တစ်ခုခုကို ပြောင်းလဲချိန်တန်ပြီလို့ ကာရေဂါက ပြောပါတယ်။ အာဆင်နယ်ပွဲမှာ ဗန်ဒိုက် ပွဲထွက်နိုင်ဖွယ် ရှိနေသလို သီယေဂိုလည်း လူစာရင်းထဲမှာ ရှိနေနိုင်ကြောင်း သိရပါတယ်။ ၂၀၁၇ တုန်းက ကလော့ပ်ဟာ လီဗာပူးကို ပြောင်းလာမလားလို့ သူ့ကို မေးခဲ့ဖူးကြောင်း လီဝန်ဒေါစကီးက စစနောက်နောက်သဘော ထုတ်ပြောပေမယ့် ပိုလန်သားဟာ အင်္ဂလန်မြေကို ပြောင်းလာလိုစိတ်တော့ မရှိခဲ့ဘူးလို့ သိရပါတယ်။ လာမယ့်ရာသီ ဒီခြေစွမ်း ဒီလို အဆင့်နဲ့ဆိုရင် ကလော့ပ် ရာထူးကနေ ထုတ်ခံရနိုင်တယ်လို့ သတင်းတွေ တက်လာနေပါတယ်။  ",
"imgurl1":"https://nyanaykhin.com/wp-content/uploads/2023/04/937652023-678x381.jpg",
"imgurl2":"https://nyanaykhin.com/wp-content/uploads/2023/04/940422023.jpg",
"imgurl3":"no",
"video":"no"
 },
           {"ndate":"April  5 , 2023",
"htext":"အဟောင်းကြီး လုပ်မနေနဲ့ ကစားဟန် ပြောင်းမလား၊ ကစားသမားတွေ ပြောင်းမလား တစ်ခုခု လုပ်ပါတော့လို့ ကလော့ပ်ကို တိုက်တွန်း",
"btext1":" လီဗာပူးဟာ မန်စီးတီးကို အရှက်တကွဲ ရှုံးနိမ့်ခဲ့ပြီးနောက် စတန်းဖို့ဒ်ဘရစ်ချ်မှာ ပိုကောင်းတဲ့ တိုက်ပွဲဝင်စိတ်ဓာတ် အနည်းငယ်ကိုသာ ပြသနိုင်ခဲ့ပြီး သရေတစ်မှတ်ဖြင့် အိမ်ပြန်လာတဲ့နောက် အသင်းရဲ့ ကစားပုံကို ကာရေဂါက မေးခွန်းထုတ်ခဲ့ပါတယ်။ ဒီရာသီ လီဗာပူးအသင်းဟာ လွန်ခဲ့တဲ့ သုံးလေးနှစ်ကလိုမျိုး ကစားဖို့ ကြိုးစားနေသေးပေမယ့် ပုံမှန်ခြေစွမ်းအောက် ကျဆင်းနေခဲ့ပါတယ်။ အသင်းရဲ့ ကစားပုံက အားပျော့လွန်းနေပြီး ကစားဟန် ပြောင်းမလား ကစားသမားတွေကို ပြောင်းမလား ဆုံးဖြတ်ဖို့ လိုအပ်နေပြီလို့ ကာရေဂါက ထောက်ပြ ပြောဆိုခဲ့ပါတယ်။ “ လီဗာပူးဟာ အရင်တုန်းကလို တူညီတဲ့ နည်းလမ်း၊ စိတ်ကူး အတွေးအခေါ်တွေ ရှိနေသေးပေမယ့် အရင်ကလို မလုပ်နိုင်တော့ဘူး။ မန်စီးတီးနဲ့ပွဲကို ကြည့်လိုက်ရင် အသင်းကစားပုံက ဟိုတုန်းကလိုပဲ။ တကွင်းလုံး လူလူချင်း ယှဉ်ကစားတယ်၊ ရဲရဲရင့်ရင့်နဲ့ အရှေ့ထိတက်ဆော့တယ်။ ဒါပေမယ့် သူတို့က အရင်က လီဗာပူးလိုမျိုး မဟုတ်တော့ဘူး။",
"btext2":" နည်းပြတစ်ယောက်အနေနဲ့ မင်းရဲ့ စိတ်ကူးတွေ၊ နည်းလမ်းတွေကို ဆက်ပြီး စွဲကိုင်ထားမလား ဒါမှမဟုတ် ကစားသမားတွေနဲ့ အလိုက်အထိုက်ဖြစ်အောင် ပြုပြင်ပြောင်းလဲမလား လုပ်ရပါတော့မယ် ” လို့ ကာရေဂါက မေးခွန်းထုတ်ခဲ့ပါတယ်။ ကာရေဂါကတော့ လီဗာပူးအနေနဲ့ နောက်ရာသီမှာ ပြန်လာချင်ရင် နွေအပြောင်းအရွှေ့ ဈေးကွက်မှာ အင်အားသစ်တွေ ဖြည့်ဆည်းဖို့ တိုက်တွန်းအကြံပြုခဲ့ပါတယ်။ ကလော့ပ်ဟာ စီးတီး၊ ယူနိုက်တက်၊ ချယ်ဆီးအသင်း နည်းပြတွေနဲ့ အလားတူ ငွေသုံးနိုင်မှရမယ်လို့ ကာရေဂါက ယုံကြည်နေတာဖြစ်ပါတယ်။ “ ကလော့ပ်က သိပ်တော်တဲ့ မန်နေဂျာတစ်ယောက်ပါ။ သူတို့က လွန်ခဲ့တဲ့ သုံးနှစ်လောက်က လီဗာပူးလိုမျိုး ကစားနေတုန်းဖြစ်ပြီး ဂိုးမရှိ သရေပဲ ရတော့ ဘယ်လိုဖြစ်လဲဆိုပြီး စဉ်းစားဖို့ဖြစ်လာတယ်။ တခြားအသင်းတွေက ဘာလို လွယ်လွယ်ကူကူ အခွင့်အရေးတွေ ရနေလဲပေါ့။",
"btext3": "   ကလော့ပ်က ဒီရာသီအတွင်း တခါတလေ ကွဲပြားတဲ့အရာတွေ လုပ်ဖို့ ကြိုးစားပေမယ့် သူက အားလုံးကို ပြောင်းလဲပစ်မှာ မဟုတ်ဘူး။ သူလုပ်နေကျအတိုင်း လုပ်တာပဲ။ အဲ့လိုတွေ ဆက်လုပ်နေရင် ပြိုင်ဘက်တွေအတွက် အသုံးချစရာ ဟာကွက်တွေ ဖြစ်သွားလိမ့်မယ်။ မန်စီးတီးနဲ့ပွဲ၊ ဒီညချယ်ဆီးနဲ့ပွဲမှာ သိသာပါတယ်။ တစ်ရာသီလုံးမှာ လီဗာပူးဟာ အရင်ကလို လုပ်နိုင်စွမ်း မရှိတော့တဲ့ ကစားသမားတွေနဲ့ အရင်လို ကစားဖို့ ကြိုးစားနေတုန်းပဲ။ အခုချိန်မှာ အင်အားသစ်ကို လိုအပ်ပါတယ်။ ဈေးကွက်ထဲမှာ လှုပ်ရှားရတော့မယ်။ ဒါမှ ကလော့ပ်ရဲ့ စိတ်ကူးတွေကို အကောင်အထည်ဖော်ပေးမယ့် အင်အားမျိုး ပြန်ရမှာပါ”လို့ ကာရေဂါက ဆိုပါတယ်။    ",
"imgurl1":"https://nyanaykhin.com/wp-content/uploads/2023/01/salah-hando-klopp-678x381.jpg",
"imgurl2":"https://nyanaykhin.com/wp-content/uploads/2023/03/19522332023.jpg",
"imgurl3":"no",
"video":"no"
 }

]
