[
   {"ndate":"Nov 30, 2022",
"htext":"လီဗာပူးအသင်း အရောင်းအဝယ် ကိစ္စ စျေးညိချိန်မှာ ပြည်တွင်း ရုပ်သံကြေးကြောင့် စျေးလျော့ပေးရမည်",
"btext1":"လီဗာပူးအသင်း ပိုင်ရှင်အဖွဲ့ဖြစ်တဲ့ FSG ဟာ မိုက်ဂေါ်ဒန် ဦးဆောင်မှုနဲ့အတူ အသင်းကို ဝယ်ယူဖို့ စိတ်ဝင်စားနေတဲ့ အဖွဲတွေကို ရှာဖွေ ချိတ်ဆက်မှုတွေ လုပ်ဆောင်နေပါတယ်။\n\n အမေရိကန် ဘဏ်အဖွဲ့ကြီး နှစ်ခုရဲ့ ဦးဆောင်ပေးမှုနဲ့အတူ မာဆေးဆိုဒ်ကလပ်ကို ရောင်းချရေး ကိစ္စတွေအား စီစဉ်ဖို့ ရှိနေကာ တိုးတက်တဲ့ အဆင့်ထံ ရောက်ရှိပြီလို့ ခိုင်ခိုင်မာမာ မပြောနိုင်သ၍ အတွင်းသတင်းတွေ အပြင်ကို ထွက်ပေါ်လာမှာ မဟုတ်ပါဘူး။",
"btext2":"ဒါပေမယ့်လို့ FSG ဘက်က စကားပြောမှုတွေ လုပ်နေကြတယ် ဒါမှမဟုတ် စကားပြောကြဖို့ ပြင်ဆင်နေကြောင်းတော့ အစ ဆွဲထုတ်လို့ ရလာပါတယ်။ အဲ့တာကတော့ FSG ဘက်က အဖွဲ့တစ်ခုထံ ရောင်းချမယ်ဆိုရင် ပရီးမီးယားလိဂ် ရုပ်သံလွှင့်ကြေး အပြောင်းအလဲကြောင့် စျေးအနည်းငယ် ညိပေးရမယ် ဆိုတာပါပဲ။\n\n FSG ဘက်က လီဗာပူးအသင်းကို ရောင်းချရာမှာ ပေါင် ၃ ဘီလျံကနေ ပေါင် ၄ ဘီလျံကျော်မယ့် ပမာဏထိ စျေးခေါ်ထားပါတယ်။ ဒါပေမယ့် သူတို့ အတိအကျ ဘယ်လောက် စျေးခေါ်သလဲက အခုထိ မှန်းဆဖော်ပြနေကြဆဲ ကိစ္စပဲ ဖြစ်ပါတယ်။ ",
"btext3": "၂၀၂၅ ခုနှစ်ထိ အင်္ဂလန်ပြည်တွင်းမှာ ပရီးမီးယားလိဂ်ပွဲများ ထုတ်လွှင့်မှုကို Sky, BT Sport နဲ့ Amazon တို့က ပေါင် ၅ ဘီလျံဖြင့် ပိုင်ဆိုင်ထားတာပါ။ နိုင်ငံတကာကနေတော့ ၂၀၂၅ ခုနှစ်ထိ ပေါင် ၅.၀၅ ဘီလျံ ရနေတာဖြစ်ပါတယ်။\n\n ရုပ်သံထုတ်လွှင့်မှုတွေဟာ ၃ ရာသီကို တဖြတ် သတ်မှတ်ခြင်းဖြစ်ပြီး ၂၀၂၆ ကနေ ၂၀၂၈ ခုနှစ်ထိ အင်္ဂလန်ပြည်တွင်း ရုပ်သံကြေးဟာ လက်ရှိထက် ပေါင် ၇၅၀ သန်း လျော့နည်းသွားဖို့ ရှိပါတယ်။ အဓိက ဝေစု ယူထားတဲ့ Sky ရုပ်သံရဲ့ မိခင် ကုမ္ပဏီဟာ ဒီလပိုင်းအတွင်းမှာ ပေါင် ၃ ဘီလျံလောက် အရှုံးပေါ်ထားပါတယ်။\n\n ဒီလို ကိစ္စတွေကြောင့်ပဲ ၂၀၂၃ ခုနှစ်အတွင်း အသင်းကို လက်လွဲ ရောင်းချရာမှာ ရုပ်သံကြေး လျော့နည်းနိုင်မှုကြောင့် FSG ဘက်က စျေးညိပေးရမှာ ဖြစ်ပါတယ်။\n\n ဒီလို ကိစ္စမျိုးဟာ အသေးစိတ် ညိနှိုင်းမှုနဲ့ ထဲထဲဝင်ဝင် စကားပြောမှုတွေ ရှိမနေဘဲ ထွက်ပေါ်လာမယ့် သတင်း မဟုတ်ပါဘူး။ ဒါကြောင့် FSG ဟာ ဝယ်လက် အချို့နဲ့ တွေ့ဆုံပြီး ဖြစ်နိုင်ချေတွေကို တွက်ချက် စကားပြောနေတာလို့ ခန့်မှန်းရတာပဲ ဖြစ်ပါတယ်။ Credit; လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/11/202930112022-678x381.jpg",
"imgurl2":"https://nyanaykhin.com/wp-content/uploads/2022/11/185927112022.jpg",
"imgurl3":"no",
"video":"no"
 },

   {"ndate":"Nov 30, 2022",
"htext":"ဘယ်လင်ဟမ်၊ အန်ဇို၊ ကိုင်ဆီဒို ဘယ်သူ့ ရွေးရွေး ပြိုင်ဘက်အသင်းတွေကို ရင်ဆိုင် ကျော်ဖြတ်ရမယ့် လီဗာပူး",
"btext1":" လီဗာပူးအသင်းဟာ ၂၀၂၃ နွေမှာတော့ ကွင်းလယ်အတွက် အဓိက ခေါ်ယူမှုကြီး စတင်သွားမှာဖြစ်ပေမယ့် လွယ်လွယ်ကူကူ ချိတ်ဆက်နိုင်မှာ မဟုတ်ပါဘူး။\n\n ရာသီကုန်ထိ အသင်းမှာ ဆက်ရှိနေမယ့် အားကစားဒါရိုက်တာ ဂျူလီယန် ဝတ်နဲ့ ဒေတာသုတေသန ဒါရိုက်တာ အိုင်ယန် ဂရေဟမ်တို့ဟာ အသင်းအတွက် အကောင်းဆုံးဖြစ်မယ့် ကွင်းလယ်လူတွေကို ရှာဖွေပေးနေတာပါ။ လက်တလော သူတို့ရဲ့ ဒေတာ စစ်ထုတ်မှုမှာ ကွင်းလယ်လူ ရာပေါင်းများစွာ ပါဝင်နေပါတယ်။\n\n အဲ့ထဲကမှ လီဗာပူးအသင်းဟာ အသင်းရဲ့ ကစားကွက်နဲ့ ကိုက်ညီ အံဝင်ပြီး စျေးကွက်တွင်းမှာ ခေါ်ယူလို့ရမယ့် ကွင်းလယ်လူတွေကို ရွေးထုတ်လာတယ်။ ၂၀၂၃ နွေမှာ ခေါ်ယူမယ့် ကွင်းလယ်လူဟာ အသင်းရဲ့ ရေရှည်ပလန်အတွက် ရည်ရွယ်ခြင်းလည်း ဖြစ်ပါတယ်။\n\n ဦးစားပေးစာရင်းမှာ ဘယ်လင်ဟမ်နဲ့ အန်ဇို ဖာနန်ဒက်စ်တို့ ပါဝင်နေပေမယ့်လို့ ကွင်းလယ်လူကို တစ်ဦးတည်း ခေါ်ယူမှာ မဟုတ်ပါဘူး။ ခံစစ်ပိုင်းကို ပိုမို အသားပေးနိုင်တဲ့ ကွင်းလယ်လူ တစ်ဦးကိုပါ တွဲဘက် ခေါ်ယူမယ်လို့ သိရသလို ကိုင်ဆီဒိုနဲ့ ခူးဒက်စ်တို့ကလည်း အသင်းရဲ့ လေ့လာမှုတွေထဲ ပါဝင်လာပါတယ်။",
"btext2":" လန်ဒန်သတင်းထောက် Matt Law က ဘယ်လင်ဟမ်ကို ခေါ်ယူရေးမှာ ချယ်ဆီးက ဝင်ပါမယ်လို့ ဆိုပါတယ်။ ဒေါ့မွန်ဘက်က ပေါင် သန်း ၁၂၀ လောက်ထိ စျေးခေါ်နေတဲ့ ကွင်းလယ်လူအတွက် ဘွန်ဒက်လီဂါကလပ် တောင်းဆိုတဲ့ ကြေးအတိုင်း ရီးရဲလ်မက်ဒရစ်တို့ ပေးမှာ မဟုတ်ပါဘူး။ လက်တလော လီဗာပူးက အရေးသာပေမယ့် ချယ်ဆီးက မက်ဒရစ်နေရာကို ဝင်ယူလာဖွယ် ရှိနေပါတယ်။",
"btext3": " ရီးရဲလ်မက်ဒရစ်ကတော့ အန်ဇိုကို ဦးစားပေးအဖြစ် ရွေးချယ်ဖို့ စတင် စဉ်းစားနေပြီး ဘင်ဖီကာဘက်က စာချုပ်ပါအတိုင်း ယူရို သန်း ၁၂၀ တောင်းဆိုပေမယ့် အဲ့ထက် နည်းမယ့် အနေအထားမှာ ရှိနေပါတယ်။ လီဗာပူးကလည်း ဘယ်လင်ဟမ် မရရင် အန်ဇိုကို ရွေးချယ်ထားပြီး homegrown မဟုတ်တဲ့ အာဂျင်တီးနားသားအတွက် ဘယ်လင်ဟမ် ကြေးအတိုင်း ပေးမှာ မဟုတ်ပါဘူး။\n\n ဦးစားပေး ကွင်းလယ်လူ ရတဲ့အပေါ် မူတည်ပြီးမှ အသင်းဟာ ခံစစ်အားသန် ကွင်းလယ်လူ ခေါ်ယူမလား၊ တိုက်စစ်အားသန် ကွင်းလယ်လူကို ထပ်ခေါ်မလား အကဲဖြတ်မှာ ဖြစ်ပါတယ်။ အဲ့အတွက် ကိုင်ဆီဒိုကို ကမ်းလှမ်းရင် ယူနိုက်တက်နဲ့ ယှဉ်ပြိုင်ရမှာဖြစ်ပြီး ခူးဒက်စ်အတွက်လည်း များစွာသော ပြိုင်ဘက်တွေ ရှိနေတယ်လို့ သိရပါတယ်။Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/105330112022-678x381.jpg",
"imgurl2":"https://nyanaykhin.com/wp-content/uploads/2022/11/180421112022.jpg",
"imgurl3":"no",
"video":"no"
 },

   {"ndate":"Nov 30, 2022",
"htext":"ဟန်ဒါဆန်နဲ့အတူ ကွင်းလယ်မှာ တွဲကစားရတဲ့ အရသာကို သဘောကျနေတဲ့ အင်္ဂလန်ကြယ်ပွင့် ဘယ်လင်ဟမ်",
"btext1":" အင်္ဂလန်အသင်းက ဝေလ်းအသင်းကို ၃-၀ ဖြင့် အနိုင်ရတဲ့ပွဲမှာ ဟန်ဒါဆန်နဲ့အတူ ပွဲထွက်ရခြင်းအပေါ် ဆယ်ကျော်သက် ကြယ်ပွင့် ဘယ်လင်ဟမ်က သဘောကျနေပါတယ်။\n\n ဟန်ဒါဆန်ဟာ ကစားကွင်းထဲ ဦးဆောင်နိုင်မှုကို ယူဆောင်ပေးလာကြောင့်နဲ့ ဒါဟာ တွဲဘက် ကွင်းလယ်လူတွေကို ပိုပြီး ယုံကြည်မှုရှိစွာ ကစားနိုင်ဖို့ အရေးပါတယ်လို့ ဘယ်လင်ဟမ်က မြင်ပါတယ်။\n\n မနက်က အုပ်စုအဆင့် နောက်ဆုံးပွဲအပြီးမှာ မောင့်၊ ဘယ်လင်ဟမ်၊ ရိုက် အတွဲထက် ဟန်ဒါဆန်၊ ဘယ်လင်ဟမ်၊ ရိုက် အတွဲက ပိုကောင်းတယ်ဆိုတဲ့ မှတ်ချက်တွေလည်း ရှိခဲ့ပါတယ်။",
"btext2":" ဘယ်လင်ဟမ်က ” ပြီးခဲ့တဲ့ပွဲမှာ ကျနော်တို့ လုံလောက်အောင် တိုက်ခိုက်လိုစိတ်တွေနဲ့ မကစားခဲ့ဘူး ဆိုတာ သတိပြုမိခဲ့ကြတယ်။ ကျနော်တို့ ပြန်မတုန့်ပြန်နိုင်ခဲ့ပါဘူး။ ဒီတော့ တိုက်စစ်ပိုင်း ပိုမို ကစားနိုင်ဖို့က ကျနော်တို့အတွက် အရေးကြီးခဲ့ပါတယ်။\n\n ဟန်ဒိုက ကစားခွင့်ရချိန်တိုင်းမှာ ပြင်းပြမှုတွေကို ယူဆောင်လာပေးပါတယ်။ သူက ဖိအားပေးမှုတွေကို ယုံယုံကြည်ကြည် လုပ်ခွင့်ရစေတယ်။ ဒီတော့ ကျနော်က ဖိအားပေးမှုတွေ လုပ်နိုင်၊ တွန်းအားပေးနိုင်သလို ရိုက်ကလည်း တိုက်ခိုက်လိုစိတ်တွေဖြင့် ကစားနိုင်ပါတယ်။\n\n ဒီနေ့မှာ ကျနော်တို့က အရှေ့တွေမှာတင်ပဲ ဘောလုံးတွေ အများကြီးကို ပြန်ပြီး အနိုင်ရတယ်။ ဖိအားတွေကို ထိန်းသိမ်းနိုင်ပြီး ပြိုင်ဘက်ကို ဖိအားတွေအောက် ရောက်အောင် လုပ်နိုင်ခဲ့တာက ဒီနိုင်ပွဲအတွက် အဓိက ကျပါတယ် ” လို့ ပြောဆိုခဲ့ပါတယ်။\n\n လီဗာပူးအသင်းဟာ ၂၀၂၃ နွေမှာ ဘယ်လင်ဟမ်ကို ခေါ်ယူပြီး ဟန်ဒါဆန်ရဲ့ နေရာမှာ ကာလရှည် အစားထိုးနိုင်ဖို့ ရည်ရွယ်လာကြောင်းလည်း သိထားရတာ ဖြစ်ပါတယ်။ Credit;လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/185730112022-678x381.jpg",
"imgurl2":"no",
"imgurl3":"no",
"video":"no"
 },

   {"ndate":"Nov 30, 2022",
"htext":"ကွင်းလယ်လူ ၃ ဦးအတွက် ပြိုင်ဘက် ပေါ်လာခြင်း၊ ကာဖူးရဲ့ ထောက်ခံမှု၊ ရှုံးထွက်တက်တဲ့ ဟန်ဒါဆန်၊ ထရန့်၊ ဗန်ဒိုက်တို့နဲ့ လီဗာပူး သတင်းများ",
"btext1":"အင်္ဂလန်ကို ရှုံးထွက်တက်စေခဲ့တဲ့ ဝေးလ်နိုင်ပွဲမှာ ဟန်ဒါဆန်နဲ့ ထရန့်တို့ ခြင်္သေ့သုံးကောင်း အသင်းကို ကိုယ်စားပြုခွင့် ရခဲ့ကြပါတယ်။ နောက်တစ်ဆင့် ပြိုင်ဘက်ကတော့ ဆီနီဂေါဖြစ်ပါတယ်။\n\n ဗန်ဒိုက် ဦးဆောင်တဲ့ နယ်သာလန်အသင်းဟာ အိမ်ရှင် ကာတာအသင်းကို ၂-၀ ဖြင့် အနိုင်ယူကာ ရှုံးထွက်အဆင့်ထံ တက်ရောက်ခဲ့ပါပြီ။ နယ်သာလန်ဟာ ရှုံးထွက်မှာ အမေရိကန်ဖြင့် ယှဉ်ပြိုင်ရပါမယ်။\n\n လီဗာပူးအသင်းဟာ ယူရို သန်း ၅၀ နဲ့ ခေါ်ယူခွင့်ရမယ့် ဂတ်ပိုကို စိတ်ဝင်စားမှု ရှိတဲ့ အရိပ်အယောင်တွေ ပြလာတယ်လို့ မာဆေးဆိုဒ် သတင်းဌာနက ဖော်ပြပါတယ်။\n\n အင်္ဂလန်အသင်းမှာ ထရန့်ကို ပွဲထွက်လူစာရင်းကနေ မသုံးခြင်းအပေါ် နားမလည်နိုင်ဘူးလို့ ဘရာဇီး ကစားသမားဟောင်းဖြစ်တဲ့ ဘောလုံး ဂန္တဝင်ကြီး ကာဖူးက မှတ်ချက်ပေးလိုက်ပါတယ်။ ",
"btext2":"အန်ဇို ဖာနန်ဒက်စ်ကို ဇန်နဝါရီ အပြောင်းအရွှေ့မှာ လက်လွတ်ခံမှာ မဟုတ်ဘဲ သူ့ကို အလိုရှိရင် ယူရို သန်း ၁၂၀ ပေးရမယ်လို့ ဘင်ဖီကာဘက်က ကြေးတောင်းနေပါပြီ။\n\n လီဗာပူးအသင်းဟာ Anfield Road ပွဲကြည့်စင် အပြီးသတ်သွားရင် အဆိုပါ ပွဲကြည့်စင်ဘက်ကိုကော Main Stand ကိုပါ နာမည် ရောင်းချမှု ပြုလုပ်ဖို့ စဉ်းစားနေပါတယ်။\n\n ဂါနာ ကွင်းလယ်လူ ခူးဒက်စ်နဲ့ သတင်းထွက်ပေမယ့် အသင်းဘက်က ဘယ်လင်ဟမ်နဲ့ ခံစစ်ပိုင်းကို ပိုမို ကူညီနိုင်တဲ့ နောက်ထပ် ကွင်းလယ်လူ တစ်ဦးကို ဦးစားပေး ခေါ်ယူလိုနေတာလို့ သိရပါတယ်။ ",
"btext3": " ဘယ်လင်ဟမ်ကို ခေါ်ယူရေးမှာ လီဗာပူးရဲ့ အဓိက ပြိုင်ဘက်က ချယ်ဆီးဖြစ်လာနိုင်ပြီး အန်ဇိုကို ခေါ်ယူမယ်ဆိုရင် ရီးရဲလ်မက်ဒရစ်နဲ့ ယှဉ်ပြိုင်ရမှာဖြစ်ကာ ကိုင်ဆီဒိုအတွက်ဆိုရင် ယူနိုက်တက်နဲ့ ယှဉ်ပြိုင်ရပါမယ်။ လီဗာပူး ကစားသမားဟောင်း ကိုလို တိုရေးဟာ သူ့ရဲ့ ပထမဆုံးသော မန်နေဂျာတာဝန် ရယူမှုအဖြစ် ဝီဂန်အသင်းကို စတင် ကိုင်တွယ်ပြီ ဖြစ်ပါတယ်။လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/92530112022-678x381.jpg",
"imgurl2":"no",
"imgurl3":"no",
"video":"no"
 },

   {"ndate":"Nov 29, 2022",
"htext":"ဒီရာသီ လီဗာပူးအသင်းရဲ့ အဆိုးဝါးဆုံး ရှုံးပွဲကို ရွေးထုတ် ဖွင့်ဟသွားတဲ့ ဗဟိုခံစစ်မှုး ဗန်ဒိုက်",
"btext1":" နယ်သာလန် အသင်းနဲ့ အတူ ကမ္ဘာ့ဖလား ပြိုင်ပွဲဝင် ကစားနေတဲ့ လီဗာပူးအသင်းရဲ့ ဗဟိုခံစစ်မှုး ဗာဂျယ် ဗန်ဒိုက်က ဒီရာသီ ရုန်းကန်နေရတဲ့ ကလပ်အသင်း လီဗာပူးမှာ ဘယ်ပွဲက အခြေအနေ အဆိုးဆုံး ဖြစ်ခဲ့သလဲ ဆိုတာနဲ့ ပတ်သတ်ပြီး နယ်သာလန် သတင်းစာ Algemeen Dagblad နဲ့ ပြောဆို ဖြေကြားသွားခဲ့ပါတယ်။\n\n ဗန်ဒိုက်က ” လီဗာပူးမှာ ကျနေ်ာတို့ နစ်မြုပ်ခဲ့တာကို ပြောမယ်ဆိုရင် အထူးသဖြင့် နာပိုလီနဲ့ (၄-၁ နဲ့ ရှုံးတဲ့ ချန်ပီယံလိဂ် ပွဲ) မှာပါ။ အဲ့တာကြီးက နည်းနည်းတော့ များလွန်းတယ်​လေ၊ ဟုတ်တယ်မလား။\n\n အဲဒီပွဲမှာ ကျနေ်ာတို့ တကယ်ကြီးကို ဆိုးဝါးခဲ့တာပါ။ ကျနော်တို့ ကိုယ့် ပုံစံကိုယ် ပြန် မရနိုင်ဘူးကို ဖြစ်သွားခဲ့တာ ” လို့ နယ်သာလန် သတင်းစာနဲ့ အင်တာဗျူးမှာ ပြောဆိုခဲ့တာပါ။",
"btext2":" လီဗာပူးအသင်းဟာ ဒီရာသီ အစောပိုင်း ကာလတွေမှာ ပြည်တွင်း ပရီးမီးယားလိဂ်မှာရော ချန်ပီယံလိဂ်မှာပါ ရလဒ်ကောင်း၊ ခြေစွမ်းကောင်းတွေ ရဖို့ ရုန်းကန်နေခဲ့ရတာပါ။ စက်တင်ဘာလထဲမှာ နာပိုလီကို ဂိုးပြတ်ကြီး ရှုံးလိုက်တာက လီဗာပူး အခြေအနေ ဆိုးကို အထွဋ်အထိပ် ရောက်သွားစေခဲ့ပါတယ်။\n\n ဒါပေမယ့် ယာဂင်ကလော့ပ်နဲ့ အသင်းသားတွေက ထိုရှုံးပွဲ နောက်ပိုင်းမှာ ပြန် အားစိုက်လာခဲ့ပြီး ကမ္ဘာ့ဖလား ပြိုင်ပွဲ မတိုင်ခင်မှာ လေးပွဲ ဆက် နိုင်ပွဲနဲ့ ရာသီဝက်ကို အနားပေးနိုင်ခဲ့ပါတယ်။\n\n လီဗာပူးအသင်းဟာ ပရီးမီးယားလိဂ် အမှတ်ပေးဇယားမှာတော့ အဆင့် ၆ နေရာမှာသာ ရှိနေသေးပြီး အဆင့် ၄ နေရာမှ စပါးအသင်းနဲ့ ၇ မှတ် ထိ ကွာဟနေဆဲ ဖြစ်ပါတယ်။Credit;လီဗာပူးတင်းစုံ",
"btext3": "no ",
"imgurl1":"https://nyanaykhin.com/wp-content/uploads/2022/11/nn3011-678x381.jpg",
"imgurl2":"https://nyanaykhin.com/wp-content/uploads/2022/09/11349192022-1536x904.jpg",
"imgurl3":"no",
"video":"no"
 },
   {"ndate":"Nov 29, 2022",
"htext":"ခူးဒက်စ်အတွက် အားထုတ်မယ်၊ ထရိုဇတ်ကို ငြင်းဆန်၊ ဟန်ဒါဆန် ကိုနတေး ပွဲထွက်ရမယ့် အုပ်စုနောက်ဆုံးပွဲနဲ့ လီဗာပူး သတင်းများ",
"btext1":" ဒီရာသီ လီဗာပူးရဲ့ အဆိုးရွားဆုံး ရှုံးပွဲအဖြစ် နာပိုလီကို အဝေးကွင်းမှာ ၄-၁ ဆိုတဲ့ ရလဒ်နဲ့ အရေးနိမ့်တဲ့ပွဲကို ဗန်ဒိုက်က ရွေးချယ်ခဲ့ပါတယ်။\n\n အင်္ဂလန်အသင်းနဲ့ ဝေးလ်အသင်းတို့ ယှဉ်ပြိုင်မယ့် အုပ်စုတွင်း နောက်ဆုံးပွဲမှာ ဟန်ဒါဆန် ပွဲထွက်မယ်လို့ သိရပါတယ်။ ကိုနတေးကလည်း တူနီရှားနဲ့ပွဲမှာ ပြင်သစ်အတွက် ပွဲထွက်ရမယ် သတင်းတက်နေပါတယ်။\n\n ဘာစီလိုနာ နည်းပြ ဇာဗီက လက်ရှိ ကမ္ဘာ့ဖလားမှာ သူအကြိုက်ဆုံး ကစားသမား ၆ ဦးကို ရွေးချယ်ခဲ့ပြီး လီဗာပူးမှ ခံစစ်မှူး ကိုနတေးကိုလည်း ထည့်သွင်းခဲ့ပါတယ်။\n\n မာနေး ဒဏ်ရာသတင်းကြားအပြီးမှာ ဗန်ဒိုက်တင် မဟုတ်ဘဲ လီဗာပူးအသင်းသား အများအပြားက ဆီနီဂေါ တိုက်စစ်သမားကို ဆက်သွယ်ပြီး သတင်းမေးခဲ့ကြတာ ဖြစ်ပါတယ်။",
"btext2":" နွေတုန်းက ဘရိုက်တန် ကစားသမား ထရိုဇတ်ကို ခေါ်ယူဖို့ လီဗာပူးအသင်းကို ကိုယ်စားလှယ်တွေက ချိတ်ဆက်ခဲ့ပြီး မာဆေးဆိုဒ် ကလပ်က ငြင်းဆန်ခဲ့တယ်လို့ သိရပါတယ်။\n\n လီဗာပူးအသင်းဟာ အက်ဖ်အေဖလား တတိယအဆင့်ကို ဇန်နဝါရီလအတွင်း အိမ်ကွင်းမှာ ကစားရမှာဖြစ်ပြီး ပရီးမီးယားလိဂ်ကလပ် ဝုဗ်အသင်းနဲ့ အတွဲကျနေပါတယ်။\n\n ညာအစွန်လူ ထရန့်က အင်္ဂလန်အသင်း လေ့ကျင့်ရေးမှာ ဂိုးကန်သွင်းမှု လေ့ကျင့်နေတဲ့ ဗီဒီယိုတွေကို တွစ်တာကနေ ဖော်ထုတ်လာပါတယ်။\n\n နယ်သာလန် သတင်းထောက်တွေက လီဗာပူးအသင်းဟာ ဂါနာနဲ့ အေဂျက် ကွင်းလယ်လူ ခူးဒက်စ်ကို ခေါ်ယူရေး စျေးကွက်တွင်း ဝင်ရောက်လာမယ်လို့ ဆိုပါတယ်။\n\n လီဗာပူး အကယ်ဒမီထွက် အဲဗာတန် ခံစစ်မှူး ကော်နာ ကုတ်ဒီက သူ့ကို အနီလား အပြာလားလို့ မေးတဲ့ ဟန်ဒါဆန်ရဲ့ မေးခွန်းကို အတော်လေး အကြပ်ရိုက်ခဲ့ပြီး အခုတော့ အပြာပေါ့လို့ ရယ်မော ဖြေဆိုခဲ့ပါတယ်။ ကုတ်ဒီကပဲ ဟန်ဒါဆန်ဟာ အင်္ဂလန် အဝတ်လဲခန်းမှာ ဘယ်လင်ဟမ်ကို အရမ်းကို ဂရုစိုက်ပေးတယ်လို့ သတင်းပေးခဲ့ပါတယ်။\n\n ကော်နာ ဘရတ်ဒလေဟာ လိဂ်ဝမ်းကလပ် ဘော်တန်မှာပဲ ရာသီကုန်ထိ အငှားဆက်နေမှာပါ။ အစွန်သမားရဲ့ တောက်ပလာမှုကြောင့် ချန်ပီယံရှစ်ကလပ် ပရီစတန်ဘက်က ဇန်နဝါရီမှာ သူ့ကို အငှား ပြောင်းချိတ်နိုင်ဖို့ ကြိုးစားနေတာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/93029112022-678x381.jpg",
"imgurl2":"no",
"imgurl3":"no",
"video":"no"
 },

     {"ndate":"Nov 28, 2022",
"htext":"ဂတ်ပိုအတွက် လီဗာပူးထံက ချိတ်ဆက်မှုကို ရလိုကြောင်း ပီအက်စ်ဗီဘက်က ထုတ်ပြောပြီး စျေးပါ ပြောလာ",
"btext1":"ကမ္ဘာ့ဖလားမှာ တောက်ပနေတဲ့ တိုက်စစ်မှူး ဂတ်ပိုဟာ ကလပ်အဆင့်မှာ ပျမ်းမျှ ၂ပွဲတိုင်းမှာ တစ်ဂိုးကျော် ရရှိခဲ့တာဖြစ်ပြီး ဒီရာသီ ၂၄ ပွဲမှာ ၁၃ ဂိုး သွင်းယူထားသူ ဖြစ်ပါတယ်။\n\n ပီအက်စ်ဗီအသင်းရဲ့ စီအီးအို မာဆယ်ဘရန်းက သူတို့ဟာ နွေတုန်းက ဂတ်ပိုအတွက် လိဒ်စ်ယူနိုက်တက်ရဲ့ ကမ်းလှမ်းမှုကို ငြင်းပယ်ဖို့ ဆုံးဖြတ်နိုင်ခဲ့ပေမယ့် ပရီးမီးယားလိဂ် ထိပ်တန်းကလပ် တစ်သင်းက ကမ်းလှမ်းလာရင်တော့ တားဆီးဖို့ရာ သူတို့လည်း တတ်နိုင်မှာ မဟုတ်ဘူးလို့ ဝန်ခံခဲ့ပါတယ်။\n\n “ လီဗာပူးက အမြဲတမ်း အာရုံစိုက်နေတဲ့ ကလပ်တစ်ခုပါ။ တခါတလေ သူတို့က နောက်နှစ်အတွက် ကစားသမားတွေကို နိုဝင်ဘာမှာ ခေါ်လေ့ရှိတယ်။ နွေရာသီမှာ ဂတ်ပိုကို ခေါ်ယူဖို့အတွက် သူတို့က ပါတနာကောင်း ဖြစ်မှာလား။ ဒါပေါ့။ ဖြစ်နိုင်တာပေါ့။ ",
"btext2":" လိဒ်စ်ဘက်က အပိုဆုကြေး ယူရို ၁၁ သန်း + ပြောင်းရွှေ့ကြေးသန်း ၃၀ နဲ့ ကမ်းလှမ်းခဲ့ပါတယ်။ အဲ့အပိုဆုကြေးထဲက ၆ သန်းက လိဒ်စ်ယူနိုက်တက်တို့ ချန်ပီယံလိဂ် ကစားခွင့်ရရင် ပေးရမယ့်ဟာပါ။ ဒါပေမယ့် ပီအက်စ်ဗီအသင်းဘက်က ဘယ်သူ တစ်ဦးကမှ အဲ့ဒါကို လက်မခံချင်ခဲ့ပါဘူး။\n\n ဂတ်ပိုအတွက် ကျွန်တော်တို့ လိုချင်တဲ့ ပမာဏကို ကမ်းလှမ်းလာရင် ကျွန်တော်တို့ ရောင်းမှာပဲ။ အဲ့ကျရင် သူ့ကို တားလို့မရဘူးလေ။ အပိုဆုကြေးတွေ အပါအဝင် ကျွန်တော်တို့က ယူရိုသန်း ၅၀ အထိ လိုချင်တာပါ ” လို့ ဘရန်းက ပြောကြားခဲ့တာ ဖြစ်ပါတယ်။\n\n နယ်သာလန်ဘက်က လီဗာပူးကို စျေးကွက်ထဲ ဝင်လာဖို့ ဖိတ်ခေါ်လိုနေပေမယ့် အသင်းဟာ ဖာမင်နိုကို သက်တမ်းတိုးဖို့ အာရုံစိုက်နေပြီး ဘရာဇီးသားနဲ့ စာချုပ်သစ်ကိစ္စ မအောင်မြင်မှဘဲ တိုက်စစ်ပိုင်း အင်အားဖြည့်ရေးဘက် ဦးလှည့်မယ်လို့ သိထားရပါတယ်။\n\n လီဗာပူး တိုက်စစ်မှာတော့ ဆာလာ၊ နူးညက်စ်၊ ဂျိုတာ၊ ဒီယက်စ်၊ ဖာမင်နို ဆိုပြီး ရွေးချယ်စရာ ၅ ဦး ရှိနေတာကြောင့် ၂၀၂၃ နွေမှာ ကွင်းလယ်ကိုပဲ အဓိက အာရုံစိုက် အားဖြည့်မှာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/183428112022-678x381.jpg",
"imgurl2":"https://nyanaykhin.com/wp-content/uploads/2022/11/183728112022.jpg",
"imgurl3":"no",
"video":"no"
 },

    {"ndate":"Nov 28, 2022",
"htext":"FSG က ဆော်ဒီထံ အသင်းကို ထိုးရောင်းလိုက်ရင် လီဗာပူးအသင်းကို အားမပေးတော့ဘူး ဆိုတဲ့ ပရိသတ်များ",
"btext1":"လီဗာပူးအသင်းကို ဝယ်ယူရေးအတွက် ဆော်ဒီနဲ့ ကာတာ အခြေစိုက် လုပ်ငန်းစုတွေက စကားပြောနေကြောင်း သတင်းတွေ ထွက်ပေါ်လာနေပါတယ်။\n\n ဆိုလိုတာက အနာဂတ်မှာ လီဗာပူးအသင်းရဲ့ ပိုင်ရှင်ဟာ မန်စီးတီးနဲ့ နယူးကာဆယ်တို့လို အစိုးရပိုင်း နောက်ခံရှိတဲ့ အာရပ်အဖွဲ့တွေက ပိုင်ဆိုင်တာမျိုး ဖြစ်လာနိုင်တာပါ။ ဒီအပေါ်မှာ အမြင်အမျိုးမျိုး ရှိနေကြပြီး ခက်ခဲတဲ့ ကာလတစ်လျှောက် အသင်းကို သစ္စာရှိစွာ အားပေးခဲ့ကြတဲ့ အချို့ပရိသတ်တွေ ကတော့ သဘောမကျပါဘူး။\n\n နိုင်ငံတကာ ပရိသတ်တွေအတွင်းမှာတော့ လီဗာပူးအသင်း အောင်မြင်နိုင်ရေး ငွေသုံးမယ့် ပိုင်ရှင်တွေလက်ထဲ ရောက်မယ်ဆိုရင် ဘယ်သူပဲ ပိုင်ဆိုင်ပါစေ ပြဿနာ မရှိပေမယ့်လို့ အချို့ကတော့ အသင်းရဲ့ ယဉ်ကျေးမှုနဲ့ အစဉ်အလာ ပျက်ဆီးမှာကို မမြင်လိုကြပါဘူး။",
"btext2":"ဒီကိစ္စဟာ လူမှုကွန်ယက်မှာ အတော်လေး အငြင်းပွားနေကြတာဖြစ်ပြီး လူအခွင့်အရေး စံနှုန်းပိုင်းမှာ နာမည်ဆိုးဖြင့် သတင်းကြီးတဲ့ အာရပ်အဖွဲ့ တစ်ခုခုထံ လီဗာပူးအသင်း ရောက်သွားမယ်ဆိုရင် အသင်းကို အားပေးခြင်းကနေ ရပ်ဆိုင်းမယ်လို့ ထုတ်ပြောတဲ့ ပရိသတ်တွေပါ ရှိနေပါတယ်။\n\n ကလပ်ကို သစ္စာရှိ အားပေးလာတဲ့ မျိုးဆက်နဲ့ ယနေ့ခေတ် မျိုးဆက်ကြား မတူညီတဲ့ အမြင်တွေ ရှိလာနေခဲ့ပြီ ဖြစ်ပါတယ်။ အာရပ်အနွယ်လက်ထဲ အသင်းရောက်ရှိသွားရင် ဆိုတဲ့ ကိစ္စအတွက် ပရိသတ်တွေရဲ့ တုန့်ပြန်မှုထဲမှာ လူကြိုက်များနေတဲ့ မှတ်ချက်တွေကို ဖော်ပြသွားပါမယ်။ (မူရင်းနာမည်တွေကိုတော့ မထည့်ထားပါဘူး)\n\n ” ကျနော်တော့ မုန်းမိပါမယ်။ တကယ်တမ်းက ဘာဖြစ်လာမယ် ဆိုတာကို ကျနော် မသိပါဘူး။ ကျနော်ကတော့ အခြား အသင်းကို ပြောင်းပြီး အားပေးမိမယ်လို့ပဲ ပြောရမှာပါပဲ။\n\n ဒါပေမယ့်ဗျာ အသင်းကို အားပေးလာတာ ဆယ်စုနှစ်တွေကို ကျော်နေခဲ့ပါပြီ။ ဒီတော့ အခြားအသင်း အားပေးမှာထက် ကျနော်တော့ ဘောလုံးကို အားပေးခြင်းကနေ ဝေးကွာသွားတာပဲ ဖြစ်လာမယ်လို့ ထင်မိတာပါပဲ။ ” ",
"btext3": " ” လီဗာပူးကို အရှေ့အလယ်ပိုင်း အဖွဲ့တစ်ခုက ထိန်းချုပ်သွားရင် ကျနော်တော့ အသင်းကို အားပေးတာ ရပ်လိုက်တော့မှာပါ။ ဘယ်တော့လွဲမလဲဗျာ ဒါပေမယ့် ဒါကပဲ အကောင်းဆုံး ရွေးချယ်မှု ဖြစ်သွားမှာပါ။ ”\n\n ” တကယ့် ကိစ္စကြီးပါပဲ။ ကျနော်အတွက်တော့ ကွင်းထဲမှာ ဘယ်လိုတွေ ပြောင်းလဲလာမယ် ဆိုတာထက် ဒီအသင်း အသိုင်းအဝိုင်းနဲ့ အစဉ်အလာကပဲ ပိုလို့ အရေးကြီးပါတယ်။ ”\n\n ” ဆုဖလားနည်းနည်းအတွက် ဘယ်လို ပိုင်ရှင်ပဲ ပြောင်းပြောင်း ရပါတယ်လို့ ပရိသတ်ထုကြီးက လက်ခံမယ်ဆိုရင် အဲ့တာက လီဗာပူးမြို့ရဲ့ ပုံရိပ်တွေကို စော်ကားလိုက်တာပါပဲ။ ”\n\n ” အရှေ့အလယ်ပိုင်းက ကောင်တွေကို ငါတို့ အသင်းကို ဝယ်ဖို့ လုပ်မယ့်အစား ဒိုးလိုက်တော့လို့ လေးလေးစားစား ပြောလိုက်ရအောင်ကွာ။ “Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/172928112022-678x381.jpg",
"imgurl2":"https://nyanaykhin.com/wp-content/uploads/2022/11/185927112022.jpg",
"imgurl3":"no",
"video":"no"
 },
    {"ndate":"Nov 28, 2022",
"htext":"ဆောင်းပါး | အုပ်ချုပ်မှု အပြောင်းအလဲကနေ ပိုင်ရှင် အပြောင်းအလဲထံ စတင် ဦးတည်လာတဲ့ အန်ဖီးရပ်ဝန်း",
"btext1":" လီဗာပူး အားကစားဒါရိုက်တာ ဂျူလီယန်ဝတ်နဲ့ သုတေသန ဒါရိုက်တာ အိုင်ယန်ဂရေဟမ်တို့ နှစ်ယောက်လုံးဟာ နောက်နှစ်မှာ ရာထူးကနေ နုတ်ထွက်တော့မှာ ဖြစ်ပါတယ်။\n\n ဂျူလီယန်ဟာ နွေရာသီကမှ အားကစားဒါရိုက်တာ ရာထူးကို ဆက်ခံခဲ့တာဖြစ်ပေမယ့် ရာသီကုန်ရင် ထွက်ခွာတော့မယ့် ဆုံးဖြတ်ချက်ဟာ လီဗာပူးအတွက် အံ့ဩစရာရော၊ စိတ်ပျက်စရာပါ ဖြစ်ပေမယ့် သူကိုယ်တိုင်ကပဲ အသင်းသစ်ကို ပြောင်းမှာ မဟုတ်ဘဲ ခဏအနားယူချင်လို့သာ ဖြစ်တယ်လို့ ကလပ် အကြီးအကဲတွေကို ရှင်းပြခဲ့ပါတယ်။\n\n လီဗာပူးဟာ ဝတ်ကို အသင်းမှာ ဆက်နေအောင် ဆွဲဆောင်ဖို့ အတော်လေး ကြိုးစားခဲ့ပေမယ့် အသင်းကို ရောင်းချမယ့် အလားအလာနဲ့ အုပ်ချုပ်မှုဆိုင်ရာ ခေါင်းဆောင်ပိုင်း\n\nအပြောင်းအလဲတွေဟာ သူ့ရဲ့ ဆုံးဖြတ်ချက်မှာ အတော်လေး လွှမ်းမိုးမှု ရှိခဲ့ပါတယ်။",
"btext2":" FSG ဥက္ကဌ မိုက်ခ်ဂေါ်ဒန်က အသင်းရောင်းချရေးကို အာရုံစိုက်ဖို့ သူ့ရဲ့ လီဗာပူးအသင်း နေ့စဉ်အလုပ်တာဝန်တွေကနေ အနားယူခဲ့တာကလည်း ဂျူလီယန်ရဲ့ ဆုံးဖြတ်ချက်မှာ\n\nသက်ဆိုင်ခဲ့ပါတယ်။ လီဗာပူးမှာ ဂေါ်ဒန်၊ ကလော့ပ်နဲ့ အားကစားဒါရိုက်တာ (အက်ဒွပ်နဲ့ ဝတ်) တို့ဟာ သုံးဦးစပ် ဦးဆောင်မှုလိုမျိုး ပူးပေါင်းလုပ်ဆောင်ခဲ့ကြတာ ဖြစ်ပါတယ်။ အသင်းပိုင်ရှင် Fenway Sports Group ဟာ သင့်တော်တဲ့ ကမ်းလှမ်းမှုရရင် အသင်းမှာ ရင်းနှီးမြုပ်နှံမှုအသစ်တွေကို လက်ခံဖို့ ဒါမှမဟုတ် အပြီးသတ် ရောင်းချလိုက်ဖို့ အလားအလာတွေကို ကြိုဆိုကြောင်း ပြောဆိုခဲ့တာဖြစ်ပါတယ်။\n\n ဂေါ်ဒန်က ဒီကိစ္စကို ဦးဆောင် လုပ်ကိုင်ပေးနေတယ်လို့ သိထားရတယ်။\n\n ကစားသမားတွေ ရောင်းချမှုကနေပဲ အဓိက ဝင်ငွေရယူခဲ့တဲ့ FSG ရဲ့ စံနှုန်းဟာ ကြီးကျယ်တဲ့ အောင်မြင်မှုတွေရခဲ့ပြီးနောက် မကြာခင်မှာ ပိုင်ရှင် အပြောင်းအလဲနဲ့အတူ အဆုံးသတ်ရဖို့ နီးလာပြီဆိုတဲ့ ပြောဆိုမှုတွေ အသင်းတွင်းမှာ ရှိနေပါတယ်။\n\n လီဗာပူးမှာ ကြီးမားတဲ့ အပြောင်းအလဲတွေဖြစ်နေတာ သိသာပါတယ်။ အတ်ဝပ် ထွက်သွားတဲ့နောက် သူ့နေရာအတွက် ဂျူလီယန်ဝတ်က ရွေးချယ်ခံခဲ့ရသူဖြစ်ပေမယ့် သူထွက်သွားရင် ကြီးမားတဲ့ ဟာကွက်တစ်ခု ဖြစ်စေမှာဖြစ်ပြီး ကလပ်ရဲ့ ဦးတည်ချက်ကလည်း မေးခွန်းထုတ်စရာ ဖြစ်လာတော့မှာပါ။",
"btext3": " FSG ဟာ ကလပ်ကို ဂုဏ်သိက္ခာနဲ့ တန်ဖိုးပိုင်း ကြီးမားမှုအတွက် ပြောင်းလဲပေးခဲ့တာ ဖြစ်ပေမယ့် သူတို့ရဲ့ ‘ကိုယ်ပိုင် ရပ်တည်ချက်’ စံကို ဘယ်လောက်ကြာကြာ ဆက်လက်ထိန်းသိမ်းနိုင်မှာလဲ? ဂျူလီယန် ဝတ်၊ ဖယ်လိုး၊ ဟန်တာနဲ့ ကလော့ပ်တို့က ရေကို ဝိုင်ဖြစ်အောင် ဘယ်လောက်ကြာကြာ ပြောင်းလဲပေးနိုင်ဖို့ မျှော်လင့်ရမလဲ?\n\n ဘာပဲဖြစ်ဖြစ် အန်ဖီးမှာ ဝတ်ရဲ့ ခြေရာလက်ရာတွေ ကျန်နေမှာ အသေချာပါ။ သူဟာ ကလပ်ရဲ့ အငှားပေါ်လစီကို ကြီကြီးမားမား ပြောင်းလဲပေးခဲ့တာဖြစ်ပြီး ‘အယ်လီဆန်၊ ဖာဘင်ညို၊ သီယေဂို၊ ကိုနတေး၊ ဒီယက်ဇ်၊ ဒါဝင်’ စတဲ့ အရေးပါတဲ့ အပြောင်းအရွှေ့တွေ အပြင် ဆာလာ၊ ထရန့်၊ ဗန်ဒိုက်၊ ဂျိုတာ၊ အယ်လီးယော့တို့ကို စာချုပ်သစ်ချုပ်ရာမှာ ထဲထဲဝင်ဝင် ပါဝင်ပတ်သက်ခဲ့တာ ဖြစ်ပါတယ်။\n\n အခုကနေ သူထွက်ခွာသွားမယ့် အချိန်အထိ အရင်လို အလုပ်တွေ လုပ်နေဦးမှာပဲဖြစ်ကာ အန်ဖီးမှာ အချိန်တွေက ပြောင်းလဲလာပြီ၊ ပိုကောင်းသွားမလား ပိုဆိုးသွားမလားဆိုတာကို စိတ်ဝင်စားစွာ စောင့်ကြည့်ဖို့ပဲ ရှိပါတယ်။ Credit; လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/11/110528112022-678x381.jpg",
"imgurl2":"no",
"imgurl3":"no",
"video":"no"
 },
    {"ndate":"Nov 28, 2022",
"htext":"ဆွစ်ဇလန်ပွဲလွဲမယ့် အယ်လီဆန်၊ ရိုက်ကို ခေါ်ချင်ရင် ဖာဘင်ညိုကို ရောင်းထုတ်ဖို့ လိုခြင်း၊ ကာတာက ဝယ်ဖို့ စဉ်းစားဆဲနဲ့ လီဗာပူး သတင်းများ",
"btext1":" လီဗာပူးအသင်းဟာ ဩဂုတ်လကတည်းက လစ်လပ်နေတဲ့ အသင်းရဲ့ ဆရာဝန် နေရာအတွက် Jonathan Power ကို အမြဲတမ်း ရာထူးနဲ့အတူ ခန့်အပ်နိုင်ခဲ့ပါပြီ။ ကလပ် ဆရာဝန်သစ်ဟာ ဒီဇင်ဘာမှာ အသင်းနဲ့အတူ ကာတာထံ လိုက်ပါသွားပါမယ်။\n\n ဟန်ဒါဆန်ဟာ အင်္ဂလန်အသင်းမှာ ရှိနေတဲ့စဉ် အသေးစား ဒဏ်ရာ ရနေခဲ့တာကြောင့် ဒီအပတ်မှာ သီးသန့် လေ့ကျင့်ရေးတွေကို လုပ်ဆောင်နေရပါတယ်။\n\n ဘယ်လင်ဟမ်ကို ခေါ်ယူရေးမှာ လီဗာပူးအသင်းက သိပ်ကောင်းတဲ့ အခွင့်အရေး ရှိနေပေမယ့် တောင်အမေရိက ကွင်းလယ်လူ နှစ်ဦးကိုလည်း ယာဂင်ကလော့ပ်က စောင့်ကြည့်နေသေးတယ်လို့ ဂျာမာန် သတင်းထောက်က ဖော်ပြပါတယ်။\n\n ကိတ်တာနဲ့ ချိန်ဘာလိန်တို့ကို အလွတ်နဲ့ လက်လွတ်မှာဖြစ်ပြီး သူတို့အတွက် လီဗာပူးအသင်းဟာ ဘာပလန်မှ ဆက်လက် အသက်သွင်းမှာ မဟုတ်ပါဘူး။ အဲ့အစား တစ်ဦးထက် ပိုတဲ့ ကွင်းလယ်လူတွေကို ခေါ်ယူလိမ့်မယ်လို့ အပြောင်းအရွှေ့ဆိုင်ရာ သတင်းထောက် ရိုမန်နိုက ပြောပါတယ်။",
"btext2":" အယ်လီဆန်ဟာ တုပ်ကွေး လက္ခဏာနဲ့အတူ ဘရာဇီးအသင်း လေ့ကျင့်ရေးကို ပျက်ကွက်ခဲ့ကာ ဆွစ်ဇလန်နဲ့ပွဲကို လွဲချော်သွားမယ်လို့ သိရပါတယ်။\n\n ကနေဒါ တိုက်စစ်မှူး ဂျွန်နသန် ဒေးဗစ်က ပရီးမီးယားလိဂ်ထံ ပြောင်းရွှေ့ဖို့ ဦးတည်လာပါပြီ။ ဂျိုတာကို မခေါ်ယူခင်မှာ လီဗာပူးအသင်းက ဒေးဗစ်ကို အတော်လေး ကင်းထောက် စောင့်ကြည့်ခဲ့ဖူးပါတယ်။\n\n ပရီးမီးယားလိဂ် ကလပ် တစ်သင်းကို ဝယ်ယူရေးအတွက် ကာတာဘက်က စိတ်ဝင်စားနေတယ် ဆိုတဲ့ ကိစ္စဟာ စူစမ်းလေ့လာနေဆဲ အဆင့်ဖြစ်သလို အခုထိတော့ တွေးဆကြည့်ဆဲ အခြေအနေမှာပဲ ရှိနေပါသေးတယ်။\n\n ဒီကလန်ရိုက်ကို ခေါ်ယူလိုတယ်ဆိုရင် လီဗာပူးအသင်းက ဖာဘင်ညိုကို ရောင်းထုတ်ရပါလိမ့်မယ်လို့ အသင်း သတင်းထောက် Neil Jones က ဖော်ပြသွားပါတယ်။\n\n လီဗာပူးအသင်းရဲ့ လူငယ်အသင်း နည်းပြဟောင်း ဂယ်ရီ အိုနေးဟာ ဘုန်းမောက်အသင်း အမြဲတမ်း မန်နေဂျာအဖြစ် ခန့်အပ်ခံခဲ့ရပြီ ဖြစ်ပါတယ်။Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/85828112022-678x381.jpg",
"imgurl2":"no",
"imgurl3":"no",
"video":"no"
 },

   {"ndate":"Nov 27, 2022",
"htext":"၃ သင်းထဲက ၁ သင်းရွေးမယ့် ဘယ်လင်ဟမ်၊ ၎င်းအပါ ပစ်မှတ် ၃ ခု ချိန်ထားတဲ့ လီဗာပူး",
"btext1":" လီဗာပူးဟာ ဥရောပ ထိပ်တန်းကလပ်တွေ အလိုအရှိရဆုံး ကစားသမား ဖြစ်လာတဲ့ ဒေါ့မွန်ကွင်းလယ်လူနဲ့ ခိုင်မာတဲ့ ချိတ်ဆက်မှု ရှိနေတာပါ။ ဒါ့အပြင် ဘယ်လင်ဟမ်ကို ခေါ်ယူဖို့ ပြိုင်ဆိုင်နေဆဲ ကလပ်သုံးသင်းထဲက တစ်သင်း အပါအဝင် ဖြစ်ပါတယ်။\n\n လီဗာပူးနည်းတူ မန်စီးတီး၊ ချယ်ဆီး၊ ရီးရဲလ်မက်ဒရစ်နဲ့ ယူနိုက်တက်တို့ကလည်း ဘယ်လင်ဟမ်နဲ့ ချိတ်ဆက်ခဲ့တာဖြစ်ပြီး ကစားသမားရဲ့ အနာဂတ်အပေါ် ဂျာမန်မီဒီယာတွေထံကနေ နောက်ဆုံးသိရတဲ့ သတင်းကို ပြောပြပေးပါမယ်။\n\n လီဗာပူးဟာ ဘယ်လင်ဟမ်ကို ခေါ်ယူဖို့ ပြိုင်ပွဲထဲမှာ ရှိနေသေးတဲ့ ကလပ်သုံးခုထဲက တစ်ခုဖြစ်တယ်လို့ Sky Germany သတင်းထောက် ဖလော်ရီရန် ပလက်တင်ဘက်က ဆိုပါတယ်။ ဒါပေမယ့် ယူနိုက်တက်ကတော့ ဒီပြိုင်ပွဲထဲမှာ မရှိတော့ဘူးလို့ ၎င်းက ဆက်လက် အသိပေးခဲ့ပါတယ်။\n\n လီဗာပူးနဲ့ ယာဂင်ကလော့ပ်တို့ဟာ ဘယ်လင်ဟမ်ကို ရရှိဖို့ အစွမ်းကုန် ကြိုးစားနေပေမယ့် FFP စည်းမျဉ်းတွေကြောင့် ဘယ်လောက်ကျကျ ပေးမယ်ဆိုတဲ့ အနေအထားမှာ မရှိပါဘူး။ ဘယ်လင်ဟမ်အတွက် ဖြစ်နိုင်တဲ့ တန်ကြေးက ယူရိုသန်း ၁၅၀ ဝန်းကျင်လောက်မှာ ရှိနေတယ်လို့ သိရပါတယ်။",
"btext2":"လီဗာပူးဟာ ဘယ်လင်ဟမ်ကို ဦးစားပေးအဖြစ် သတ်မှတ်ထားပေမယ့် အရံပစ်မှတ် အနေနဲ့ တောင်အမေရိကက တခြားကစားသမားနှစ်ယောက်ကိုလည်း စောင့်ကြည့်နေတာပါ။ သူတို့က အီကွေဒေါမှ ကိုင်ဆီဒို၊ အာဂျင်တီးနားမှ အန်ဇို ဖာနန်ဒက်ဇ်တို့ဖြစ်မယ်လို့ ယုံကြည်ရပါတယ်။\n\n လီဗာပူးအသင်းဟာ ဂါနာမှ ခူးဒက်စ်ကို စောင့်ကြည့်နေကြောင်း သတင်းတွေ ထွက်နေသလို ကွင်းလယ်ကို လူသစ် တစ်ဦးတည်း အားဖြည့်ဖို့ စီစဉ်ထားတာ မဟုတ်ဘူးလို့လည်း သိထားရတယ်။ ",
"btext3": "ပလက်တင်ဘက်ရဲ့ အဆိုကတော့ ‘ယူနိုက်တက်မှာ အခွင့်အရေး မရှိတော့ဘူး။ လီဗာပူး၊ စီးတီးနဲ့ ရီးရဲလ်သာ ပြိုင်ဆိုင်နေပါတယ်။။ လီဗာပူးနဲ့ ကလော့ပ်က အရမ်းကြိုးစားနေပေမယ့် တန်ကြေးက ယူရိုသန်း၁၅၀ထိ မြင့်တက်နေလို့ FFP စည်းမျဉ်းက အတားအဆီးဖြစ်နေမှာပါ။\n\n ဗဟိုကွင်းလယ်လူ နေရာအတွက် လီဗာပူးရဲ့ပစ်မှတ်က ဘယ်လင်ဟမ်အပြင် တောင်အမေရိက ကစားသမားနှစ်ယောက် ရှိနေပါသေးတယ် ” လို့ ဆိုတာပဲ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/95027112022-678x381.jpg",
"imgurl2":"no",
"imgurl3":"no",
"video":"no"
 },    
   {"ndate":"Nov 27, 2022",
"htext":"ကာတာ၊ ဆော်ဒီနဲ့ အမေရိကန်ဘက်က အဖွဲတွေနဲ့ FSG တို့ကြား လီဗာပူးကို ရောင်းချရေး တွေ့ဆုံမှုတွေ စတင်",
"btext1":"လီဗာပူးအသင်းကို ဝယ်ယူဖို့အတွက် အဖွဲ့ ၃ ဖွဲ့လောက်က FSG နဲ့ စကားပြောနေကြောင်း အင်္ဂလန်သတင်းတွေမှာ ဖော်ပြမှုတွေ ရှိလာပါတယ်။\n\n ဒီသတင်း ဘယ်လောက် အတိုင်းအတာ ယုံကြည်ရမလဲဆိုတာ ပြောရခက်ပေမယ့် အားကစားဒါရိုက်တာ ဂျူလီယန်ဝပ် ထွက်ခွာခြင်းဟာ ၂၀၂၃ ခုနှစ်မှာ လီဗာပူးအသင်းရဲ့ ပိုင်ရှင် အပြောင်းအလဲ ဖြစ်ပေါ်လာတော့မယ့် လမ်းစပါလို့ ဂျိမ်းပီယာဇ်နဲ့တကွ အသင်း သတင်းထောက်တွေရဲ့ သုံးသပ်ချက်တွေ အပြီးမှာ စတင်လာခဲ့တာပါ။\n\n လီဗာပူးကို ဝယ်ယူရေး ကမ်းလှမ်းမှု ၃ ဖွဲ့ဟာ ဆော်ဒီ၊ ကာတာနဲ့ အမေရိကန်က အဖွဲ့တွေလို့ ဖော်ပြခံနေရတယ်။ လီဗာပူးအသင်းမှာ အဓိက တာဝန်ယူထားတဲ့ မိုက်ဂေါ်ဒန် ရာထူးကနေ နောက်ဆုတ်နေခြင်းကလည်း အသင်းကို ပေါင် ၃ ဘီလျံ ကျော်ဖြင့် ရောင်းထုတ်ရေး ကိစ္စ ဦးဆောင်နိုင်ဖို့ ဖြစ်ပါတယ်။\n\n စိတ်ဝင်စားစရာ အချက် (၂) ခုကတော့ ဆော်ဒီရဲ့ အားကစား ဝန်ကြီးက သူတို့ နယ်ပယ်ဘက်က တစ်ဖွဲ့ဖွဲ့ဟာ ပရီးမီးယားလိဂ်ကလပ် လီဗာပူး၊ ယူနိုက်တက်တို့ကို ကမ်းလှမ်းမယ်ဆိုရင် ထောက်ပံ့ပေးမယ်လို့ ထုတ်ပြောထားပါတယ်။ ",
"btext2":" လူ့အခွင့်အရေးပိုင်းတွေ နာမည်ပျက်ရှိတဲ့ အဖွဲ့တွေက ဝယ်ယူလာမယ်ဆိုရင် ကန့်သတ်ချက်တွေ ထုတ်မယ်လို့ ယူဆခံရတဲ့ ပရီးမီးယားလိဂ်ကလည်း အင်္ဂလန်ကလပ်တွေကို ဆော်ဒီဘက်က ဝယ်ယူခဲ့ရင် ဟန့်တားမှု မလုပ်မယ့် အနေအထားမျိုး လမ်းဖွင့်လာပါတယ်။\n\n သေချာတာ တစ်ခုကတော့ ဒီမိုကရေစီ ရွေးချယ်မှုတွေ ရှိထားတဲ့ အစိုးရဖြစ်ဖြစ်၊ ရေနံအနွယ်ဖြစ်ဖြစ် ကလပ်ကို ကမ်းလှမ်းမယ်ဆိုရင် FSG နဲ့ ညိနှိုင်းဖို့ လမ်းပွင့်လာနေပြီး ၂၀၂၃ ထဲမှာ တိုးတက်တဲ့ ကိစ္စတွေကို ကြားသိလာရဖို့ ရှိနေတာ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/1859271120221-678x381.jpg",
"imgurl2":"no",
"imgurl3":"no",
"video":""
 },
     {"ndate":"Nov 27, 2022",
"htext":"လီဗာပူးအသင်းပိုင်ရှင် FSG ဟာ ကလပ်ကို ပေါင် ၃ ဘီလီယံနဲ့ ရောင်းချသွားမယ့် ကိစ္စ",
"btext1":" လီဗာပူးအသင်းပိုင်ရှင် FSG ဟာ ကလပ်ကို ပေါင် ၃ ဘီလီယံနဲ့ ရောင်းချသွားမယ့် ကိစ္စအတွက် ဆော်ဒီအာရေးဗျ နဲ့ ကာတာ စီးပွားရေး အုပ်စုတွေနဲ့ ဆွေးနွေးလျက် ရှိနေပါတယ်။ ဆော်ဒီအာ‌ရေးဗျ အားကစား ဝန်ကြီးချုပ် Prince Abdulaziz bin Turki Al-Faisal ကလည်း ဒီတစ်ပတ်မှာ လီဗာပူး နဲ့ မန်ယူနိုက်တက် အသင်းတွေကို သူတို့နိုင်ငံရဲ့ private company တွေက ဝယ်ယူရန် စိတ်ဝင်စားနေမှု အပေါ် အားပေးထားခဲ့ပါတယ်။ ဒါ့အပြင် လီဗာပူးဟာ အမေရိကန် ‌အခြေစိုက် buyer နဲ့လည်း ဆွေးနွေးမှုတွေ လုပ်နေပါတယ်။ Credit;sports myanmar",
"btext2":"no",
"btext3": "no",
"imgurl1":"https://scontent-lax3-1.xx.fbcdn.net/v/t39.30808-6/316815036_3502535170026512_7170075744497176310_n.jpg?_nc_cat=110&ccb=1-7&_nc_sid=8bfeb9&_nc_ohc=CMsoLPsV2VUAX8YpaRd&tn=DoiZQBbWqEKP2qeL&_nc_ht=scontent-lax3-1.xx&oh=00_AfDaAmcDhh4nXihfoSlSVMPsFQz2L-XtUF03WQ8MJTnI2w&oe=6388217A",
"imgurl2":"no",
"imgurl3":"no",
"video":"no"
 },
    {"ndate":" Nov 27, 2022",
"htext":"ဘယ်လင်ဟန် ချိတ်ဆက်မှု စတင်ခြင်း၊ ဆော်ဒီကို တားမှမဟုတ်တဲ့ ပရီးမီးယားလိဂ်၊ အပြောင်းအရွှေ့ သတင်းအချို့နဲ့ လီဗာပူး သတင်းများ",
"btext1":" လီဗာပူး လက်ထောက်နည်းပြ ပပ်လင်ဒါးက နယ်သာလန် တိုက်စစ်သမား ဂတ်ပိုကို အတော်လေး အထင်ကြီးပြီး အသင်းအတွက် ခေါ်ယူလိုတယ်လို့ သတင်းထွက်နေပါတယ်။\n\n ပြင်သစ်အသင်းဟာ ဒိန်းမတ်ကို အနိုင်ယူပြီး ရှုံးထွက်အဆင့်ထံ တက်ရောက်ခဲ့ပါပြီ။ ခံစစ်မှူး ကိုနတေးကတော့ ဒိန်းမတ်နဲ့ပွဲမှာ ပါဝင်ကစားခဲ့ရခြင်း မရှိပါဘူး။\n\n ဆော်ဒီဘက်က လီဗာပူးနဲ့ ယူနိုက်တက်ကို စိတ်ဝင်စားကြောင်းတွေ ပြသမှု ရှိလာတဲ့နောက် အသင်းပိုင်ရှင်သစ်တွေနဲ့ ဒါရိုက်တာသစ် ဖြစ်လာမယ့်သူတွေရဲ့ နောက်ကြောင်း စစ်ဆေးမှုလုက်မယ် စည်းမျဉ်းထုတ်ထားတဲ့ ပရီးမီးယားလိဂ်က ပိုင်ရှင် အပြောင်းအလဲကို လက်ခံမယ့် သဘော ထုတ်ပြောလာပါတယ်။\n\n ဘယ်လင်ဟမ်အတွက် လီဗာပူးဘက်က ချိတ်ဆက်မှု စတင်နေပြီလို့ အပြောင်းအရွှေ့ဆိုင်ရာ သတင်းထောက် ရိုမန်နိုက ထုတ်ပြောလာပါတယ်။",
"btext2":" ဒေါ့မွန်အသင်းနဲ့ ၂၀၂၃ နွေမှာ စာချုပ်ကုန်မယ့် ဂျာမနီ ဆယ်ကျော်သက် တိုက်စစ်မှူး မိုကိုကိုက ဘွန်ဒက်လီဂါကလပ်မှာ ဆက်နေလိုကြောင်း ပြောဆိုသွားပါတယ်။\n\n လီဗာပူးဘက်က အခြေအနေ စောင့်ကြည့်နေတဲ့ ချယ်ဆီး ကွင်းလယ်လူ မေဆန်မောင့်ဟာ စတမ်းဖိုဒ့်ဘရစ်ချ် တာဝန်ရှိသူတွေရဲ့ တစ်ပတ် လုပ်ခ ပေါင် ၂ သိန်းဖြင့် ကမ်းလှမ်းမှုကို ငြင်းဆန်ခဲ့ပါတယ်။\n\n လီဗာပူးနဲ့ ချယ်ဆီးတို့က စိတ်ဝင်စားထားတဲ့ လိုက်ဇစ် ကွင်းလယ်လူ လိုင်မာဟာ ပြည်တွင်းပြိုင်ဘက် ဘိုင်ယန်မြူးနစ် အသင်းထံ ပြောင်းရွှေ့ဖို့ ဦးတည်နေပါတယ်။\n\n လီဗာပူးက ချိတ်ဆက်နေတဲ့ ဆယ်ကျော်သက် တိုက်စစ်သမား အန်းဒရစ်ကို ဘာစီလိုနာဘက်က အပြောင်းအရွှေ့အတွက် စကားပြောနေပြီ ဖြစ်ပါတယ်။\n\n လက်ရွေးစင် အသင်းကနေ ပြန်လာပြီဖြစ်တဲ့ ဆာလာဟာ ဒီဇင်ဘာမှာ ကလပ်နဲ့ ပြန်လည် ပူးပေါင်းဖို့ လေ့ကျင့်ရေးတွေ စလုပ်နေပါပြီ။\n\n ထရန့်ကို ကမ္ဘာ့ဖလားမှာ မသုံးသေးတဲ့ ဆောက်ဂိတ်ရဲ့ ဆုံးဖြတ်ချက်အပေါ် ဝေဖန်မှုတွေ ထွက်ပေါ်နေပြီး အင်္ဂလန်ရဲ့ ညာအစွန်နေရာမှာ ဖန်တီးမှု မရှိခြင်းတွေကို ထောက်ပြသွားပါတယ်။",
"btext3": " no",
"imgurl1":"https://nyanaykhin.com/wp-content/uploads/2022/11/91527112022-678x381.jpg",
"imgurl2":"no",
"imgurl3":"no",
"video":"no"
 },
   {"ndate":" Nov 26, 2022 ",
"htext":"ကွင်းလယ်လူ တစ်ဦးထက် ပိုခေါ်ဖို့ရှိခြင်း၊ ကမ္ဘာ့ဖလားထံ ကင်းထောက် စောင့်ကြည့်နေမှုနဲ့ လီဗာပူး သတင်းများ",
"btext1":" အင်္ဂလန်နဲ့ အမေရိကန်တို့ ၀-၀ သရေကျတဲ့ ကမ္ဘာ့ဖလားပွဲမှာ ပွဲချိန် ၆၉ မိနစ်အတွင်း ဟန်ဒါဆန်က ဘယ်လင်ဟမ် နေရာမှာ လူစားဝင် ကစားခဲ့ပါတယ်။\n\n ယာဂင်ကလော့ပ်က ဂျူလီယန် ဝတ်ကို အသင်းကနေ မထွက်ဖို့ တားမြစ်နေပေမယ့် မာဆေးဆိုဒ်သားကတော့ ရာသီကုန်ရင် ရာထူးကနေ အနားယူမှာပါ။\n\n အတ္တလန်တာအသင်းမှ အသက် ၁၈ နှစ်အရွယ် ခံစစ်မှူး စကယ်ဗီနီကို ခေါ်ယူဖို့ လီဗာပူးအသင်းဘက်က စိတ်ဝင်စားနေပြီး စီးရီးအေကလပ်က ဆယ်ကျော်သက်လေးအတွက် ယူရို သန်း ၃၀ ထိ တောင်းဆိုလိုနေပါတယ်။\n\n လီဗာပူး ယူ-၂၁ တိုက်စစ်သမား လေတန် စတီးဝပ်ဟာ Fleetwood Town ကို ၇-၄ ဖြင့် အနိုင်ရတဲ့ပွဲမှာ ကိုယ်တိုင် ၄ ဂိုး သွင်းယူခဲ့ပါတယ်။",
"btext2":" လီဗာပူးအသင်းဟာ အင်္ဂလန်အသင်းမှ ဘယ်လင်ဟမ်နဲ့ ဂါနာအသင်းမှ ခူးဒက်စ်တို့ရဲ့ ခြေစွမ်းကို ကမ္ဘာ့ဖလားအတွင်း ဆက်လက် စောင့်ကြည့်နေပြီး နှစ်ဦးလုံးက အသင်းရဲ့ ပစ်မှတ်တွေအဖြစ် ရေပန်းစားနေပါတယ်။\n\n အဘာဒင်ထံ အငှားထွက်ကစားနေတဲ့ ကွင်းလယ်လူ ကလာဆန်ဟာ နံပါတ် ၆ နေရာကနေ တိုက်စစ်အားသန်တဲ့ နေရာကို ပြောင်းကစားနေပြီး ခြေစွမ်းပြနေကာ ၄ ဂိုးသွင်းပြီး ဂိုးထောက်ပံ့မှု ၂ ကြိမ် လုပ်လာပါတယ်။\n\n နယ်သာလန် တိုက်စစ်သမား ဂတ်ပိုကို စိတ်ဝင်စားနေတဲ့ ကလပ် ၄ သင်းထဲမှာ လီဗာပူးလည်း ပါဝင်နေတယ်လို့ နယ်သာလန် သတင်းဌာနတွေက ဖော်ပြပါတယ်။\n\n လီဗာပူးအသင်း အုပ်ချုပ်မှုမှာ အပြောင်းအလဲတွေ ရှိနေပေမယ့် ကလော့ပ်ကတော့ ရာထူးမှာ ဆက်ရှိနေမှာဖြစ်ကာ အပြောင်းအရွှေ့မှာ ကွင်းလယ်လူ တစ်ဦးထက် ပိုခေါ်လိမ့်မယ်လို့ သတင်းထောက် ရိုမန်နိုက ဆိုပါတယ်။ Credit;လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/90926112022-678x381.jpg",
"imgurl2":"no",
"imgurl3":"no",
"video":"no"
 },
 
   {"ndate":"Nov25,2022",
"htext":"NEWS: အပြောင်းအရွှေ့ ကိစ္စတွေကို ကလော့ပ် ကိုယ်တိုင် ကိုင်နေပြီဖြစ်ကြောင်း Paul Joyce ထုတ်ဖော်",
"btext1":" လီဗာပူး အားကစားဒါရိုက်တာ ရာထူးကနေ ဂျူလီယန်ဝတ် နုတ်ထွက်ခဲ့တယ် ဆိုတဲ့ သတင်းထွက်လာခဲ့နောက် ကလော့ပ်ဟာ ကလပ်မှာ ကစားသမားသစ် ခေါ်ယူရေး ကိစ္စတွေအတွက် လုပ်ပိုင်ခွင့် ပိုရလာနေတယ်လို့ သိရပါတယ်။\n\n နွေရာသီမှာ မိုက်ကယ် အတ်ဝပ် နေရာကို ဆက်ခံခဲ့တဲ့ ဂျူလီယန်ရဲ့ နုတ်ထွက်မှုဟာ လီဗာပူးရဲ့ မရေရာမှုတွေ တိုးလာနေတဲ့ ကာလအတွင်းမှာ အံ့ဩစရာ သတင်းတစ်ပုဒ် ဖြစ်လာခဲ့ပါ\n\nတယ်။ FSG ဟာ ကလပ်အတွက် ကမ်းလှမ်းမှုတွေကို ဖိတ်ခေါ်နေပြီး မိုက်ဂေါ်ဒန်ဟာ အသင်းရောင်းချရေး ကိစ္စမှာ အာရုံစိုက်ဖို့ သူ့ရာထူးကနေ နောက်ဆုတ်ထားတာ ဖြစ်ပါတယ်။ The Times မှ သတင်းထောက် Paul Joyce ကတော့ ဂျူလီယန်ရဲ့ ထွက်ခွာမှုအပေါ်မှာ အသေးစိတ် ဖော်ပြခဲ့ပြီး သူဟာ တခြားအသင်းကို ပြောင်းရွှေ့မှာ မဟုတ်ဘူးလို့ ကလပ်\n\nအကြီးအကဲတွေက ယုံကြည်နေတာနဲ့အတူ ခဏတာ အနားယူခြင်းမျိုးသာ ဖြစ်တယ်လို့ FSG ကို ပြောကြားခဲ့တာ ဖြစ်ပါတယ်။",
"btext2":" ဒါ့အပြင် ကလော့ပ်ဟာ လွန်ခဲ့တဲ့ ၁၂လအတွင်း ကလပ်ရဲ့ အပြောင်းအရွှေ့ ပေါ်လစီ အပေါ်မှာ ပိုပြီး အဓိကကျသူ ဖြစ်လာခဲ့ပါတယ်။ Paul Joyce ရဲ့ အဆိုအရ လူးဝစ် ဒီယက်ဇ်ကို ပေါ်တိုကနေ စပါးထံ မရောက်ခင် ဖြတ်ခေါ်ယူဖို့ တိုက်တွန်းခဲ့တာက ကလော့ပ်နဲ့ လီဗာပူးနည်းပြ အဖွဲ့ဝင်တွေ ဖြစ်ပါတယ်။\n\n ကလော့ပ်ဟာ ချန်ပီယံလိဂ်မှာ ဘင်ဖီကာနဲ့ ကစားခဲ့ချိန်အတွင်း ဒါဝင်နူးညက်စ်ကို သဘောကျခဲ့ပြီး ဒီနွေမှာ ဘင်ဖီကာသားကို ရအောင် ခေါ်ယူဖို့ အားပေးခဲ့တာ ဖြစ်တယ်လို့လည်း သိရပါတယ်။\n\n နောက်နှစ် အပြောင်းအရွှေ့ ကာလတွေက အရေးပါလာနိုင်တာနဲ့အတူ ကလော့ပ်က လီဗာပူးအသင်းကို အင်အားဖြည့်တင်းရေးမှာ ပါဝင်နေရတာဟာ လီဗာပူးရဲ့ လူသစ်ခေါ်ယူရေးအဖွဲ့မှာ အဓိကနေရာတွေ ကသောင်းကနင်း ဖြစ်နေတာကြောင့်လည်း သက်ဆိုင်ပါတယ်။",
"btext3": " အတ်ဝပ် ထွက်ခွာသွားတာက အသင်းရဲ့ လာမယ့် အပြောင်းအရွှေ့ အစီအစဉ်တွေ အပေါ် သက်ရောက်မှုရှိမှာ မဟုတ်ဘူးလို့ FSG က ယုံကြည်နေခဲ့သလို ကလော့ပ်ဟာ အသင်း ပြန်လည်တည်ဆောက်ရေးမှာ အရေးပါတဲ့ နေရာကနေ ပါဝင်ပေးနေတာ ဖြစ်ပါတယ်။\n\n လီဗာပူးရဲ့ ပစ်မှတ်တွေအကြောင်းပြောရင် ဂျူ့ဒ် ဘယ်လင်ဟမ်က နာမည်ကြီးဖြစ်ပြီး သူ့ကို ခေါ်ယူနိုင်ရင် ထိပ်ဆုံးလေးသင်းထဲ ဝင်ဖို့ အခွင့်အရေး ပိုများလာလိမ့်မယ်လို့ Paul Joyce က မှတ်ချက်ပေးခဲ့ပါတယ်။\n\n Goal မှ လီဗာပူး သတင်းထောက် Neil Jones ကတော့ FSG ရဲ့ ‘ရသလောက်ပဲသုံး’ ဆိုတဲ့ ဆောင်ပုဒ်ဟာ အဆုံးသတ်သွားတော့မယ်လို့ ယုံကြည်မှုရှိနေတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/174625112022-678x381.jpg",
"imgurl2":"no",
"imgurl3":"no",
"video":"no"
 },

    {"ndate":"Nov25,2022",
"htext":"ငယ်ဘဝ အိပ်မက်က စပိန်မှာ ကစားချင်ခဲ့တာဖြစ်ပေမယ့် အခုတော့ အခြားအိပ်မက် ရှိနေပြီလို့ ဒီယက်ဇ် ပြောလာ",
"btext1":" ငယ်စဉ်တုန်းက စပိန်ကလပ်တစ်ခုအတွက် ကစားပေးဖို့ဟာ အိမ်မက်ဖြစ်တယ်လို့ လူးဝစ်ဒီယက်ဇ်က ပြောဆိုခဲ့ပေမယ့် လက်ရှိမှာ လီဗာပူးကနေ ထွက်ခွာဖို့ မစဉ်းစားထားဘူးလို့ ကတိပေးခဲ့ပါတယ်။\n\n ကိုလံဘီယာ တောင်ပံကစားသမားဟာ ဒီနှစ် ဇန်နဝါရီမှာ ပေါ်တိုကနေ လီဗာပူးထံ ပြောင်းရွှေ့ခဲ့တာဖြစ်ပြီး ချက်ချင်းပဲ အသင်းမှာ အထိုင်ကျခဲ့ပါတယ်။ သူဟာ ဒီရာသီမှာ ပြင်းထန်တဲ့ ဒဏ်ရာမရခင်အထိ အသင်းအတွက် သွင်းဂိုး ၅ဂိုး သွင်းယူပေးခဲ့တာ ဖြစ်ပါတယ်။\n\n ဒီယက်ဇ်ဟာ ဒဏ်ရာကနေ ပြန်သက်သာလာတာနဲ့ လီဗာပူးရဲ့ တိုက်စစ် ဘယ်ခြမ်းမှာ နေရာပြန်ရဖို့ ကြိုးစားလာမှာပါ။ သူဟာ လက်ရှိ အန်ဖီးမှာ အကြွင်းမဲ့ ပျော်ရွှင်နေပေမယ့် လာလီဂါကို ပြောင်းရွှေ့လိုတဲ့ ရည်မှန်းချက်အကြောင်း ဝန်ခံစကား ပြောခဲ့ပါတယ်။\n\n ဒီယက်စ်က “ ကျွန်တော် စပိန်ကလပ် တစ်သင်းအတွက် ကစားပေးချင်ပါတယ်။ ဒါက ကျွန်တော့်မိသားစုရဲ့ အာရုံကို အမြဲတမ်း ဆွဲဆောင်ထားခဲ့တာပါ။ ဒါပေမယ့် ဒါက ကလေးဘဝ အိမ်မက် ပိုဆန်ပါတယ်။",
"btext2":"အခုချိန်မှာ ကျွန်တော်က ကမ္ဘာ့အကြီးမားဆုံး ကလပ်တစ်ခုဖြစ်တဲ့ လီဗာပူးနဲ့အတူ ဆုဖလားတွေ ကိုင်မြှောက်ဖို့၊ သမိုင်းတွင်အောင် လုပ်ဖို့ပဲ စဉ်းစားတယ်။ သူတို့ ကျွန်တော့်ကို ပေးခဲ့တဲ့ အခွင့်အရေးအတွက် အရမ်းကျေးဇူးတင်ပါတယ် ” လို့ ပြောခဲ့ပါတယ်။\n\n အန်ဖီးနဲ့ စာချုပ်သက်တမ်း လေးနှစ်ခွဲ ရှိနေတဲ့ ဒီယက်ဇ်ဟာ အခုချိန်မှာ ကြံ့ခိုင်မှု ပြန်ပြည့်ဝလာဖို့ အာရုံစိုက်ထားပြီး ကမ္ဘာ့ဖလား ကစားနေတဲ့ အသင်းဖော်တချို့ကို စောင့်ကြည့်သွားမှာ ဖြစ်ပါတယ်။ ကိုလံဘီယာကတော့ ပြိုင်ပွဲဝင်ခွင်နဲ့ လွဲချော်ခဲ့ပြီး ကမ္ဘာ့ဖလား ကစားခွင့်မရလို့ သူ့ရဲ့ ဝမ်းနည်းမှုကိုလည်း ဝန်ခံခဲ့ပါတယ်။ ",
"btext3": " “ နာကျင်ရတယ်။ အရမ်းနာကျင်ရပါတယ်။ ဒါက ကျွန်တော် ကစားခွင့်ရမယ့် ပထမဆုံး ကမ္ဘာ့ဖလား ဖြစ်ခဲ့တာပါ။ တခါတလေ ကျွန်တော် ဒါကို မယုံနိုင်လို့ အချိန်တွေကို နောက်ပြန်လှည့်ချင်မိတယ်။ အခုတော့ နောက်ထပ် ကမ္ဘာ့ဖလား ရောက်လာတဲ့အထိ စောင့်ရတော့မှာပေါ့ ” လို့ ဒီယက်ဇ်က ပြောခဲ့တာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/200225112022-678x381.jpg",
"imgurl2":"no",
"imgurl3":"no",
"video":"no"
 },

    {"ndate":"Nov25,2022",
"htext":"ကလော့ပ်နဲ့ စီအီးအို ဟိုဂန်တို့ ဦးဆောင်ပြီး အဖွဲ့သစ် ပြန်ဖွဲ့ဖို့ရှိကာ ၂၀၂၃ မှာ ပိုင်ရှင် ပြောင်းလဲဖွယ်ရှိလာ",
"btext1":" လီဗာပူးအသင်းရဲ့ အားကစားဒါရိုက်တာ ဂျူလီယန်ဝတ်နဲ့ ဒေတာ သုတေသန ဒါရိုက်တာ အိုင်ယန်ဂရေဟမ်တို့ ထွက်ခွာခြင်းနဲ့အတူ ပိုင်ရှင် အပြောင်းအလဲ ဖြစ်ဖို့က နီးစပ်လာမယ် ယုံကြည်ရပါတယ်။\n\n ဂျူလီယန်ဝတ်ဟာ ၂၀၁၂ မှာ မန်စီးတီးကနေ လီဗာပူးထံ ပြောင်းလာသူဖြစ်ပြီး သူ ထွက်ခွာမယ်လို့ ရုတ်တရတ် ထုတ်ဖော်မှုဟာ ကလပ်ရဲ့ တာဝန်ရှိသူတွေကို အံ့အားသင့်စေခဲ့ပါတယ်။ အိုင်ယန်ဂရေဟမ်ကလည်း လီဗာပူးမှာ ရှိခဲ့တာ ၁၁ နှစ်ကျော်ပြီဖြစ်တဲ့ ကာလရှည် အမှုထမ်းဖြစ်ပါတယ်။\n\n လီဗာပူးရဲ့ စီမံရေးရာပိုင်းမှာ ကာလရှည် ပါဝင်ထားတဲ့ ဂျူလီယန်ဝတ်ဟာ ကလပ်တွင်းမှာ နာမည်ကောင်းဖြင့် ထင်ရှားသူဖြစ်ပါတယ်။ ဒါပေမယ့် အတော်လေး တိုးတိတ်စွာ နေတတ်သူဖြစ်ပြီး မိုက်ကယ် အတ်ဝပ် ထွက်ခွာသွားချိန် အားကစားဒါရိုက်တာ ရာထူးကို လွဲယူမှပဲ လီဗာပူးပရိသတ်တွေက သတိထားမိလာကြပါတယ်။",
"btext2":"အခြားသော တာဝန်ရှိသူဖြစ်တဲ့ ဂေါ်ဒန်ကလည်း သူ့တာဝန်တွေကို စီအီးအိုဖြစ်သူ ဘီလီဟိုဂန်ကို စတင် လွဲပြောင်းပေးနေတာမို့ ၂၀၂၃ မှာ လီဗာပူးအသင်း ပိုင်ရှင် အပြောင်းအလဲ ဖြစ်လာတော့မယ်လို့ အသင်း သတင်းထောက် ဂျိမ်းပီယာဇ့်က ယုံကြည်နေပါတယ်။\n\n အသင်းပိုင်ရှင် အပြောင်းအလဲ ဖြစ်လာရင်တောင် ကလပ်က ထွက်မှာ မဟုတ်တဲ့ ကလော့ပ်ဟာ အန်ဖီးမှာ ၂၀၂၆ ခုနှစ်ထိ စာချုပ်ရှိနေပါတယ်။ အဓိက တာဝန်ရှိသူတွေ သူတို့တာဝန်ကနေ နောက်ဆုတ်လာမှုကြောင့် မကြာခင်မှာ နည်းပြကလော့ပ်နဲ့ အသင်းစီအီးအို ဟိုဂန်တို့ တွေ့ဆုံကာ အပြောင်းအရွှေ့ ရေးရာ စီမံမှုအတွက် အဖွဲ့သစ် တစ်ခုကို ပြန်ဖွဲ့စည်းမယ့် သဘောတွေ ရှိလာပါတယ်။ ",
"btext3": " လီဗာပူးအသင်း ဥရောပဝင်ခွင့် လွဲချော်မယ်ဆိုရင် လာမယ့်ရာသီအတွက် လူသစ် ခေါ်ယူရေးတွေမှာ ကြီးကြီးမားမား ထိခိုက်မှု ရှိသွားနိုင်ပါတယ်။ FSG ကတော့ ကမ္ဘာကျော်ခဲ့တဲ့ သူတို့ရဲ့ money ball ပလန်တွေ ဥရောပမှာ အလုပ်မဖြစ်တာကြောင့် အသင်းကို စွန့်ခွာဖို့ ပြင်ဆင်လာခဲ့ပြီဖြစ်ပါတယ်။\n\n မသေချာ မရေရာမှုတွေ ကြီးစိုးနေသလို လီဗာပူးအသင်း သမိုင်းကို အကြီးမားဆုံး အပြောင်းအလဲ ဖြစ်လာစေမယ့် ဒီကာလတွေမှာ ယာဂင်ကလော့ပ်က အသင်း ချော်ထွက် မသွားစေဖို့ နေရာစုံကနေ ပဲ့ကိုင်ပေးရတော့မှာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/95725112022-678x381.jpg",
"imgurl2":"https://nyanaykhin.com/wp-content/uploads/2022/11/100125112022.jpg",
"imgurl3":"no",
"video":"no"
 },
  
     {"ndate":"Nov 25, 2022",
"htext":"၂၀၂၃ ပိုင်ရှင် အပြောင်းအလဲ၊ ရာထူးက ထုတ်ခံရတဲ့ ဒါ့ကောက်၊ အကြီးပိုင်းတွေ နှုတ်ထွက်ခြင်းနဲ့ လီဗာပူး သတင်းများ",
"btext1":"အယ်လီဆန်ဟာ ဘရာဇီးအသင်းက ဆားဘီးယား အသင်းကို ၂-၀ ဖြင့် အနိုင်ရတဲ့ပွဲမှာ ပွဲထွက် ကစားသမားအဖြစ် ပါဝင်သွားပါတယ်။\n\n လီဗာပူး တိုက်စစ်သမားဟောင်း ဒါ့ကောက်ဟာ နယ်သာလန်ကလပ် ADO Den Haag အသင်းကို တာဝန်ယူပြီး ၁၇၆ ရက် အကြာမှာတော့ ရာထူးကနေ ထုတ်ပယ်ခံခဲ့ရပါတယ်။\n\n အားကစားဒါရိုက်တာ ဂျူလီယန် ဝတ်နဲ့ ဒေတာပိုင်းဆိုင်ရာ ဒါရိုက်တာဖြစ်သူ အိုင်ယန် ဂရေဟမ်တို့ဟာ ၂၀၂၃ နွေမှာ အသင်းကနေ ထွက်ခွာမယ်လို့ ကလပ်ကို အကြောင်းကြားခဲ့ပါတယ်။",
"btext2":" လီဗာပူးအသင်း ကင်းထောက်တွေဟာ ပေါ်တူဂီနဲ့ ဂါနာပွဲကို တက်ရောက်ပြီး ဂါနာ ကွင်းလယ်လူ ခူးဒက်စ်ရဲ့ ခြေစွမ်းကို တက်ရောက် ကြည့်ရှုခဲ့ပါတယ်။\n\n လာမယ့် နွေမှာ ဘယ်လင်ဟမ်ကို ခေါ်ယူလိုရင် လက်ရှိ အသင်းသားထဲက နာမည်ကြီး တစ်ဦးဦးကို ရောင်းထုတ်ရမှာဖြစ်သလို မဟုတ်ရင်တော့ ရင်းနှီးမြုပ်နှံသူ အသစ် အမြန်ရမှပဲ ဖြစ်နိုင်မယ်လို့ လီဗာပူး သတင်းထောက်တွေ စပြောလာပါပြီ။\n\n ကလပ်မှာ ဖြစ်ပေါ်နေတဲ့ အပြောင်းအလဲတွေအရ ၂၀၂၃ အတွင်း လီဗာပူးပိုင်ရှင်အဖွဲ့ အပြောင်းအလဲ ဖြစ်လာမယ်လို့ အသင်း သတင်းထောက် ဂျိမ်းပီယာဇ့်က ယုံကြည်နေပါတယ်။\n\n နွေမှာ ဒါဝင် နူးညက်စ်ကို ခေါ်ယူရေးဟာ ယာဂင်ကလော့ပ်ရဲ့ စိ်တ်ကြိုက်ဖြစ်ပြီး မနှစ်ကရာသီ ဘင်ဖီကာနဲ့ ချန်ပီယံလိဂ်ပွဲ ပြီးကတည်းက ကလော့ပ်က နံပါတ် ၉ နေရာအတွက် ဒါဝင်ကို မြင်ခဲ့တယ်လို့ သိရပါတယ်။",
"btext3": "လီဗာပူးအသင်းကို ရောင်းချဖို့ FSG ဘက်က အေးအေးဆေးဆေး ရှိနေဆဲ ဖြစ်ပေမယ့် လာမယ့် စျေးကွက်တွေမှာ သူတို့ဟာ မန်စီးတီး၊ နယူးကာဆယ်တို့နဲ့အပြိုင် လူသစ် ခေါ်ယူရေးဘက်မှာ ငွေကြေး သုံးစွဲနိုင်မှာ မဟုတ်ကြောင်း သေချာခဲ့ပါပြီ။\n\n ဆော်ဒီ အားကစားရေးဝန်ကြီးက လီဗာပူးနဲ့ မန်ချက်စတာ ယူနိုက်တက်လို အသင်းတွေကို ဝယ်ယူဖို့ သူတို့ စိတ်ဝင်စားမှုရှိတဲ့သဘောမျိုး ထုတ်ပြောလာပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/84525112022-678x381.jpg",
"imgurl2":"https://nyanaykhin.com/wp-content/uploads/2022/11/84725112022.jpg",
"imgurl3":"no",
"video":"no"
 },

    {"ndate":"Nov 24, 2022",
"htext":" NEWS: လီဗာပူးအသင်းရဲ့ director of research တာဝန်ယူထားတဲ့ အီယန်ဂရေဟမ်လည်း ရာသီကုန်မှာ သူ့ရာထူးကနေ ထွက်ခွာပါမယ်။ ",
"btext1":" လီဗာပူးအသင်းမှာ ရှိနေတာ ဆယ်စုနှစ် ကြာနေပြီဖြစ်တဲ့ အီယန်ဂရေဟမ်ဟာ အချက်အလက်ဆိုင်ရာ data အဖွဲ့ရဲ့ ခေါင်းဆောင်ဖြစ်ပြီး အားကစား-သိပ္ပံနဲ့ လူသစ် စုဆောင်းမှုတွေမှာလည်း ပူးတွဲ တာဝန်ရှိသူ တစ်ဦး ဖြစ်ပါတယ်။\n\n အသင်းရှိ လူအကုန်ထွက်ပြီး ကျနော်တို့လို အဝေးက ပရိသတ်တွေနဲ့ အန်ဖီးကွင်းပဲ ကျန်တာတော့ မဖြစ်လောက်ပါဘူး။Credit;လီဗာပူးသတင်းစုံ",
"btext2":" no",
"btext3": "no",
"imgurl1":"https://scontent-lax3-1.xx.fbcdn.net/v/t39.30808-6/316953580_2412249918922247_9215380674186306194_n.png?stp=cp6_dst-png&_nc_cat=104&ccb=1-7&_nc_sid=730e14&_nc_ohc=0_CXQgczLyUAX90akTe&_nc_ht=scontent-lax3-1.xx&oh=00_AfD0AzC9iCt9Dlo82M4QFCXU01SKubDB6L6CTgR_UFePuQ&oe=638570E3",
"imgurl2":"no",
"imgurl3":"no",
"video":"no"
 },
   {"ndate":"Nov 24, 2022",
"htext":"အသင်းက နေရာတိုင်းမှာ တိုင်ပတ်မှုတွေ ရင်ဆိုင်လာရပါပြီ",
"btext1":" - လီဗာပူးအသင်းဟာ အခုထိ အမြဲတမ်း ကလပ် ဆရာဝန်ကို ခန့်အပ်နိုင်ခြင်း မရှိသေးပါဘူး။\n\n - ဒီနှစ်တွေအတွင်း အသင်းအောင်မြင်ရေး အဓိကကျတဲ့ မိုက်ကယ် အတ်ဝပ်ကိုလည်း လက်လွတ်ခဲ့ရတယ်။\n\n - အသင်းကို အရောင်းစာရင်း တင်ခြင်းနဲ့အတူ လီဗာပူးရဲ့ အုပ်ချုပ်မှုတွေမှာ အဓိက လွှမ်းမိုးမှုရှိတဲ့ မိုက်ဂေါ်ဒန်ကလည်း သူ့ရဲ့ တာဝန်တွေကနေ ကန့်သတ်ခံလာရတယ်။\n\n - အခုချိန်ထိ ကလပ်အတွက် ရင်းနှီးမြုပ်နှံသူ ရှာဖွေမှုမှာ အလေးအနက် စိတ်ဝင်စား ပြောဆိုလာမှုတွေ မရှိသေးဘူး။",
"btext2":" - ၂၀၂၃ နွေမှာ ကလော့ပ်က အသင်းလူစာရင်းကို ကြီးကြီးမားမား အားဖြည့်မယ်လို့ ရည်ရွယ်ချိန်မှာ အားကစာဒါရိုက်တာ ဂျူလီယန် ဝတ်က အသင်းကနေ ရာသီကုန်မှာ နှုတ်ထွက်မယ့် စာတင်ခဲ့တယ်။\n\n - စျေးကွက်မှာ လီဗာပူးအသင်းအပြင် ယူနိုက်တက်ကိုလည်း အရောင်းစာရင်း တင်ထားတာမို့ ဘီလျံနာ ပိုင်ရှင်သစ်ရဖို့ ထင်သလောက် မလွယ်တာ ဖြစ်လာနိုင်ပါတယ်။",
"btext3": " အခုချိန်မှာ ကွင်းပြင်ပ ယိမ်းယိုင်မှုတွေက ကလော့ပ် ဦးဆောင်တဲ့ ကွင်းတွင်း အခြေအနေအပေါ် သက်ရောက်မှု ပြင်းထန်လာမှာလား? ဆိုတဲ့ မေးခွန်း တစ်ခုတည်းနဲ့တင် အရာအားလုံးဟာ စိုးရိမ်စရာ ဖြစ်လာနေပါတယ်။ Credit;လီဗာပူးသတင်းစုံ ",
"imgurl1":"https://scontent-lax3-1.xx.fbcdn.net/v/t39.30808-6/316805140_2412190612261511_3667987982672283873_n.jpg?_nc_cat=110&ccb=1-7&_nc_sid=730e14&_nc_ohc=QU0wd-QriYoAX_y78J4&_nc_ht=scontent-lax3-1.xx&oh=00_AfD3nz_lzCl6ka2_NeDnQYH0Sh9wCFW08OOFt4WJFOEU-g&oe=63845B35",
"imgurl2":"no",
"imgurl3":"no",
"video":"no"
 },
   {"ndate":"Nov 24, 2022",
"htext":"BREAKING: လီဗာပူးအသင်း အားကစားဒါရိုက်တာ ရာထူးကနေ ဂျူလီယန် ဝတ် နှုတ်ထွက်မည်",
"btext1":" လီဗာပူးအသင်းအတွက် နောက်ထပ် အံ့အားသင့်ဖွယ်သတင်းအဖြစ် အားကစားဒါရိုက်တာ ဂျူလီယန်ဝတ်ဟာ ဒီရာသီကုန်ရင် သူ့ရဲ့ ရာထူးကနေ ထွက်ခွာမယ်လို့ သိရပါတယ်။\n\n ဂျူလီယန်ဝတ်ဟာ မနှစ်က နွေကမှ အသင်းကနေ ထွက်ခွာသွားတဲ့ မိုက်ကယ်အတ်ဝပ် နေရာ အစားဝင်လာခဲ့သူပါ။ ၂၀၂၂ နွေစျေးကွက်တင် မဟုတ်ဘဲ ဒီယက်ဇ်ကို ခေါ်ယူပြီး ကာဗာရိုကို အကြို သဘောတူညီမှု ရခဲ့တဲ့ ဇန်နဝါရီတုန်းကလည်း အသင်းရဲ့ အပြောင်းအရွှေ့ ကိစ္စတွေကို အတ်ဝပ်အစား ဂျူလီယန် ဝတ်က ကိုင်တွယ်ခဲ့တာ ဖြစ်ပါတယ်။\n\n အတ်ဝပ်ဟာ လီဗာပူးမှာ ၁၀ နှစ်ကြာ ရှိခဲ့တာဖြစ်ပြီး စိန်ခေါ်မှုအသစ်တွေအတွက် ဆယ်စုနှစ်ကြာ သူရှိခဲ့တဲ့ အန်ဖီးကနေ ထွက်ခွာသွားတာ ဖြစ်ပါတယ်။ အသင်းဘက်က အတ်ဝပ် ထွက်ခွာသွားချိန်မှာ သူ့ရဲ့ လက်ထောက်အဖြစ် လုပ်ကိုင်နေတဲ့ ဂျူလီယန် ဝတ်ကို တာဝန်ပေးခဲ့ပါတယ်။",
"btext2":"၂၀၁၂ ခုနှစ်တည်းက လီဗာပူးအသင်းကို ရောက်လာခဲ့တဲ့ ဂျူလီယန် ဝတ်ဟာ ရာထူးတွေ တက်လာခဲ့ပြီး အတ်ဝတ်ရဲ့ လက်ထောက် မဖြစ်ခင် ၂၀၁၅ မှာ ကစားသမား အငှားပိုင်းဆိုင်ရာနဲ့ ဘောလုံးပါတနာများဆိုင်ရာ မန်နေဂျာအဖြစ် ရာထူးအသစ်ကို ရရှိခဲ့ပါတယ်။\n\n တစ်နှစ်အတွင်း မိုက်ကယ် အတ်ဝပ်ကော၊ ဂျူလီယန် ဝတ်ပါ ထွက်ခွာမှာဖြစ်ကာ FSG ဘက်က အသင်းကို ရောင်းချဖို့ ကြိုးစားမှုနဲ့အတူ အကြီးတန်း ရာထူးပိုင်းမှာ တာဝန်လွဲပြောင်းမှုလည်း ရှိထားပါတယ်။ ဒါ့အပြင် လီဗာပူးအသင်းဟာ ကလပ် ဆရာဝန် ရာထူးအတွက်တောင် အခုချိန်ထိ မခန့်အပ်နိုင်သေးပါဘူး။ ",
"btext3": " လီဗာပူးအသင်းက ဂျူလီယန် ဝတ် နေရာမှာ အစားဝင်လာပြီး ၂၀၂၃-၂၀၂၄ ဘောလုံးရာသီကစလို့ အသင်းရဲ့ အားကစား ဒါရိုက်တာ ရာထူးကို တာဝန်ယူပေးမယ့် လူသစ် တစ်ဦး ရှာရတော့မှာ ဖြစ်တယ်။ ကလပ်ပြင်ပက တစ်ဦးဦးကို ခေါ်ယူသွားမယ်လို့ ယူဆရပါတယ်။\n\n နွေကျရင် ဂျုလီယန် ဝတ် သူထွက်ခွာမယ်ဆိုတာက ဇန်နဝါရီမှာ လူသစ်ခေါ်ယူရေး ကြိုးစားနေတဲ့ အသင်းအတွက်ကော ၂၀၂၃ နွေမှာ ဘယ်လင်ဟမ်ကို ချိတ်ဆက်မယ်ဆိုတဲ့ အသင်းရဲ့ ပလန်အတွက်ပါ သက်ရောက်မှု ရှိလာမလား မသိရသေးတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/184124112022-678x381.jpg",
"imgurl2":"no",
"imgurl3":"no",
"video":"no"
 },
    {"ndate":"Nov 24, 2022",
"htext":"လီဗာပူးအသင်း ရောင်းချမှု နောက်ဆုံးရ အခြေအနေနဲ့ ရေနံ အနွယ်တွေကို ယှဉ်ဖို့ ခက်ခဲလာတဲ့ အသင်း ဘဏ္ဍာရေး",
"btext1":"လီဗာပူးအပြင် ပရီးမီးယားလိဂ်ပြိုင်ဘက် ယူနိုက်တက်ကလည်း ကလပ် အရောင်းစာရင်းထဲ ပါဝင်လာခြင်းနဲ့အတူ အင်္ဂလန်လိဂ်ရဲ့ ထိပ်သီး ကလပ် နှစ်သင်းဟာ ရင်းနှီးမြုပ်နှံသူတွေကို အပြိုင် ရှာဖွေနေပြီ ဖြစ်ပါတယ်။\n\n လီဗာပူးအသင်းကို FSG ဘက်က အရောင်းတင်တာ ဒါမှမဟုတ် ရှယ်ယာရှင် ခေါ်ယူတာ ဘယ်တစ်ခုကို ရွေးချယ်မလဲ မရေမရာ ဖြစ်နေကြစဉ်မှာပဲ ယူနိုက်တက်ကလည်း တူညီတဲ့ ထုတ်ပြောမှု လုပ်လာခဲ့တာပါ။ ဒါပေမယ့်လို့ သတင်းထောက် အများအပြားကတော့ ယူနိုက်တက်ကို လုံးဝ ရောင်းထုတ်လိုက်ဖို့ ဂလေဇာ မိသားစုက ရည်ရွယ်ထားတယ်လို့ ဆိုပါတယ်။\n\n ဥရောပစူပါလိဂ် မဖြစ်မြောက်ခြင်းဟာ လီဗာပူးအသင်းကို ရောင်းချဖို့ FSG ဘက်က စဉ်းစားလာရခြင်းဖြစ်ပြီး ယူနိုက်တက်ဘက်ကလည်း အလားတူပဲလို့ သိရတယ်။ ဒါကြောင့် ဝယ်လက်တွေက ထိပ်သီး နှစ်သင်းမှာ ဘယ်အသင်းကို ဝယ်ယူမလဲ ရွေးချယ်ခွင့်တွေ ရလာတဲ့ သဘောမျိုး ဖြစ်လာပါတယ်။",
"btext2":"လီဗာပူးကို ရောင်းချမယ်လို့ FSG ဘက်က ကြေညာခြင်းဟာ ကာလတစ်ခု ရှိလာပေမယ့် တိုးတက်တဲ့ အရိပ်အယောင် မမြင်ရသေးပါဘူး။ ဒါပေမယ့်လို့ လီဗာပူးအသင်းကို ရောင်းချရေးဟာ ကာလတိုမှာ မပြီးနိုင်ဘဲ ၂၀၂၃ ခုနှစ် တစ်ခုလုံး အချိန်ယူရမယ်ဆိုတာကို အသင်း သတင်းထောက်တွေက ဖော်ပြထားပြီး ဖြစ်ပါတယ်။\n\n လက်တလောမှာ လီဗာပူးရဲ့ ကိုယ်ပိုင် ဘဏ္ဍာရေး အခြေအနေအပေါ် အနည်းငယ် စိုးရိမ်တဲ့ အသံတွေ ထွက်လာခဲ့တယ်။ အပြောင်းအရွှေ့မှာ အသုံးစရိ်တ် မထုတ်နိုင်မှာ ဆိုတာမျိုးထက် မန်စီးတီး၊ နယူးကာဆယ်နဲ့ ပီအက်စ်ဂျီကို စျေးကွက်တွင်းမှာ ယှဉ်ပြိုင်နိုင်စွမ်း မရှိဘူးဆိုတဲ့ သဘောမျိုး ဖြစ်ပါတယ်။\n\n",
"btext3": "လီဗာပူးရဲ့ အမေရိကန် ပိုင်ရှင်တွေဟာ စပွန်ဆာ စာချုပ်ကြီးတွေ ရှာဖွေနိုင်မှုဟာ ရေနံအနွယ်တွေနဲ့ နှိုင်းယှဉ်ရင် ရုန်းကန်ရမှုတွေ ရှိနေတယ်။ ဒီအချက်ကြောင့်ပဲ FSG က ကလပ်ကို လုံးဝ ရောင်းထုတ်မယ်လို့ တွက်ဆထားကြပါတယ်။\n\n လက်ရှိ လီဗာပူးအသင်းကို ဝယ်ယူဖို့ အလေးအနက် စကားပြောမှုတွေ ရှိမလာတာက ပရိသတ်တွေအတွက် စိတ်ပျက်စရာ ဖြစ်နိုင်ပေမယ့် FSG က အေးအေးဆေးဆေး ရှိနေဆဲပါ။ ၂၀၂၃ မှာ အပြောင်းအရွှေ့ စျေးကွက် နှစ်ခု ရှိနေမှာဖြစ်ပြီး အသင်းက ဘယ်လို ကိုင်တွယ်မလဲဆိုတာ စောင့်ကြည့်နေကြတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/133024112022-678x381.jpg",
"imgurl2":"no",
"imgurl3":"no",
"video":"no"
 },

     {"ndate":"Nov 24, 2022",
"htext":"ရာသီကုန်ထိ ဆက်နေမယ့် အာသာ၊ အခြေအနေ မထူးသေးတဲ့ FSG၊ ပွဲထွက်မယ့် အယ်လီဆန် နူးညက်စ်နဲ့ လီဗာပူး သတင်းမျာ",
"btext1":"ဒဏ်ရာကြောင့် အနားယူနေရတဲ့ အာသာဟာ ဇန်နဝါရီမှာ ဂျူဗင်တပ်ထံ ပြန်သွားဖို့ မရှိဘဲ ရာသီကုန်ထိ လီဗာပူးအသင်းမှာ ဆက်နေသွားမှာ ဖြစ်ပါတယ်။\n\n ၂၀၂၃ နွေမှာ လိုက်ဇစ်အသင်းကနေ ထွက်ခွာမယ့် ကွင်းလယ်လူ လိုင်မာကို လီဗာပူးအသင်းဘက်က ချိတ်ဆက်ဖွယ် မရှိဘူးလို့ ဂျာမာန် သတင်းထောက် Christian Falk က ပြောပါတယ်။ ကွင်းလယ်လူဟာ လက်တလောမှာ ဒဏ်ရာကြောင့် အနားယူနေရပါတယ်။\n\n မာနေးနဲ့ ဆာလာလို ကစားသမားတွေ ကမ္ဘာ့ဖလားမှာ မပါဝင်လာနိုင်တာဟာ ပြိုင်ပွဲကြီးအတွက် ကြီးမားတဲ့ နစ်နာမှုပါပဲလို့ ခရိုအေးရှား ခံစစ်မှူး လိုဗရန်က မှတ်ချက်ပေးပါတယ်။\n\n သမိုင်းတစ်လျှောက် အကောင်းဆုံးကစားသမား အဖြစ် ဘယ်သူ့ကို ရွေးမလဲ ဆိုတဲ့ မေးခွန်းကို ဘယ်လင်ဟမ်က ဇီဒန်းပေါ့လို့ ဖြေဆိုခဲ့တာကြောင့် ဆယ်ကျော်သက်လေး စပိန်ကလပ်ထံ စိတ်ယိုင်သွားမှာကို လီဗာပူးပရိသတ်တွေ စိတ်ပူနေပါတယ်။ ",
"btext2":" စပိန်သတင်းတွေမှာတော့ ယူနိုက်တက်ကနေ ထွက်ခွာသွားတဲ့ ရော်နယ်ဒိုကို ခေါ်ယူဖို့ ယာဂင်ကလော့ပ် စိတ်ဝင်စားလိမ့်မယ်လို့ ဖော်ပြပါတယ်။ လီဗာပူးနဲ့ ယူနိုက်တက်တို့ကြား ပြိုင်ဆိုင်မှုတွေအရ အသင်းဘက်က ရော်နယ်ဒိုကို ခေါ်ယူဖို့ဆိုတာ လုံးဝ နီးပါး ဖြစ်မလာနိုင်တဲ့ ကိစ္စဖြစ်ပါတယ်။\n\n ၂၀၂၁ ချန်ပီယံလိဂ် ဗိုလ်လုပွဲ မတိုင်ခင်ညမှာ ရင်ခုန်ရလွန်းလို့ အိပ်လို့တောင် မပျော်ခဲ့ပါဘူး ကိုလံဘီယာ သတင်းဌာနကို ဒီယက်ဇ်က ပြောပြခဲ့ပါတယ်။\n\n ဒီကနေ့ည ဘရာဇီးပွဲမှာ ဂိုးသမား အယ်လီဆန် ပွဲထွက်ခွင့်ရမယ်လို့ သိရပြီး ဖာဘင်ညိုကတော့ ကွင်းလယ်မှာ ပါဝင်ခွင့်အတွက် တိုက်ပွဲဝင်ရဖို့ ရှိနေပါတယ်။\n\n FSG ဘက်က အရောင်းတင်ထားပေမယ့် လီဗာပူးအသင်းကို ဝယ်ယူဖို့ အလေးအနက် စကားပြောနေကြတာမျိုး မတွေ့ရသေးဘူးလို့ မာဆေးဆိုဒ် အခြေစိုက် သတင်းဌာနက ဖော်ပြပါတယ်။\n\n တောင်ကိုးရီးယားနဲ့ ယှဉ်ပြိုင်ရမယ့် ကမ္ဘာ့ဖလားပွဲမှာ ဥရုဂွေးအတွက် နူးညက်စ် ပွဲထွက်မယ်လို့ သိရပါတယ်။ ဒါဟာ လီဗာပူးတိုက်စစ်သမားလေးအတွက် ပထမဆုံးသော ကမ္ဘာ့ဖလားပွဲစဉ် ဖြစ်လာပါလိမ့်မယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/72924112022-678x381.jpg",
"imgurl2":"https://nyanaykhin.com/wp-content/uploads/2022/11/191413112022.jpg",
"imgurl3":"no",
"video":"no"
 },
     {"ndate":"Nov 23, 2022",
"htext":"ပြင်သစ်အသင်းမှာ ခံစစ်မှူး အီဘူး ပွဲထွက်ခွင့်ရသွားလို့ ပြိုင်ဘက် ပရိသတ်တွေ ပေါက်ကွဲ",
"btext1":"ပြင်သစ်က ဩစတြေးလျကို ၄-၁ ဖြင့် အနိုင်ရတဲ့ ကမ္ဘာ့ဖလား အဖွင့်ပွဲစဉ်မှာ ခံစစ်မှူး ကိုနတေးဟာ သူ့ရဲ့ ပထမဆုံးသော ကမ္ဘာ့ဖလား ပွဲစဉ်ကို ပွဲထွက် လူစာရင်းကနေ ပါဝင်ခွင့်ရခဲ့ပါတယ်။\n\n လီဗာပူးခံစစ်မှူးဟာ လိုက်ဇစ်အသင်းမှာရော သက်တမ်း အလိုက် လက်ရွေးစင် အသင်းတွေမှာပါ အတွဲညီခဲ့တဲ့ အူပါမီကာနိုနဲ့အတူ ပွဲထွက်နိုင်ခဲ့တာဖြစ်တယ်။ ကိုနတေးရဲ့ တိုက်စစ်ထံ ဘောလုံးပေးနိုင်စွမ်းတွေက ချီးကျူးခံရသလို အတော်လေး ခြေစွမ်းပြ ကစားနိုင်ခဲ့ပါတယ်။ ",
"btext2":" ဒါပေမယ့် ဗဟိုခံစစ်မှာ ကိုနတေးကို ထုတ်သုံးခြင်းဟာ ပရီးမီးယားလိဂ် ပြိုင်ဘက်တွေဖြစ်တဲ့ ယူနိုက်တက်နဲ့ အာဆင်နယ် ပရိသတ်တွေကို အတော်လေး ဒေါသထွက်စေခဲ့ပါတယ်။ ကိုနတေးဟာ ဗာရန်းနဲ့ ဆာလီဘာတို့ကို ကျော်ပြီး ပွဲထွက်ခွင့်ရတာက မဖြစ်သင့်ဘူးလို့ ၎င်းတို့က မှတ်ချက်ပေးခဲ့ကြတာပါ။\n\n ဗာရန်းက ဒဏ်ရာ ပြဿနာကြောင့် ပွဲထွက်နိုင်ခြင်း မရှိချိန်မှာ နည်းပြ ဒက်ချမ့်က ဘာစီလိုနာ ခံစစ်မှူး ကွန်ဒယ်နဲ့ အာဆင်နယ် ခံစစ်မှူး ဆာလီဘာကို ကျော်ပြီး ကိုနတေးကို ယုံကြည်မှု ပေးခဲ့တာဖြစ်ပါတယ်။ ဒါပေမယ့်လို့ အာဆင်နယ် သတင်းထောက်တွေက ဒီရွေးချယ်မှုကို သဘောမကျတာကြောင့် တွစ်တာမှာ မေးခွန်းထုတ်ခဲ့ကြပါတယ်။",
"btext3": "ကိုနတေးနဲ့ အူပါမီကာနို အတွဲဟာ ခံစစ်မှာ မတူညီတဲ့ ပုံစံတွေဖြင့် ခြေစွမ်းပြခဲ့တာကြောင့် နည်းပြးဒက်ချမ့်ကို ကျေနပ်စေခဲ့တယ်။ လာမယ့် ပွဲစဉ်တွေမှာ သူတို့ နှစ်ဦးတွဲကို ဆက်သုံးမလားတော့ စောင့်ကြည့်ရဦးမှာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/113723112022-678x381.jpg",
"imgurl2":"https://nyanaykhin.com/wp-content/uploads/2022/11/113623112022.jpg",
"imgurl3":"no",
"video":"no"
 },
    {"ndate":"Nov 23, 2022",
"htext":"ဘယ်လင်ဟမ် ကြိုးစားမှု၊ ရင်းနှီးမြုပ်နှံမှု အပြိုင်ရှာရမယ့် FSG နဲ့ ဂလေဇာမိသားစု၊ ပွဲဦးထွက်တဲ့ အီဘူးနဲ့ လီဗာပူး သတင်းများ",
"btext1":"  လီဗာပူး ခံစစ်မှူး ကိုနတေးဟာ ပြင်သစ်အသင်းရဲ့ ကမ္ဘာ့ဖလား အဖွင့်ပွဲမှာ ပွဲဦးထွက်ခွင့်ရခဲ့ပါပြီး သူပါဝင်တဲ့ လက်ရွေးစင်အသင်းဟာ ၄-၁ ဖြင့် ဩစတြေးလျကို အနိုင်ရခဲ့ပါတယ်။\n\n ဂျော်ဒန် ဟန်ဒါဆန်ဟာ လူမျိုးရေးခွဲခြားမှု ကိစ္စမှာ အက်ဖ်အေဘက်က အချိန်အကြာကြီးယူ စစ်ဆေးခြင်းကို သဘောမကျဘဲ ခပ်မြန်မြန် ရလဒ်ထွက်အောင် စစ်ဆေးပေးဖို့ တောင်းဆိုခဲ့ပါတယ်။ ဟန်ဒါဆန်နဲ့ အာဆင်နယ်ခံစစ်မှူး ဖြစ်ရပ်မှာ အက်ဖ်အေက အချိန် ၁၇ ရက် ယူခဲ့တာဖြစ်ပါတယ်။\n\n လီဗာပူးအသင်းဟာ ဘယ်လင်ဟမ်ကို ခေါ်ယူနိုင်ရေးအတွက် နောက်ကွယ်ကနေ ကြီးကြီးမားမား ကြိုးစားနေတယ်လို့ သိရပါတယ်။\n\n မန်စီးတီးအသင်းဟာ ဒေါ့မွန်ကနေ ဘယ်လင်ဟမ်ကို ခေါ်ယူပြီး သူ့ရဲ့ တွဲဘက်ဟောင်း ဟာလန်းနဲ့ တစ်သင်းတည်းမှာ အတူကစားစေဖို့ အတော်လေး စိတ်ဝင်စားလာပါတယ်။",
"btext2":" ရိုးမားကစားသမားအဖြစ် လီဗာပူးကို ရင်ဆိုင်ရမှာ အန်ဖီးကွင်းက ပရိသတ်တွေရဲ့ မြင်ကွင်းကပဲ သူ့ကို ပရီးမီးယားလိဂ်ကလပ်ထံ ပြောင်းရွှေ့ဖို့ ဖြစ်စေခဲ့တယ်လို့ အယ်လီဆန်က ဆိုပါတယ်။\n\n မန်ချက်စတာ ယူနိုက်တက်ရဲ့ အမေရိကန် ပိုင်ရှင်တွေကလည်း သူတို့ အသင်းကို အရောင်းစာရင်း တင်ခဲ့တာကြောင့် ရင်းနှီးမြုပ်နှံမှု ရှာဖွေခြင်းမှာ လီဗာပူးအသင်းနဲ့ ထိပ်တိုက်တွေ့ဖို့ ရှိလာပါပြီ။\n\n ကာဗာရိုဟာ အခုချိန်ထိ သူ့ရဲ့ အနာဂတ် လက်ရွေးစင်အသင်းကို မဆုံးဖြတ်ရသေးဘဲ အချိန်ယူ စဉ်းစားနေပါတယ်။ ကာဗာရိုဟာ သက်တမ်းအလိုက်မှာ အင်္ဂလန်နဲ့ ပေါ်တူဂီတွေအတွက် ရွေးချယ်ခံထားရဖူးပြီး စီနီယာအသင်းအတွက်တော့ တစ်ကြိမ်မှ ခေါ်ယူခြင်း မခံရသေးပါဘူး။\n\n နယ်သာလန် တိုက်စစ်သမား ဂတ်ပိုကို ခေါ်ယူရေးအတွက် လီဗာပူးဘက်ကလည်း စောင့်ကြည့်မှုတွေ ရှိနေတယ်လို့ သိရပါတယ်။",
"btext3": " မန်စီးတီး နည်းပြဖြစ်သူ ဂွာဒီယိုလာဟာ ကာလတို သက်တမ်းတိုးခဲ့ကာ ၂၀၂၄ ခုနှစ်ထိ စာချုပ်ချုပ်ခဲ့ပြီး နှစ်ဘက် သဘောတူမယ်ဆိုရင် ၂၀၂၅ ခုနှစ်ထိ တစ်နှစ် ထပ်မံ သက်တမ်းတိုးခွင့် ပါဝင်ပါတယ်။ ဒါကြောင့် သူနဲ့ ကလော့ပ်တို့ဟာ ပရီးမီးယားလိဂ်မှာ နောက်ထပ် ၂ နှစ်ဝန်းကျင်လောက် ပြိုင်ဆိုင်ကြဦးမှာပါ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/94923112022-678x381.jpg",
"imgurl2":"https://nyanaykhin.com/wp-content/uploads/2022/11/110317112022.jpg",
"imgurl3":"no",
"video":"no"
 },
   {"ndate":"Nov 23, 2022",
"htext":"သူ့အကြိုက် လီဗာပူး ကစားသမား ကမ္ဘာ့ဖလားမှာ မပါဝင်လာလို့ အံ့အားသင့်သွားတဲ့ တိုမီယာဆု",
"btext1":"၂၀၂၂ ဖီဖာ ကမ္ဘာ့ဖလားမှာ ဂျပန်အသင်းနဲ့အတူ ကာတာကို ရောက်နေတဲ့ တိုမီယာဆုဟာ စပိန်သတင်းဌာနနဲ့ အင်တာဗျူး ဖြေဆိုမှု လုပ်ခဲ့ရင်း သူကိုယ်တိုင်လည်း အံ့အားသင့်ခဲ့ရပါတယ်။\n\n ဂျပန်အသင်းဟာ အုပ်စုတွင်းမှာ ဂျာမနီ၊ စပိန်၊ ကော်စတာရီကာတို့ဖြင့် ထိပ်တိုက်တွေ့နေတာပါ။ အဆိုပါ အုပ်စုမှာ အာရှရဲ့ အတောင့်တင်းဆုံး အသင်းအပြင် ကမ္ဘာ့ဖလား ချန်ပီယံဟောင်း ၂ သင်းလည်း ပါဝင်နေခြင်းကြောင့် ဒီတစ်ကြိမ် ကမ္ဘာ့ဖလားရဲ့ မရဏအုပ်စုအဖြစ် နာမည်ကြီးနေခဲ့တာ ဖြစ်ပါတယ်။\n\n စပိန်သတင်းဌာနက အကြိုက်ဆုံး စပိန်လက်ရွေးစင် အသင်းသားကို မေးခဲ့ရာမှာ တိုမီယာဆုက “သီယေဂို” လို့ ဖြေဆိုပေးခဲ့ပါတယ်။ ဒါပေမယ့်လို့ အင်းနရစ်ရဲ့ ၂၆ ဦးပါ လူစာရင်းမှာ သီယေဂို မပါခဲ့ပါဘူး။ ",
"btext2":"သတင်းထောက်က “ သီယေဂိုလား သူ ကမ္ဘာ့ဖလားမှာ ပါမလားပါဘူး ” လို့ ပြောပြခဲ့ရာမှာ အဲ့တာကို မသိတဲ့ တိုမီယာဆုက အရမ်း အံ့ဩသွားခဲ့ပါတယ်။ သူကပဲ “ သီယေဂို မလားဘူး ဟုတ်လား။ စော်ရီးပါဗျာ ကျနော် မသိလို့ပါ ” လို့ တောင်းပန်ခဲ့ပါတယ်။\n\n စပိန်နည်းပြ အန်းနရစ်က သူ့ရဲ့ ကမ္ဘာ့ဖလား လူစာရင်းမှာ ဝါရင့် ကစားသမား အများအပြားကို ချန်လှပ်ပြီး လူငယ်တွေကို ပိုမို အသားပေးခဲ့တယ်။ ဒါ့အပြင် ကြံ့ခိုင်မှုပိုင်းကိုလည်း ဂရုစိုက်လိုတာကြောင့် ဒီရာသီ ဒဏ်ရာ ပြဿနာတွေ ရှိထားတဲ့ သီယေဂိုကို ချန်လှပ်ခဲ့ပါတယ်။\n\n အန်းနရစ်ကပဲ ” ဒီရွေးချယ်မှုကို စိတ်ပျက်ကြတာတွေ ရှိနိုင်ပေမယ့် ကျနော်တို့က လူစာရင်း ၂၆ ဦးပဲ ခေါ်လို့ရတယ်။ ပုံမှန် ကမ္ဘာ့ဖလား မဟုတ်တော့ ရုပ်ပိုင်းဆိုင်ရာ ကောင်းကောင်းရှိနေသူတွေကို ခေါ်ယူဖို့ လိုအပ်ခဲ့ပါတယ်။ ကျနော်တို့မှာ လူငယ်တွေကော သမ္ဘာ့ရင့် ကစားသမားတွေကော ရှိနေပါတယ် ” လို့ ဆိုခဲ့တာ ဖြစ်ပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/11/195122112022-678x381.jpg",
"imgurl2":"https://nyanaykhin.com/wp-content/uploads/2022/11/195122112022-678x381.jpg",
"imgurl3":"no",
"video":"no"
 },
  {"ndate":"Nov 22, 2022",
"htext":"ဘယ်လင်ဟမ်၊ဗန်ဒိုက်၊ နူးညက်စ်၊ ကိုနတေးတို့ရဲ့ ထူးခြားကိစ္စတွေနဲ့ လီဗာပူးသတင်းများ",
"btext1":" ဒေါ့မွန် အကြီးအကဲတွေဘက်က ဘယ်လင်ဟမ်ကို ‘state-clubs’ လို့ ခေါ်ကြတဲ့ နိုင်ငံအဖွဲ့အစည်းတွေပိုင် ကလပ်တွေထံ ရောင်းချဖို့ ဆန္ဒမရှိဘူးလို့ သိရတယ်။ ဒါပေမယ့်လို့ ဘယ်လင်ဟမ်ရဲ့ အေးဂျင့်တို့ကလည်း သူတို့ ကိုယ်ပိုင် အကဲဖြတ်မှုတွေ လုပ်ဦးမှာ ဖြစ်ပါတယ်။\n\n ဗန်ဒိုက် အနေနဲ့ ကမ္ဘာ့ဖလား အဖွင့်ပွဲမှာ ‘OneLove’ လက်ပတ်ကို မဝတ်ခဲ့ပေမယ့် အခြားသော ပွဲတွေမှာ ဝတ်ဆင်ရင်လည်း အဝါကဒ် ပြသခံရဦးမှာ ဖြစ်ပါတယ်။\n\n ပြင်သစ်အသင်းရဲ့ ကမ္ဘာ့ဖလား အဖွင့်ပွဲမှာ ခံစစ်မှူး ကိုနတေးဟာ အူပါမီကာနိုနဲ့အတူ ဗဟိုခံစစ်မှာ တွဲပြီး ပွဲထွက်ခွင့်ရမယ်လို့ သတင်းကြီးနေပါတယ်။\n\n သူ့ကို ခေါ်ယူဖို့ ပထမဆုံး ကမ်းလှမ်းတဲ့ အသင်းက လီဗာပူးအသင်း ဖြစ်ပါတယ်လို့ ပြင်သစ် ကွင်းလယ်လူ ချူအာမီနီက ထုတ်ပြောလာပါတယ်။ ဒါပေမယ့်လို့ ရီးရဲလ်မက်ဒရစ် ဝင်ရောက်လာချိန်မှာ သူက လာလီဂါကလပ်ကိုပဲ ခိုင်ခိုင်မာမာ ရွေးချယ်ခဲ့တယ်လို့ ဆိုပါတယ်။",
"btext2":" ဥရုဂွေး တိုက်စစ်မှူး ဒါဝင် နူးညက်စ်က သူတို့အသင်းဟာ ကမ္ဘာ့ဖလားမှာ ရေပန်းမစားပေမယ့် အစွမ်းကုန် ကြိုးစား တိုက်ခိုက်မယ်လို့ ထုတ်ပြောခဲ့ပါတယ်။ တောင်ကိုးရီးယား ပွဲကြိုမှာ နူးညက်စ် အသေးစား ဒဏ်ရာရခဲ့ပေမယ့် အဆင်ပြေနေပြီလို့ သိရပါတယ်။\n\n သူနဲ့ ဂျရတ်ကြား နှိုင်းယှဉ်မှုကို အရမ်း ကျေးဇူးတင်ပေမယ့် ဒါဟာ ဂျရတ်ကို မလေးစားရာကျတယ်လို့ ဘယ်လင်ဟမ်ဟာ နှိမ့်ချစွာ ပြောဆိုပါတယ်။ သူကတော့ ဂျရတ်ထံက ချီးကျူး စကား ကြားရတာအတွက်လည်း ဂုဏ်ယူတယ်လို့ ဆိုပါသေးတယ်။\n\n လက်ရွေးစင်အသင်းတွေမှာ မပါရခြင်းကြောင့် နားရက်ရထားတဲ့ သီယေဂို၊ ဖာမင်နို၊ ဟာဗေးနဲ့ ဂျုံးတို့ဟာ ခေတ္တ အားလပ်ရက်တွေမှာ အင်္ဂလန်ပြင်ပထွက်ပြီး အနားယူနေကြပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/103822112022-678x381.jpg",
"imgurl2":"https://nyanaykhin.com/wp-content/uploads/2022/11/104322112022.jpg",
"imgurl3":"no",
"video":"no"
 },


  {"ndate":"Nov 21, 2022",
"htext":"ဘယ်လင်ဟမ်ထက် ပိုခေါ်သင့်တဲ့ ကွင်းလယ်လူကို လီဗာပူး ဂန္တဝင်ကြီး ဆောင်းနက် ဖော်ထုတ်",
"btext1":" လီဗာပူးဟာ နွေရာသီမှာ ဒေါ့မွန်ကနေ ကွင်းလယ်လူ ဂျူ့ဒ် ဘယ်လင်ဟမ်ကို ခေါ်ယူဖို့ အကောင်းဆုံး ကြိုးစားလိမ့်မယ်လို့ ကစားသမားဟောင်းကြီး ဂရေမီဆောင်းနက်က ယူဆထားပါတယ်။\n\n ဒါပေမယ့် ရီးရဲလ်မက်ဒရစ်၊ မန်စီးတီး၊ ယူနိုက်တက်နဲ့ ချယ်ဆီးတို့ကလည်း ဘယ်လင်ဟမ်ကို ခေါ်ယူဖို့ ကြိုးစားနေတာဖြစ်လို့ လီဗာပူးဟာ ကမ္ဘာပေါ်မှာ အလိုအရှိဆုံး လူငယ်ကစားသမား တစ်ယောက်အတွက် ပြင်းထန်တဲ့ ပြိုင်ဆိုင်မှုတွေကို ကြုံရနိုင်ဖွယ် ရှိပါတယ်။\n\n ဘယ်လင်ဟမ်အနေနဲ့ ၂၀၂၃ နွေကျရင် ဒေါ့မွန်က ထွက်ခွာဖွယ်ရှိပြီး ကွင်းလယ် သွေးသစ်လောင်းဖို့ လိုအပ်နေတဲ့ လီဗာပူးက ၁၉နှစ်အရွယ် ကစားသမားကို အလေးအနက် ခေါ်ယူချင်နေတာ ဖြစ်ပါတယ်။",
"btext2":" ဆောင်းနက်က “ ထိပ်တန်းအသင်းကြီးတွေ အားလုံး ဘယ်လင်ဟမ်ကို လိုချင်နေကြတယ် ထင်ပါတယ်။ လီဗာပူးကလည်း သူ့ကိုရဖို့ အကောင်းဆုံး ကြိုးစားသွားမှာပါ။ စျေးကွက်တွင်းမှာ သူတို့တွေ အကြိတ်အနယ် ပြိုင်ဆိုင်ရလိမ့်မယ် ထင်ပါတယ်။\n\n ဒီနေ့ခေတ်မှာ ရီးရဲလ်မက်ဒရစ်က ကစားသမား တစ်ဦးကို စိတ်ဝင်စားတယ်ဆိုရင် နောက်ဆုံးမှာ ကစားသမားက အဲ့ဒီ့ကို ရောက်သွားတတ်တာပဲ။ ဘယ်လင်ဟမ်ကို ကျွန်တော် အရမ်းသဘောကျပါတယ်။ ဒါပေမယ့် ဂျိမ်းစ်မတ်ဒီဆန်က ဂိုးတွေ ပိုသွင်းနိုင်မယ်လို့ ထင်မိတယ်။ ကျွန်တော်တော့ ဂျိမ်းမတ်ဒီဆန်ကို ကြိုက်တယ် ” လို့ ပြောခဲ့ပါတယ်။\n\n ဘယ်လင်ဟမ်ကို ခေါ်ယူခဲ့ရင် ပြောင်းရွှေ့ကြေး ပေါင် သန်း ၁၀၀ လောက် ကုန်ကျမှာဖြစ်ပြီး မတ်ဒီဆန်ကို ခေါ်ယူမယ်ဆိုရင်လည်း ပေါင် သန်း ၆၀ ထက် မနည်းနိုင်ပါဘူး။ လီဗာပူးအသင်းဘက်ကတော့ မတ်ဒီဆန်ထက် ၆ နှစ်ငယ်တဲ့ ဘယ်လင်ဟမ်က ကလပ်အတွက် ရေရှည် ပိုအကျိုးဖြစ်မယ် တွက်ဆထားတယ်လို့ ခန့်မှန်းရတာ ဖြစ်ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/180421112022-678x381.jpg",
"imgurl2":"https://nyanaykhin.com/wp-content/uploads/2022/11/180221112022.jpg",
"imgurl3":"no",
"video":"no"
 },
  
   {"ndate":"Nov 21, 2022",
"htext":"ဘယ်လင်ဟမ်အတွက် ဒေါ့မွန် ကြိုက်စျေး ပေးရမယ်ဆိုရင် လက်ရှောင်မယ့် ရီးရဲလ်၊ သန်း ၁၀၀ ထိ အဆင်ပြေတဲ့ လီဗာပူး",
"btext1":" ဒေါ့မွန် ကွင်းလယ်လူ ဘယ်လင်ဟမ်ကို ခေါ်ယူရေး အဓိက စိတ်ဝင်စားနေတဲ့ ကလပ် နှစ်သင်းဖြစ်တဲ့ လီဗာပူးနဲ့ ရီးရဲလ်မက်ဒရစ်တို့ဟာ ဂျာမနီကလပ် ခေါ်စျေးအတိုင်း ပေးဖို့ အစီအစဉ် မရှိပါဘူး။\n\n ဒေါ့မွန်ဘက်က ဘယ်လင်ဟမ်အတွက် ယူရို သန်း ၁၀၀-၁၅၀ ကြားထိ အလိုရှိနေတာဖြစ်ပြီး ကမ္ဘာ့ဖလားမှာ အင်္ဂလန်သား တောက်ပမှုအပေါ် မူတည်ပြီး ဗြိတိန်သားတစ်ဦးအတွက် စံချိန်တင်ကြေးဖြစ်မယ့် ယူရို သန်း ၁၅၀ ထိတောင် အလိုရှိနေတာ ဖြစ်ပါတယ်။\n\n ရီးရဲလ်မက်ဒရစ်ဟာ တိုနီ ခရုစ်နေရာမှာ ဘယ်လင်ဟမ်ဖြင့် အစားထိုးလိုပေမယ့် ဒေါ့မွန် တောင်းသလောက် ယူရို သန်း ၁၅၀ ထိ စျေးပေးဖို့ စိတ်မဝင်စားပါဘူး။ အဲ့ပမာဏထိ ပေးရမယ်ဆိုရင် လာလီဂါကလပ်ဘက်က လက်ရှောင်မယ်လို့ သိရပါတယ်။",
"btext2":" လီဗာပူးဘက်ကတော့ ကစားသမားရဲ့ နီးစပ်သူတွေနဲ့ ချိတ်ဆက်မှုတွေ ပြုလုပ်နေကာ ယူရို ပေါင် ၁၁၄ သန်းနဲ့ ညီမျှတဲ့ ပေါင် သန်း ၁၀၀ ထိ ပေးဖို့ ပြင်ဆင်ထားတယ်လို့ သိထားရတယ်။ ဒါပေမယ့်လို့ ဒေါ့မွန် တောင်းသလို ယူရို သန်း ၁၅၀ ထိ ပေးဖို့တော့ လီဗာပူးဘက်ကလည်း ဆန္ဒရှိပုံ မရပါဘူး။\n\n ဒေါ့မွန် အကြီးအကဲ ဝက်ဇ်ကီကတော့ “ ကာတာ ကမ္ဘာ့ဖလား ပြီးပြီးချင်းပဲ ဘယ်လင်ဟမ်ရဲ့ အနာဂတ်ကိစ္စ ကျွန်တော်တို့ ဆွေးနွေးသွားပါမယ်။ ဘယ်လင်ဟမ် ဘာလိုချင်လဲ ဆိုတာကိုပေါ့။ သူရယ်၊ သူ့မိဘတွေလည်း ပါပါမယ်။ သူ့အကြံပေးလည်း ပါပါမယ်။\n\n သူ့အနေနဲ့ ဆက်နေချင်လား၊ ထွက်သွားချင်လား ကျွန်တော်တို့ကို ပြောပြသင့်ပါတယ်။ ဘာကိုပဲ ရွေးချယ်သည်ဖြစ်စေ ကျွန်တော်တို့ တည်တည်ငြိမ်ငြိမ် ဆွေးနွေးသွားမှာပါ။ အသင်းကြီးတွေ တကယ် ပါဝင်လာရင် ကျွန်တော်တို့ အနေနဲ့ ဘဏ္ဍာရေးအရ ယှဉ်နိုင်တဲ့ အနေအထား မရှိပါဘူး ” လို့ ပြောဆိုထားခဲ့တာ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/194120112022-678x381.jpg",
"imgurl2":"https://nyanaykhin.com/wp-content/uploads/2022/06/bellinham-lfc-real-1536x778.jpg",
"imgurl3":"no",
"video":"no"
 },
    {"ndate":"Nov 21, 2022",
"htext":"ထိပ်ဆုံးမှာရှိနေတဲ့ အယ်လီဆန်၊ အင်္ဂလန်ရဲ့ ကမ္ဘာ့ဖလား ပွဲဦးထွက်မှာ ပါရဖွယ် မရှိတဲ့ ထရန့်၊ ဟန်ဒိုတို့နဲ့ လီဗာပူး သတင်းများ",
"btext1":"လူးဝစ် ဒီယက်ဇ်ကို ချီးကျူးပေမယ့် သူ့အတွက်တော့ အသင်းကို ရောက်လာပြီးတည်းက အံ့အားသင့်စေတဲ့ အသင်းဖော်ဟာ ကိုနတေးဖြစ်ပြီး မယုံနိုင်စရာ အရည်အချင်းတွေ ရှိသူပါလို့ ဗန်ဒိုက်က ထုတ်ပြာပါတယ်။\n\n လီဗာပူးထံပြောင်းဖို့ တိုက်တွန်းခံရပေမယ့် ဒီယောင်းဟာ ဘာစီလိုနာမှာပဲ နောက်ထပ် ၈ နှစ်လောက် ကစားဖို့ စိတ်ပိုင်းဖြတ်ထားပါတယ်။\n\n နယ်သာလန်နည်းပြ လူးဝစ် ဗန်ဟားက သူ ယူနိုက်တက်ကို ကိုင်တွယ်စဉ်တုန်းက ဆာဒီယို မာနေးကို ခေါ်ယူဖို့ ကြိုးစားခဲ့ပါတယ်လို့ ထုတ်ပြောလာပါတယ်။\n\n အယ်လီဆန်ဟာ ဒီရာသီ စွမ်းဆောင်ရည် အကောင်းဆုံး ပရီးမီးယားလိဂ် ဂိုးသမား အဖြစ် ထိပ်ဆုံးကို ရောက်နေပါတယ်။ လီဗာပူးဂိုးပေါက်ဟာ အယ်လီဆန်ရဲ့ ကာကွယ်မှုတွေကြောင့် အတော်လေး ခံသာနေခဲ့တာပါ။ ",
"btext2":"ဒေါ့မွန် ဆယ်ကျော်သက် တိုက်စစ်မှူး မိုကိုကို အား ဘိုင်ယန်ထံ ပြောင်းလာဖို့ ဂိုးသမား နူအာက စနောက်သွားပါတယ်။ လီဗာပူးအသင်းဟာ ဇန်နဝါရီမှာ မိုကိုကို အတွက် ကြိုးစားမယ်လို့ သတင်းထွက်ထားပါတယ်။\n\n လီဗာပူးအသင်းဟာ အခွင့်အရေးရရင် လူအင်အားဖြည့်မှာ ဖြစ်ပေမယ့် ကလပ်ရဲ့ အဓိက ပစ်မှတ်က ဇန်နဝါရီမှာ ထိပ်တန်းအဆင့် ကွင်းလယ်လူ ခေါ်ယူရေးပဲ ဖြစ်တယ်လို့ သတင်းထောက် ရိုမန်နိုက ထုတ်ပြောလာပါတယ်။\n\n အင်္ဂလန်ရဲ့ ကမ္ဘာ့ဖလား အဖွင့်ပွဲဖြစ်လာမယ့် အီရန်ပွဲမှာ ဟန်ဒါဆန်ကော၊ ထရန့်ပါ ပွဲထွက်ခွင့်ရမှာ မဟုတ်ဘူးလို့ သတင်းထွက်နေပါတယ်။\n\n ပြင်သစ် သတင်းဌာနတွေဘက်က ဆာလာကို ခေါ်ယူဖို့ ပီအက်စ်ဂျီအသင်းအား တိုက်တွန်းမှုတွေ ထွက်ပေါ်နေပါတယ်။ Credit;လီဗာပူးသတင်းစုံ ",
"btext3": " no",
"imgurl1":"https://nyanaykhin.com/wp-content/uploads/2022/11/101321112022-678x381.jpg",
"imgurl2":"https://nyanaykhin.com/wp-content/uploads/2022/11/100321112022.jpg",
"imgurl3":"no",
"video":"no"
 },


    {"ndate":"Nov 20, 2022",
"htext":"သူရဲ့ နာမည်အရင်းကို ထုတ်ပြောပြီး လီဗာပူး ကစားသမားဘဝ ရင်ထဲ အထိဆုံး ပွဲအကြောင်း ဖာဘင်ညို ပြောပြ",
"btext1":" လီဗာပူးနဲ့ ဘရာဇီးကွင်းလယ်လူ ဖာဘင်ညိုက သူ့ဂျာစီ ကျောနောက်က နာမည်ဟာ သူ့နာမည်အရင်း မဟုတ်ဘူးလို့ ဖွင့်ဟလာခဲ့ပါတယ်။\n\n ဘရာဇီးသားရဲ့ နာမည်အရင်းက ဖာဘီယို ဟင်းနရစ် တာဗာရက်စ်ပါ။ ဒါပေမယ့် ဘောလုံးလောကမှာတော့ သူ့ကို လူတိုင်းက ဖာဘင်ညိုလို့ပဲ ခေါ်ပါတယ်။ အဲ့အကြောင်းကို ဖာဘင်ညိုက ပြောပြပါတယ်။\n\n “ ကျွန်တော့် နာမည်က ဖာဘင်ညို မဟုတ်ပါဘူး။ ဖာဘီယို တာဗာရက်စ်ပါ။ ဒါပေမယ့် ဘရာဇီးမှာ ကျွန်တော်တို့က နာမည်တိုင်းကို ‘အင်ညို’ ထည့်ပေါင်းလိုက်တော့ ကျွန်တော့်ကို ဖာဘင်ညိုလို့ ခေါ်ကြတာ။ အဲ့ဒါနဲ့ပဲ အခုထိ ကျွန်တော်က ဖာဘင်ညို ဖြစ်သွားပါလေရော။\n\n ကျွန်တော် ကစားသမားဘဝကို စတင်တဲ့ အချိန်မှာ အမေ့ကို မေးခဲ့တယ်။ ဖာဘင်ညို သုံးမလား၊ ဖာဘီယိုလား၊ ဘယ်နာမည် ပိုကြိုက်လဲပေါ့။ အမေက ဖာဘင်ညိုလို့ ပြောတာနဲ့ ကျွန်တော်လဲ အဲ့နာမည်ပဲ ယူလိုက်တာပါ ” လို့ ပြောပြခဲ့ပါတယ်။",
"btext2":" ဒီရာသီ အနည်းငယ် ရုန်းကန်နေရတဲ့ ဖာဘင်ညိုဟာ ကွင်းလယ်ခံစစ် နေရာကနေ လီဗာပူးအတွက် အကောင်းဆုံးတွေ စွမ်းဆောင်ပေးထားတာ ငြင်းလို့မရပါဘူး။ လီဗာပူးကစားသမားဖြစ်လာပြီး နောက်ပိုင်း သူ့ရဲ့ အကြိုက်ဆုံး အခိုက်အတန့် အကြောင်းကိုလည်း မေးမြန်းခဲ့ပါတယ်။\n\n သူ့အဖြေကတော့ ၂၀၁၈-၁၉ ရာသီ ဘာစီလိုနာကို ၄-၀ နဲ့ အနိုင်ရခဲ့တဲ့ ချန်ပီယံလိဂ် ဆီမီးဖိုင်နယ်ပဲ ဖြစ်ပါတယ်။ ပထမအကျော့ နျူးကမ့်မှာတုန်းက လီဗာပူးဟာ ၃-၀ နဲ့ ရှုံးနိမ့်ထားပေမယ့် အန်ဖီးကွင်း ရလဒ်ကြောင့် ဗိုလ်လုပွဲကို ၂ ကြိမ်ဆက် တက်ရောက်နိုင်ခဲ့တာပါ။\n\n “ အန်ဖီးမှာ ကစားခဲ့တဲ့ ဘာစီလိုနာနဲ့ ဒုတိယအကျော့ပွဲပေါ့။ ကျွန်တော့်အတွက် အဲ့ဒီ့ပွဲ ရလဒ်က တကယ်ကို ထူးခြားခဲ့ပါတယ်။ ဒါပေမယ့် ပွဲပြီးချိန် ကစားသမားတွေ၊ ဝန်ထမ်းတွေနဲ့ ပရိသတ်တွေကြားက အခိုက်အတန့်က ပိုပြီး ထူးခြားပါတယ်။ ကျွန်တော့်ကစားသမားဘဝရဲ့ အကောင်းဆုံး အတွေ့အကြုံလို့ ပြောရမယ်။ ဒါကြောင့်ပဲ ဒီပွဲက အမှတ်တရ အဖြစ်ဆုံးပါ”လို့ ဖာဘင်ညိုက ပြောကြားခဲ့တာ ဖြစ်ပါတယ်။",
"btext3": " လီဗာပူးအသင်းဟာ အန်ဖီးကွင်းရဲ့ သမိုင်းတလျှောက် အကြီးကျယ်ဆုံး ကမ်းဘက် နိုင်ပွဲတစ်ခုကို ရယူခဲ့ပြီး ပွဲသိမ်းခရာမှုတ်အပြီးမှာ ဝန်ထမ်းတွေအပါအဝင် လီဗာပူးတစ်သင်းလုံးက The Kop ပွဲကြည့်စင်ရှေ့မှာ ‘You’ll Never Walk Alone’ ဆိုတဲ့ သီချင်းကို သီဆိုခဲ့ကြတာပဲ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/180120112022-678x381.jpg",
"imgurl2":"https://nyanaykhin.com/wp-content/uploads/2022/11/180220112022.jpg",
"imgurl3":"no",
"video":"no"
 },
    {"ndate":"Nov 20, 2022",
"htext":"လီဗာပူးမှာ တွဲဖက်ကစားထားတဲ့ သူတွေထဲက အကောင်းဆုံး ကစားသမားကို ပြောပြလိုက်တဲ့ ဗန်ဒိုက် (NOT Mo Salah or Mane)",
"btext1":" ဗာဂျယ်ဗန်ဒိုက်က လီဗာပူးမှာ တွဲဖက် ကစားခဲ့တဲ့ အသင်းဖော်တွေထဲ အကောင်းဆုံး ကစားသမားကို ပြောပြသွားခဲ့ပြီး ၎င်းရဲ့ ရွေးချယ်မှုဟာ လူတော်တော်များများကို အံ့အားသင့်စေမှာ ဖြစ်ပါတယ်။ လက်ရှိမှာ ဟော်လန်နဲ့ အတူ ကမ္ဘာ့ဖလားအတွက် ပြင်ဆင်လျက် ရှိနေတဲ့ အသက် ၃၁ နှစ်အရွယ် ကစားသမားက မိုဆာလား နဲ့ ဆာဒီယိုမာနေး တို့ကို ကျော်ကာ လက်ရှိ လီဗာပူး အသင်းဖော် ရော်ဘတ်တိုဖာမီနိုကို ရွေးချယ်သွားခဲ့တာ ဖြစ်ပါတယ်။\n\n ဗန်ဒိုက်ဟာ လွန်ခဲ့တဲ့ ၂၀၁၈ ဇန်နဝါရီလက ဆောက်သမ်တန်မှ လီဗာပူးကို ရောက်ရှိလာခဲ့ပြီးနောက် ဖာမီနိုနဲ့အတူ တွဲဖက် ကစားလာခဲ့တာ ဖြစ်ကာ အန်ဖီးမှာ ချန်ပီယံလိဂ် ပရီးမီးယားလိဂ်ဖလား အပါအဝင် ဆုဖလား အားလုံးကို ဆွတ်ခူးနိုင်ခဲ့ပါတယ်။ ဒါ့အပြင် ဗန်ဒိုက်ဟာ ဆောက်သမ်တန်မှာ ကစားနေစဉ်တုန်း ကလည်း ဖာမီနိုကို ပြိုင်ဘက် ကစားသမား အဖြစ် ရင်ဆိုင် ကစားခဲ့ဖူးပါတယ်။",
"btext2":" ဗန်ဒိုက် “လီဗာပူးမှာ အကောင်းဆုံး ကစားသမား ကတော့ ဘော်ဘီဖာမီနို လို့ပဲ ကျနော် ပြောရမှာ ဖြစ်ပါတယ်။ ဒ့ါအပြင် သူ့ကို ပြိုင်ဘက် ကစားသမား အဖြစ် ရင်ဆိုင် ကစားရတာကလည်း အရမ်းကို ခက်ခဲပါတယ်။ ဘာလို့လဲဆိုတော့ သူဟာ နောက်ထိဆင်းကာ ချိတ်ဆက် ကစားတဲ့သူ ဖြစ်ပါတယ်။ ဒ့ါကြောင့် အကောင်းဆုံး အသင်းဖော်ဟာ သူလို့ ကျနော် ပြောနိုင်ပါတယ်။ ဒါပေမယ့် မိုဆာလား ဆာဒီယိုမာနေး နဲ့ ဖာမီနို တို့ကလည်း အရမ်းကို ထူးချွန်တဲ့ သူတွေပါ။ ဒီကစားသမားတွေနဲ့ အတူ တွဲဖက် ကစားရတာဟာ တကယ့်ကို ပျော်ရွှင်စရာပါ။” လို့ ဆိုလိုက်ပါတယ်။\n\n နိုင်ငံ့လက်ရွေးစင် အသင်းမှာ ဘယ်သူက အကောင်းဆုံး ကစားသမားလဲဆိုတဲ့ မေးခွန်းကို ဗန်ဒိုက်က “နိုင်ငံ့လက်ရွေးစင် အသင်းမှာတော့ ဖရန်ကီဒီဂျောင်းလို့ ကျနော် ပြောရမှာပါ။” လို့ ဆိုလိုက်ပါတယ်။",
"btext3": " ဖာမီနိုဟာ ပြီးခဲ့တဲ့နှစ်ပိုင်း အတွင်း လီဗာပူးရဲ့ အောင်မြင်မှုတွေမှာ အထူး အရေးပါတဲ့သူ ဖြစ်ပြီး ဂျိုတာ ဒီယက် နဲ့ နူးနက် တို့ကြောင့် ဦးစားပေးအဆင့်ကနေ လျော့ကျသွားသလို ရှိခဲ့ပေမယ့်လည်း ဘရာဇီးသားဟာ သူ့ရဲ့ နေရာကို ပြန်လည် ရယူနိုင်ခဲ့ပြီး လီဗာပူးအတွက် ပြိုင်ပွဲစုံ ၂၁ ပွဲမှာ ၉ ဂိုးသွင်းကာ ၃ ဂိုး ဖန်တီးထားခဲ့ပါတယ်။ ဖာမီနိုဟာ လွန်ခဲ့တဲ့ ၂၀၁၅ ခုနှစ်က ဟော့ဖန်ဟိုင်း ကနေ လီဗာပူးကို ပြောင်းရွေ့လာခဲ့သူ ဖြစ်ပြီး ၃၄၈ ပွဲမှာ ၁၀၇ ဂိုးထိ သွင်းယူထားခဲ့ပြီး ဖြစ်ပါတယ်။\n\n ဖာမီနိုဟာ ဒီရာသီမှာ လီဗာပူးအတွက် ပုံစံကောင်းကို ပြသနေပေမယ့်လည်း ကမ္ဘာ့ဖလားအတွက် ဘရာဇီးအသင်းမှာ ရွေးချယ်ခံထားရခြင်း မရှိခဲ့ပါဘူး။ ဒါပေမယ့် လီဗာပူးဟာ နွေရာသီမှာ စာချုပ်သက်တမ်း ကုန်‌ဆုံးတော့မယ့် ၎င်းကို စာချုပ်သစ် ချုပ်ဆိုရန် ပြင်ဆင်နေပြီ ဖြစ်ပါတယ်။ Credit; sports myanmar",
"imgurl1":"https://sportsmyanmar.com/wp-content/uploads/2022/11/received_2310524935780126.jpeg",
"imgurl2":"https://sportsmyanmar.com/wp-content/uploads/2022/11/IMG_20221120_072352-300x197.jpg",
"imgurl3":"https://sportsmyanmar.com/wp-content/uploads/2022/11/received_673835230858668-300x222.jpeg",
"video":"no"
 },
   {"ndate":"Nov 20, 2022",
"htext":"ပွဲဦးထွက်ရဖွယ်ရှိတဲ့ ကိုနတေး၊ အဝတ်လဲခန်းတွင်း အပျော်တတ်ဆုံး အသင်းသား၊ ဗန်ဒိုက်၊ ထရန့်တို့ရဲ့ တုန့်ပြန်မှုနဲ့ လီဗာပူး သတင်းများ",
"btext1":"အေးဂျင့် Abbas က ဆာလာဟာ အာရပ်ကမ္ဘာမှာ နာမည်ကျော် အမှတ်တံဆိပ် တစ်ခုဖြစ်ပြီး ဒီရာသီမှာ သူ လီဗာပူးနဲ့အတူ တစ်ခုခု အောင်မြင်စေဖို့ မျှော်လင့်တယ်လို့ ဆိုပါတယ်။\n\n ပြင်သစ်အသင်းဟာ ကာတာမှာ ယှဉ်ပြိုင်ရမယ့် ကမ္ဘာ့ဖလား အဖွင့်ပွဲစဉ်အတွင်း ကိုနတေးနဲ့ အူပါမီကာနိုတို့ အတွဲကို ခံစစ်မှာ ထုတ်သုံးဖွယ်ရှိကြောင်း သတင်းထွက်နေပါတယ်။\n\n ကမ္ဘာ့ဖလား ပြိုင်ပွဲဝင်မယ့် လီဗာပူးအသင်းသား ၇ ဦးလုံးဟာ သက်ဆိုင်ရာ လက်ရွေးစင် အသင်းတွေနဲ့အတူ ကာတာကို ရောက်ရှိနေကြပြီ ဖြစ်ပါတယ်။\n\n ဒီအပတ် လက်ရွေးစင် တာဝန်မရှိတာကြောင့် ဖာမင်နိုက မော်ဒိုက်၊ သီယေဂိုက ဗီးဂတ်စ်ကို ရောက်နေသလို ကာတစ်ဂျုံးနဲ့ ဟာဗေးတို့ အမေရိကန်မှာ ရှိနေကြပါတယ်။\n\n",
"btext2":" ထရန့်က သူဟာ ခံစစ်ကို ကူညီဖို့ အမြဲတမ်း ကြိုးစားကြောင်း ထုတ်ဖော်ခဲ့ပြီး တစ်ပွဲလုံး သူ့ရဲ့ ကြိုးစားမှုထက် အခွင့်အရေး တစ်ကြိမ် ခွင့်ပြုရမှုအပေါ် ပိုမို ထောက်ပြ ဝေဖန်ခံရတယ်လို့ ဖွင့်ပြောလာပါတယ်။\n\n ဒီရာသီ ခံစစ်ပိုင်း ဟာကွက်တွေ ပေါ်ပေါက်နေခြင်းအတွက် ဝေဖန်ခံရမှုအပေါ် ဗန်ဒိုက်က သူဟာ ခံစစ်သမား တစ်ဦး ရောက်နိုင်တဲ့ သိပ်မြင့်တဲ့ အဆင့်ထိ ပြသခဲ့ပြီဖြစ်တာမို့ လက်တလော အမှားတွေဟာ အဆိုပါ အဆင့်နဲ့ နှိုင်းယှဉ်ရင် ထောက်ပြစရာ ဖြစ်နေတာလို့ ဆိုပါတယ်။\n\n လူးဝစ် ဆွာရက်ဇ်က သူနဲ့ နူးညက်စ်တို့ ပုံမှန် စကားပြောဆိုမှုတွေ ရှိထားကြောင်းနဲ့ တိုက်စစ်သမားလေး အမှားတွေကနေ သင်ယူဖို့ အမြဲ သတိပေး တိုက်တွန်းဖြစ်တယ်လို့ ထုတ်ပြောခဲ့ပါတယ်။",
"btext3": " လီဗာပူး အဝတ်လဲခန်းထဲမှာ ရယ်စရာ အကောင်းဆုံး အသင်းဖော်က ကိုစတက်ဖြစ်ပြီး ဂရိသားဟာ အရမ်း ပျော်တတ်တယ်လို့ ဖာဘင်ညိုက ပြောပါတယ်။ ရီးရဲလ်မက်ဒရစ်ဟာ ဘယ်လင်ဟမ်ကို ခေါ်ယူရေးအတွက် ပေါင် သန်း ၁၃၀ ထိ ကမ်းလှမ်းမှာ မဟုတ်ပါဘူး။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/101320112022-678x381.jpg",
"imgurl2":"https://nyanaykhin.com/wp-content/uploads/2022/11/101720112022.jpg",
"imgurl3":"no",
"video":"no"
 },
  {"ndate":"Nov 19, 2022",
"htext":"လီဗာပူး ကြယ်ပွင့်ကို ဇန်နဝါရီမှာ ကမ်းလှမ်းမှုလုပ်ဖို့ နော်တင်ဟမ် ဖောရက်စ်ဘက်က ချိန်ရွယ်လာ",
"btext1":" အန်ဖီးကွင်းမှာ ဒါဘီအသင်းနဲ့ ယှဉ်ပြိုင်ကစားတဲ့ ကာရာဘောင်းပွဲအတွင်း လူစာရင်းဝင် ကစားသမားအဖြစ် ပါဝင်ခဲ့တဲ့ ဗန်ဒုတ်ကို ပရီးမီးယားလိဂ် ကလပ်တွေဘက်က စိတ်ဝင်စားလာနေပါတယ်။\n\n အသက် ၁၇ နှစ်ပြည့်ခဲ့ပြီဖြစ်တဲ့ ဆယ်ကျော်သက်လေးဟာ ဒီလအတွင်းမှာပဲ လီဗာပူးအသင်းနဲ့ ပထမဆုံး ပရော်ဖက်ရှင်နယ် စာချုပ် ချုပ်ဆိုထားခဲ့ပြီ ဖြစ်ပါတယ်။ ဒါ့အပြင် သက်တမ်းအလိုက်မှာလည်း ၄ နှစ် ခုန်ကျော်ပြီး စကော့တလန် ယူ-၂၁ အသင်းထိပါ တိုးမြင့် ရောက်ရှိနေပါပြီ။\n\n သူ့ရဲ့ တောက်ပလာနေမှုကြောင့် လီဗာပူးရဲ့ သက်တမ်းအလိုက် အဆင့်တွေမှာ အားထားရတဲ့ ကစားသမား ဖြစ်လာနေပါတယ်။ ဒီဇင်ဘာလအတွင်း ဒူဘိုင်းကို ထွက်ခွာမယ့် ရာသီဝက် လေ့ကျင့်ရေးမှာ ဗန်ဒုတ်ဟာ စီနီယာလူစာရင်းအတွက် ခေါ်ယူခံရမယ်လို့ သိထားရတာဖြစ်ပါတယ်။",
"btext2":" ဘီဘီစီ စကော့တလန်ကတော့ ပရီးမီးယားလိဂ်ကလပ် ဖောရက်စ် အသင်းဟာ ဗန်ဒုတ်ရဲ့ တောက်ပမှုကို ခြေရာလိုက်နေတယ်လို့ ဖော်ပြလာခဲ့တယ်။ ဇန်နဝါရီ အပြောင်းအရွှေ့မှာ ဆယ်ကျော်သက် တိုက်စစ်သမားကို အငှားဖြင့် ကမ်းလှမ်းမှုလုပ်ဖို့ ဖောရက်စ်ဘက်က ဆန္ဒရှိနေပါတယ်။\n\n ဗန်ဒုတ်ဟာ ဒီရာသီ လီဗာပူးအတွက် သက်တမ်းအလိုက် ပွဲစဉ်တွေအတွင်း ပြိုင်ပွဲစုံ ၁၉ ပွဲမှာ ကိုယ်တိုင် ၁၀ ဂိုး သွင်းပြီး ဂိုးထောက်ပံ့မှု ၈ ကြိမ် လုပ်ထားပါတယ်။ သူ့အနေနဲ့ ခြေစွမ်း တည်ငြိမ်မှု၊ ကြံ့ခိုင်ရေး ထိန်းသိမ်းမှုတွေကို လုပ်ပြနိုင်မယ်ဆိုရင် အနာဂတ်မှာ စီနီယာအသင်းထံ ခေါ်ယူခွင့်ရနိုင်တာ ဖြစ်ပါတယ်။\n\n လီဗာပူးအတွက် ပွဲထွက်ပေးခဲ့တဲ့ ဗန်ဒုတ်နဲ့ ပတ်သက်လို့ ကလော့ပ်ကတော့ ” ဗန်ဒုတ်က တက်ကြွပြီး စမတ်ကျတဲ့ ကစားသမားလေးပါ၊ ရင်ဆိုင် ကျော်ဖြတ်နိုင်တယ်၊ မြန်ဆန်တယ်၊ ခြေနှစ်ဘက်လုံး အသုံးပြုနိုင်တယ်။ သူက လူတော်လေး ဖြစ်ပါတယ်။ သူ့ကို ကြည့်ရတာ သိပ်ကောင်းပါတယ်။ အခု သူ နောက်ထပ် ခြေလှမ်း လှမ်းနိုင်ခဲ့ပါတယ် ” လို့ မှတ်ချက်ပေးထားတာပဲ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/183119112022-678x381.jpg",
"imgurl2":"https://nyanaykhin.com/wp-content/uploads/2022/11/174118112022.jpg",
"imgurl3":"no",
"video":"no"
 },

   {"ndate":"Nov 19, 2022",
"htext":"ထရန့် ကို ဝေဖန်တဲ့ ကောင်တွေ မှန်သမျှ လာခဲ့ကြ၊ ဆွဲထိုးပစ်မယ် လို့ ကြိမ်းမောင်းလိုက်တဲ့ ဖာဘင်ညို",
"btext1":" လီဗာပူး ကွင်းလယ် ကစားသမား ဖာဘင်ညို ကတော့ သူ့အသင်းဖော် ထရန့် အလက်ဇန်းဒါး အာနိုး ကို ဝေဖန်ကြတဲ့ သူ မှန်သမျှ ဆွဲထိုးပစ်မယ်လို့ ကြိမ်းလိုက်ပြီး ထရန့်က ကောင်းစွာ ကစားနေတယ်လို့ ကာကွယ် ပြောဆိုသွားပါတယ်။\n\n လီဗာပူးအသင်းရဲ့ ညာစွန်ခံစစ်သမား ထရန့်ဟာ ဒီရာသီမှာ ကြီးစွာသော ဝေဖန်ပြစ်တင်မှုတွေကို ခံယူနေရပြီး ခံစစ်ပိုင်းမှာ ဟာကွက်တွေ များလွန်းတာကြောင့် ထောက်ပြခံနေရပါတယ်။\n\n ဒီလထဲမှာတင် သရဲနီဟောင်း ဂယ်ရီနဗီးလ်က ထရန့်အလက်ဇန်းဒါး အာနိုးရဲ့ ခံစစ် ညံ့ဖျင်းမှုတွေကြောင့် အင်္ဂလန်အသင်း ကမ္ဘာ့ဖလားမှာ ထိခိုက်သွားနိုင်တယ် လို့ သတိပေးခဲ့ပါသေးတယ်။",
"btext2":" ဖာဘင်ညို က လတ်တလော အင်တာဗျူးမှာ ထရန့်ရဲ့ ခံစစ် ကစားပုံ ကောင်းမွန်နေတယ်လို့ ကာကွယ်ခဲ့ပြီး သူ့ရဲ့ ဘရာဇီး အသင်းဖော် မာတင်နယ်လီ ကိုလည်း ချီးကျူးမှုတွေ ပြုလုပ်ခဲ့ပါတယ်။\n\n ” မာတင်နယ်လီ ဆီ ရောက်တဲ့ ဖြတ်တင်ဘောတွေက လွဲလို့ ထရန့်က ခံစစ်မှာ လုံးဝ ကောင်းမွန်စွာ ကစားသွားခဲ့တာပါ။ မာတင်နယ်လီက ထူးချွန် ပါရမီ ရှိပြီးသား ကောင်လေး ဖြစ်တယ်။ သူ့ကို ထိန်းရတာက ထင်သလောက် မလွယ်ပါဘူး။\n\n တကယ်လို့ ထရန့်က ခံစစ် မကစားနိုင်ဘူး ပြောတဲ့သူတွေ ရှိရင် ကျနော့်ဆီ လာကြစမ်းပါ။ ကျနော် အကုန် ဆွဲထိုး ပစ်လိုက်မယ်။ ဒီလိုပြောတာတွေ ကျနေ်ာ ထပ် မကြားချင်တော့ဘူး၊ ဒီကောင်လေးတွေက ဘယ်လို ဆက်ကစားရမှန်းတောင် မသိ ဖြစ်တော့မယ်။ ” လို့ ဖာဘင်ညိုက ပြောဆိုခဲ့ပါတယ်။\n\n ထရန့်ကို ကာကွယ်ပြောဆိုတာက ဖာဘင်ညို အပြင် ယာဂင်ကလော့ပ် ကိုယ်တိုင်လည်း အရင် ပြောဆိုခဲ့ဖူးပါတယ်။ အသက် ၂၄ နှစ် အရွယ် အင်္ဂလန်သားရဲ့ ခံစစ် ကစားပုံ ဝေဖန်နေကြတဲ့ အပေါ် ကလော့ပ်က ထရန့် ကောင်းကောင်း ခံစစ် ကစားနေတယ်၊ လိုတဲ့နေရာမှာ အမြဲ ရှိနေပါတယ် လို့ ပြောဆိုခဲ့ပါတယ်။ Credit;လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/nn1511-2-678x381.jpg",
"imgurl2":"https://nyanaykhin.com/wp-content/uploads/2022/11/184018112022.jpg",
"imgurl3":"no",
"video":"no"
 },

    {"ndate":"Nov 19, 2022",
"htext":"အင်္ဂလန်အတွက် ရွေးခံရနိုင်တဲ့ ဟာဗေး၊ အပြောင်းအရွှေ့ ကိစ္စတွေအတွက် မေဆန်မောင့်ရဲ့ တုန့်ပြန်ခြင်းနဲ့ လီဗာပူးသတင်းများ",
"btext1":" အင်္ဂလန်အသင်း ကွင်းလယ်လူ မတ်ဒီဆန် ကြံ့ခိုင်မှု အခြေအနေ မကောင်းသေးတာကြောင့် ဒီရက်အတွင်း သူ့ရဲ့ အခြေအနေ ပိုမကောင်းလာရင် နည်းပြဆောက်ဂိတ်က ဟာဗေး အယ်လီးယော့ကို ခေါ်ယူဖို့ စဉ်းစားနေကြောင်း သတင်းထွက်လာပါတယ်။\n\n အီဂျစ်က ဘယ်ဂျီယံကို ၂-၁ ဖြင့် အနိုင်ရတဲ့ ချစ်ကြည်ရေးပွဲမှာ ဆာလာက ဂိုးထောက်ပံ့မှု ၁ ကြိမ် လုပ်ပေးခဲ့ပါတယ်။\n\n ကာဗာရိုက ပေါ်တူဂီ ယူ-၂၁ အသင်းအတွက် ဆက်ကစားပေးတော့မှာ မဟုတ်ဘူးလို့ အကြောင်းပြန်ခဲ့ကြောင်း နည်းပြဖြစ်သူက ထုတ်ပြောသွားပါတယ်။\n\n လီဗာပူးအသင်း ဥက္ကဋ္ဌဖြစ်သူ တွမ်ဝါနာက အချိန်ယူရဦးမယ်ဆိုတာ နားလည်ပေမယ့် သူတို့ဟာ မာဆေးဆိုဒ်ကလပ်ကို အလုံးစုံ ရောင်းချဖို့ထိ ပြင်ဆင်ထားတာပါလို့ ဘော်စတွန်သတင်စားကနေ ထုတ်ပြောခဲ့ပါတယ်။",
"btext2":" ဗန်ဒိုက်က သူတွဲဘက် ကစားဖူးတဲ့ အထူးချွန်ဆုံး အသင်းသားအဖြစ် ဘော်ဘီ ဖာမင်နိုကို ရွေးချယ်ခဲ့ပါတယ်။\n\n လီဗာပူးသတင်းထောက် Paul Joyce က ၂၀၂၃ ခုနှစ်အတွင်း ကွင်းလယ်လူတွေဖြစ်တဲ့ ကိတ်တာနဲ့ ချိန်ဘာလိန်တို့ လီဗာပူးကနေ ထွက်ခွာမယ်လို့ အတည်ပြုပါတယ်။\n\n ဒီတလော လီဗာပူးအသင်းနဲ့ အပြောင်းအရွှေ့ သတင်းတွေ ထွက်ပေါ်နေပေမယ့် သူက လက်ရှိ အခြေအနေကိုပဲ အာရုံစိုက်နေပြီး ကောလဟာလတွေကို နားမထောင်ပါဘူးလို့ မေဆန်မောင့်က ဆိုပါတယ်။",
"btext3": " အင်္ဂလန်နည်းပြ ဆောက်ဂိတ်က သူဟာ ထရန့်ကို သဘောမကျတဲ့ နည်းပြဆိုတဲ့ ပြောဆိုခံရမှုတွေအတွက် အံ့ဩနေတယ်လို့ သိရပါတယ်။\n\n ဘရိုက်တန် ကွင်းလယ်လူ အဒမ် လယ်လာနာက ဘယ်လင်ဟမ်ရဲ့ ခြေစွမ်းကို စောင့်ကြည့်ဖို့ ဟန်ဒါဆန်ထံက တိုက်တွန်းစကား ကြားခဲ့ရတယ်လို့ ထုတ်ပြောလာပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/93919112022-678x381.jpg",
"imgurl2":"https://nyanaykhin.com/wp-content/uploads/2022/10/113110142022.jpg",
"imgurl3":"no",
"video":"no"
 },

   {"ndate":"Nov 18, 2022",
"htext":"လီဗာပူး အကယ်ဒမီမှာ မုန်တိုင်းလို အရှိန်ဖြင့် တိုးဝင်လာပြီး လက်ရွေးစင် အဆင့်တွေကို ခုန်ကျော်နေတဲ့ ကောင်ငယ်လေး",
"btext1":" ဒီရာသီကမှ ဆဲလ်တစ်ကနေ လီဗာပူးအသင်းထံ ပြောင်းလာခဲ့တဲ့ တိုက်စစ်သမား ဗန်ဒုတ်ဟာ သက်တမ်းအလိုက် လက်ရွေးစင်မှာပါ ပွဲထုတ်ခံလာနေရပြီ ဖြစ်ပါတယ်။\n\n အသက် ၁၇ နှစ်ကိုမှ ရက်ပိုင်းပဲ ကျော်သေးတဲ့ စကော့တလန်သားဟာ ယူ-၂၁ ပွဲမှာ ပွဲထွက်လူစာရင်းကနေ ပါဝင်ခဲ့သလို ဂိုးထောက်ပံ့မှု လုပ်နိုင်ခဲ့တာပါ။ သူ့ရဲ့ စကော့တလန် အသင်းဟာ ၂-၁ ဖြင့် အရေးနိမ့်ခဲ့ပေမယ့် နည်းပြက ဗန်ဒုတ်ရဲ့ အလားအလာကို သတိပြုမိနေပါတယ်။\n\n စကော့တလန် ယူ-၁၇ အသင်းကနေ ယူ-၂၁ အသင်းထံ ခုန်ကျော်ရောက်ခဲ့တဲ့ ဗန်ဒုတ်ဟာ သူ့ထက် ၄ နှစ်လောက်ကြီးတဲ့ ပြိုင်ဘက်တွေကို အကောင်းဆုံး ရင်ဆိုင်နိုင်ခဲ့ပါတယ်။ သူ့ရဲ့ လက်ရွေးစင် ကစားသမားဘဝ ပထမဆုံး ယူ-၂၁ ပွဲစဉ်ဖြစ်ပေမယ့် ဗန်ဒုတ်ရဲ့ ကစားပုံကော ခံယူချက်တွေပါ ကောင်းမွန်ခဲ့တယ်။",
"btext2":" ပွဲအပြီးမှာ ယူ-၂၁ နည်းပြ Scot Gemmill က “ ဗန်ဒုတ်ရဲ့ အရည်အချင်းနဲ့ ပတ်သက်လို့ ကျနော်တို့ ယုံကြည်မှုရှိပါတယ်။ သူက ပိုကောင်းလာဦးမယ့်သူပါ။ သူ့ကို အသိအမှတ်ပြုပါတယ်၊ ထပ်ကောင်းကောင်း ကစားနိုင်ခဲ့တယ်။ သူကတော့ ကိုယ်တိုင် ဂိုးမသွင်းနိုင်တဲ့အပေါ် စိတ်ပျက်နေပါတယ်။ သူက ကိုယ်တိုင် ဂိုးရယူလိုခဲ့တာပါ ” လို့ ပြောပြခဲ့တယ်။\n\n ဗန်ဒုတ်ဟာ ဒီရာသီ လီဗာပူးအတွက် သက်တမ်းအလိုက် ပွဲစဉ်တွေအတွင်း ပြိုင်ပွဲစုံ ၁၉ ပွဲမှာ ကိုယ်တိုင် ၁၀ ဂိုး သွင်းပြီး ဂိုးထောက်ပံ့မှု ၈ ကြိမ် လုပ်ထားပါတယ်။ သူ့အနေနဲ့ ခြေစွမ်း တည်ငြိမ်မှု၊ ကြံ့ခိုင်ရေး ထိန်းသိမ်းမှုတွေကို လုပ်ပြနိုင်မယ်ဆိုရင် အနာဂတ်မှာ စီနီယာအသင်းထံ ခေါ်ယူခွင့်ရနိုင်တာ ဖြစ်ပါတယ်။\n\n ဒီနှစ်တွေအတွင်း လီဗာပူး အကယ်ဒမီမှာ ကြယ်ပွင့် အများအပြား ပေါ်ထွက်လာခဲ့ပေမယ့် မူရှာဝေါ်စကီ၊ ကိတ်ဂေါ်ဒန်၊ စတီးဝပ်လို လူငယ်လေးတွေဟာ ဒဏ်ရာ ပြဿနာတွေကြောင့် တိုးတက်သင့်သလောက် မတိုးတက်လာခဲ့တာပဲ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/174118112022-678x381.jpg",
"imgurl2":"https://nyanaykhin.com/wp-content/uploads/2022/11/174218112022.jpg",
"imgurl3":"no",
"video":"no"
 },

  {"ndate":"Nov 18, 2022",
"htext":"ထရန့်ကို မကြိုက်တဲ့ “anti-Trent” လား? လို့ မေးခံရမှု အင်္ဂလန်နည်းပြ ဆောက်ဂိတ် တုန့်ပြန်",
"btext1":" အင်္ဂလန်နည်းပြ ဆောက်ဂိတ်ဟာ ညာအစွန်လူ ထရန့်ကို မကြိုက်တဲ့ “anti-Trent” လား? လို့ မေးခံရကြောင်း တယ်လီဂရပ်က ဖော်ပြသွားပါတယ်။\n\n အသက် ၂၄ နှစ်အရွယ် ထရန့်ဟာ ပြီးခဲ့တဲ့ ရုရှားကမ္ဘာဖလားကနေ လက်ရှိ ကာတာ ကမ္ဘာဖလားအထိ အင်္ဂလန်အသင်းရဲ့ အရေးပါတဲ့ ကစားသမားအဖြစ် နေရာရခြင်း မရှိတာဖြစ်ပါတယ်။ ဆောက်ဂိတ်က ထရန့်ကို မသုံးတတ်ဘူးလို့တောင် မှတ်ချက်ပေးရတဲ့ အထိပါပဲ။\n\n ကာတာ ကမ္ဘာ့ဖလား အဖွင့်ပွဲ မတိုင်ခင် တယ်လီဂရပ်ရဲ့ ဖော်ပြမှုမှာ ဆောက်ဂိတ်ဟာ “anti-Trent” လား? “anti-attacking full-backs” လား? လို့တောင် မေးခံခဲ့ရပါတယ်။ အဲ့လို\n\n မေးခွန်းတွေအတွက် ဆောက်ဂိတ်က အတော်လေး အံဩခဲ့တယ်လို့လည်း အဆိုပါ သတင်းဌာနက ဖော်ပြသွားပါတယ်။",
"btext2":" အင်္ဂလန်အသင်းမှာ ညာအစွန်နေရာအတွက် ဝေါ်ကာ၊ ရိစ်ဂျိမ်း၊ ထရန့်နဲ့ ထရစ်ပီယာတို့ ၄ ဦးထိ ရှိထားတာပါ။ ဒီရာသီစ ညာအစွန်လူ ၄ ဦးလုံး ရှိနေခဲ့စဉ် ဆောက်ဂိတ်က ထရန့်ဟာ အင်္ဂလန်အသင်း တတိယ ဦးစားပေးဖြစ်တဲ့ ထရစ်ပီယာရဲ့နောက် ရောက်သွားခဲ့ပြီလို့ ပေါ်တင် ထုတ်ပြောခဲ့ပါတယ်။\n\n ရာသီစတုန်းက အင်္ဂလန်ခံစစ်မှူး မက်ဂွဲရားနဲ့ ညာအစွန်လူ ထရန့်တို့ တူညီစွာ ဖိအားတွေအောက် ရောက်နေခဲ့စဉ် မက်ဂွဲရားအတွက် ဝေဖန်မှု မှန်သမျှကို ကာကွယ်ခဲ့တဲ့ ဆောက်ဂိတ်ထံက ထရန့်နဲ့ ပတ်သက်တဲ့ အထက်ပါ မှတ်ချက်စကားကို လီဗာပူးပရိသတ်တွေ မျက်မုန်းကျိုးခဲ့ကြပါတယ်။\n\n “Anti-Trent” လား? ဆိုတဲ့ မေးခွန်းအတွက် ဆောက်ဂိတ်ကတော့ သူဟာ ထရန့် ဆယ်ကျော်သက် အရွယ်တည်းက အင်္ဂလန်အတွက် ခေါ်ယူခဲ့သူ ဖြစ်ပါတယ်လို့ တုန့်ပြန်ခဲ့ကြောင်း သိရပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/183818112022-678x381.jpg",
"imgurl2":"https://nyanaykhin.com/wp-content/uploads/2022/11/184018112022.jpg",
"imgurl3":"no",
"video":"no"
 },
  
   {"ndate":"Nov 18, 2022",
"htext":"ယာဂန်ကလော့ရဲ့ လက်ထက် လီဗာပူးရဲ့ အကောင်းဆုံး ကစားသမား ခေါ်ယူမှုကို ပြောပြလိုက်တဲ့ ရောဘတ်ဆန်",
"btext1":"အန်ဒီရောဘတ်ဆန်က မိုဟာမက်ဆာလားဟာ ယာဂန်ကလော့ရဲ့ လက်ထက် လီဗာပူးရဲ့ အကောင်းဆုံး ကစားသမား ခေါ်ယူမှု ဖြစ်တယ်လို့ ဆိုလိုက်ပါတယ်။ ဆာလားဟာ ၂၀၁၇ နွေရာသီက ရောဘတ်ဆန်နဲ့ အတူ လီဗာပူးကို ရောက်လာခဲ့သူ ဖြစ်ပြီး ၎င်းတို့ဟာ လီဗာပူးနဲ့ အတူ ဖြစ်နိုင်သမျှ ဆုဖလား အားလုံးကို ရထားခဲ့ပြီး ဖြစ်ပါတယ်။ အီဂျစ်စတားဟာ လီဗာပူးကို ရောက်လာခဲ့ပြီးနောက် ကလပ်အတွက် ၂၇၅ ပွဲမှာ ဂိုး ၁၇၀ ထိ သွင်းယူခဲ့သူ ဖြစ်ပြီး ပြီးခဲ့တဲ့ နွေရာသီက ကလပ်နဲ့ ၂၀၂၅ ခုနှစ်ထိ သက်တမ်းရှိတဲ့ စာချုပ်ချုပ်ဆိုခဲ့ပါတယ်။\n\n ကလော့ရဲ့ ၇ နှစ်တာ ကာလအတွင်းမှာ ကစားသမားခေါ်ယူမှု အတော်များများ အောင်မြင်မှုရခဲ့ပြီး ပထမဦးဆုံး နွေရာသီမှာ မာနေး ၊ဝိုင်နယ်ဒန် ၊မာတစ် တို့ ရောက်လာခဲ့သလို နောက်နှစ်နွေရာသီမှာ ဆာလား ရောဘတ်ဆန် နဲ့ အောက်စလိတ်ချိန်ဘာလိန် တို့ကို ခေါ်ယူခဲ့ပြီး အဆိုပါ ရာသီရဲ့ ဇန်နဝါရီမှာ ဗန်ဒိုက်လိုမျိုး ကလပ်ကို အပြောင်းအလဲ ဖြစ်သွားစေခဲ့တဲ့ ခေါ်ယူမှုကို လုပ်ခဲ့ပါတယ်။ အဲဒီနောက် အလီဆွန် ဖာဘင်ညို ဂျိုတာ တီယာဂို ကိုနာတေး လူး၀စ်ဒီယက် နဲ့ ပြီးခဲ့တဲ့ နွေရာသီက နူးနက် တို့ဟာ မှန်ကန်တဲ့ ခေါ်ယူမှုတွေ အဖြစ် ရှိနေပေမယ့် ရောဘတ်ဆန် ကတော့ ဆာလား ကသာ standout ခေါ်ယူမှု ဖြစ်တယ်လို့ ယုံကြည်နေပါတယ်။",
"btext2":"  ရောဘတ်ဆန်က ဆာလားရဲ့ သွင်းဂိုးမှတ်တမ်းဟာ ကျန်တဲ့သူတွေနဲ့ယှဉ်ရင် ခေါင်းတစ်လုံးသာနေတယ်လို့ ယုံကြည်နေပီး ဗန်ဒိုက် နဲ့ အလီဆွန် တို့ကို ခေါ်ယူခဲ့ခြင်းရဲ့ အရေးပါမှုကိုလည်း အသိအမှတ် ပြုသွားခဲ့ပါတယ်။\n\n ရောဘတ်ဆန်က “ရှင်းရှင်းပြောရရင် ကလော့ရဲ့ လက်ထက်မှာ ကျွန်တော်တို့ဟာ ကောင်းမွန်တဲ့ ခေါ်ယူမှုတွေ လုပ်နိုင်ခဲ့ပါတယ်။ ကျွန်တော်တို့ အသင်းရဲ့ ကစားသမား ခေါ်ယူမှု တော်တော်များများဟာ မှန်ကန်မှုလည်း ရှိခဲ့ပါတယ်။ သိကြတဲ့အတိုင်းပဲ ဗန်ဂျယ်ဗန်ဒိုက် နဲ့ အလီဆွန် တို့ဟာ ကလပ်ကို နောက်တဆင့် တက်အောင် လုပ်နိုင်ခဲ့တဲ့ တကယ့်ကို အရေးပါလှတဲ့ ကစားသမား ခေါ်ယူမှုတွေ ဖြစ်ခဲ့ပါတယ်။\n\n ဒါပေမယ့်လည်း ကလော့ရဲ့ လက်ထက်မှာ လီဗာပူးရဲ့ အကောင်းဆုံး ကစားသမား ခေါ်ယူမှု ကတော့ မိုဆာလားပဲ ဖြစ်ရမှာပါ။ ဒီကလပ်မှာ သူလုပ်ပြခဲ့တဲ့ စံချိန်တွေ သွင်းဂိုးမှတ်တမ်းတွေ ဘာတွေကြောင့်ပါ။ ကျွန်တော်ဟာ နွေရာသီ အပြောင်းအရွေ့ တစ်ခုတည်းမှာ ဆာလားနဲ့ အတူ လီဗာပူးကို ရောက်လာခဲ့သူပါ။ ကျွန်တော်နဲ့ ပက်သက်ပြီး ပရိတ်သတ်တွေဟာ သူ့လောက်တော့ ရင်ခုန်မှုတွေ မရှိခဲ့ပါဘူး။ သူဟာ ဒီကို စရောက်လာခဲ့တဲ့ ရာသီ ကတည်းက အကောင်းဆုံး ပုံစံကို ပြသနိုင်ခဲ့ကာ အခုထိလည်း ရပ်တန့်လို့ မရပါဘူး။” လို့ ဆိုလိုက်ပါတယ်။",
"btext3": " ဆာလားဟာ လီဗာပူးမှာ ရှိနေတဲ့ ၅ နှစ်တာကာလအတွင်း ဆုဖလား ၇ လုံး ရခဲ့အပြင် PFA ဆု နဲ့ ရွှေဖိနပ်ဆု အပါအ၀င် တစ်ဦးချင်းဆု များစွာကိုလည်း သိမ်းပိုက်နိုင်ခဲ့ပါတယ်။ ရောဘတန်ဟာ ဆိုရင်လည်း လီဗာပူးကို ဟူးစီးတီး ကနေ ပေါင် ၈ သန်းတည်းနဲ့ ရောက်လာခဲ့သူ ဖြစ်ပြီး လီဗာပူးရဲ့ အောင်မြင်မှုတွေမှာ အထူး အရေးပါခဲ့ကာ ကလော့ရဲ့ လက်ထက် အကောင်းဆုံး ကစားသမား ခေါ်ယူမှုတွေထဲက တစ်ခု ဖြစ်ပါတယ်။ Credit;လီဗာပူးသတင်းစုံ",
"imgurl1":"https://sportsmyanmar.com/wp-content/uploads/2022/11/received_410040094544876.jpeg",
"imgurl2":"https://sportsmyanmar.com/wp-content/uploads/2022/11/received_439573595018254-300x169.jpeg",
"imgurl3":"https://sportsmyanmar.com/wp-content/uploads/2022/11/IMG_20221118_153727-300x180.jpg",
"video":"no"
 },

  {"ndate":"Nov 18, 2022",
"htext":"လီဗာပူး လေ့ကျင့်ရေးမှာ ထရန့်ကို ရင်ဆိုင်ရခြင်းနဲ့ စိတ်ဝင်စားစရာ ကိစ္စတွေကို​ ပြောပြတဲ့ မော်တန်",
"btext1":"လီဗာပူး ကွင်းလယ်လူ တိုင်လာမော်တန်ဟာ အသင်းလေ့ကျင့်ရေးကွင်းက သူ့ရဲ့ အတွေ့အကြုံတွေကို ပြောရာမှာ စိတ်ဝင်စားစရာ အကြောင်းအရာတွေ ပါဝင်လာခဲ့ပါတယ်။\n\n မော်တန်ဟာ လက်ရှိ ချန်ပီယံရှစ်မှာ ဘလက်ဘန်းနဲ့အတူ အငှားကစားနေတာဖြစ်ပြီး ပုံမှန် ပွဲကစားခွင့်နဲ့အတူ ရိုဗားရဲ့ အဓိက ကစားသမားတစ်ယောက် ဖြစ်နေတာပါ။ သူဟာ လီဗာပူးအသင်းမှာ ကာလရှည် နေရာတစ်ခုရဖို့ မျှော်လင့်နေတဲ့ ကစားသမား တစ်ဦးလည်း ဖြစ်ပါတယ်။\n\n မနှစ်က မတ်လ နိုင်ငံတကာ သီတင်းပတ်အတွင်း ကလော့ပ်ရဲ့ စီနီယာအသင်းနဲ့အတူ လေ့ကျင့်ရေးဆင်းခဲ့စဉ်မှာ ထရန့်ကို ကွင်းလယ်လူအဖြစ် ရင်ဆိုင်ရတဲ့အကြောင်း မော်တန်က ပြောပြခဲ့ပါတယ်။\n\n “ ကျွန်တော်က ထရန့်၊ ဖာဘင်ညို၊ ချိန်ဘာလိန်တို့ရဲ့ ကွင်းလယ် သုံးယောက်တွဲကို ရင်ဆိုင်ပြီး ဗဟိုအလယ်မှာ ကစားခဲ့ရတာပါ။ ကျွန်တော်ရယ်၊ ကလာဆန်ရယ်၊ ဂျိတ်ကိန်းရယ်ပေါ့။ ကျွန်တော့်အတွက် ပထမဆုံးအကြိမ် ဖြစ်ခဲ့ပြီး အသင်းရဲ့ အရည်အသွေးကို ကိုယ်တွေ့ နားလည်ခဲ့ရပါတယ်။",
"btext2":" သူတို့ကို ရင်ဆိုင်ရတာက ကျွန်တော့်ကို အံ့ဩတုန်လှုပ်စေခဲ့တယ်၊ သတိပေး နှိုးဆော်သလို ဖြစ်ခဲ့ပါတယ်။ အဲ့ဒီ့မှာ မူးနောက်နောက်ဖြစ်လာလို့ နိုးကြားအောင်လုပ်ဖို့ လိုအပ်တယ်လို့ ခံစားခဲ့ရတယ်။ ကျွန်တော်တို့က လုံးဝကို ခေါင်းမထူနိုင်အောင် အရေးနိမ့်ခဲ့ပါတယ်။\n\n ကျွန်တော်တို့ ဂိုးမသွင်းနိုင်ခဲ့ဘူး ထင်တယ်။ ၃ ကြိမ်လောက် ပိုက်ထဲက ဘောလုံးကို ပြန်ကောက်ခဲ့ရတယ်။ ဒါပေမယ့် အဲ့ဒီ့ပွဲက ကျွန်တော့်ကို သတိပေးနှိုးဆော်သလို ဖြစ်စေခဲ့တာပါ ” လို့ မော်တန်က ပြောပါတယ်။\n\n မော်တန်ဟာ နည်းပြရဲ့ မျက်စိကျခြင်းကို ခံခဲ့ရပြီး အသင်းကြီးနဲ့ အချိန်ပြည့် စတင်လေ့ကျင့်ခဲ့ရသလို အဲ့ဒါဟာ အပေါင်းလက္ခဏာဆောင်တဲ့ နှိုးဆော်မှုတစ်ခု ဖြစ်ခဲ့တာပါ။ သူဟာ နည်းစနစ်ပိုင်း သိပ်ကောင်းသူလို့ ထင်ရှားတဲ့ သီယာဂိုနဲ့အတူ တွဲပြီးလေ့ကျင့်ခွင့်ရဖို့ အိမ်မက်တစ်ခု ပြည့်ဝသွားခဲ့ပါတယ်။\n\n “ သီယေဂိုလိုလူနဲ့ ကစားရတာက မယုံနိုင်စရာပဲ။ သူနဲ့အတူ လေ့ကျင့်ရေးဆင်းပြီး သူ့ရဲ့ လှုပ်ရှားပုံ၊ မြင်တတ်ပုံ၊ နားလည်ပုံတွေကို ကြည့်ရတာ သိပ် အကျိုးရှိပါတယ်။ သူနဲ့ ကစားရတော့ ကိုယ့်ကိုယ်ကို အမြဲ သတိမပြတ်အောင် ထိန်းနေရတယ်။ သူက ကိုယ် မဖြစ်နိုင်လောက်ဘူးလို့ တွေးနေတဲ့ အချိန်မှာတောင် ကိုယ့်ကို ဘောလုံး ပေးပို့မှု လုပ်မှာမလို့ပါပဲ။",
"btext3": "ပထမအသင်း လေ့ကျင့်ရေးကို ပထမဆုံးရောက်တော့ နာမည်ကြီး ကစားသမားတွေမို့ နည်းနည်းရှိန်တယ်။ လူတိုင်းကို အထင်ကြီးလေးစားရမယ်လို့ ခံစားရတယ်။ ဒါပေမယ့် သူတို့နဲ့သိသွားရင် သူတို့ ဘယ်လောက် နှိမ့်ချတတ်ပြီး သာမန်ဆန်လဲဆိုတာ နားလည်သွားပါတယ် ” လို့ ပြောပြခဲ့ပါတယ်။\n\n ဘလက်ဘန်းမှာ ၂၂ ပွဲကစားပြီး တောက်ပနေတဲ့ မော်တန်အနေနဲ့ နောက်နွေရာသီမှာ လီဗာပူးအသင်းကို ပြန်လာတဲ့အခါ နေရာတစ်ခု ရရှိလာဖွယ် ရှိနေတာ ဖြစ်ပါတယ်။ Credit; လီဗာပူးသတင်းလ",
"imgurl1":"https://nyanaykhin.com/wp-content/uploads/2022/11/122318112022-678x381.jpg",
"imgurl2":"https://nyanaykhin.com/wp-content/uploads/2022/11/122418112022.jpg",
"imgurl3":"no",
"video":"no"
 },
  
   {"ndate":"Nov 18, 2022",
"htext":"လီဗာပူးအသင်းကို ဝယ်ယူဖို့ စိတ်ဝင်စားနေကြတဲ့ ဝယ်လက်တွေနဲ့ ပတ်သက်လို့ FSG အကြီးအကဲ အတည်ပြု",
"btext1":" လီဗာပူးအသင်းရဲ့ အမေရိကန် ပိုင်ရှင်တွေဟာ ကလပ်ထံ ရင်းနှီးမြုပ်နှံမှု ဝင်လိုတဲ့ အဖွဲ့တွေထံက စိတ်ဝင်စားခြင်းတွေ ခံနေရတယ်လို့ သိရပါတယ်။\n\n FSG ဘက်က လီဗာပူးအသင်းအတွက် ညိနှိုင်းလာတဲ့ ကိစ္စတွေကို ဆွေးနွေး စကားပြောဖို့ ရှိပေမယ့် ကိစ္စတွေက ကနဦး အဆင့်မှာပဲ ရှိနေသေးတာမို့ အပြင်ကို ပေါက်ကြားမလာသေးပါဘူး။ လီဗာပူးရဲ့ အကြီးတန်း တာဝန်တွေကို လွဲပြောင်းနေမှုက တိုးတက်မှုတွေရဲ့ အစပဲ ဖြစ်ပါတယ်။\n\n အမေရိကန်အဖွဲ့ရဲ့ ပါတနာ တစ်ဦးဖြစ်သူ ဆမ်ကနေဒီကတော့ စိတ်ဝင်စားမှုတွေ အများကြီးရှိတယ်လို့ Boston Globe ကနေ ဆိုပါတယ်။ အမေရိကန်အဖွဲပဟာ နယူးယော့ခ်စီးတီးမှာ ပုံမှန် အစည်းအဝေးတွေဖြင့် ကိစ္စတွေအတွက် စကားပြောဖို့ တွေ့ဆုံနေကြပါတယ်။\n\n “ ကလပ်ကို ရင်းနှီးမြုပ်နှံမှု ဝင်လာဖို့ စဉ်းစားနေတဲ့ အလားအလာရှိ ပါတနာတွေ အများကြီးကို ရထားပါတယ် ” ဆိုပြီး ကလပ်ကို ဝယ်ယူဖို့ ဒါမှမဟုတ် အဓိက ရှယ်ယာတွေကို ရင်းနှီးမြုပ်နှံဖို့ စိတ်ဝင်စားနေကြမှုတွေ ရှိနေကြောင်း ကနေဒီ ပြောပါတယ်။",
"btext2":" လက်ရှိ အချိန်ထိ အသင်းကို အလုံးစုံ ရောင်းချမှာလား ရှယ်ယာ အများစုကို ရောင်းချမှာလား ဆိုတာဟာ အပြင်ကို ပေါက်ထွက်မလာသေးပါဘူး။ ညိနှိုင်းမှုတွေက တစ်ဆင့် တိုးတက်လာမှုတွေကပဲ အဖြေဖြစ်လာနိုင်ပါတယ်။\n\n “ ကုမ္ပဏီကြီးတွေဆိုတာ သူတို့ရဲ့ လုပ်ငန်းထဲကို တန်ဖိုးတွေ ထည့်သွင်းပြီး ကြီးထွားလာအောင် လုပ်ရပါတယ်။ တန်ဖိုးကို တိုးမြင့်လာစေဖို့ နည်းလမ်း တစ်ခုကတော့ ရောင်းချတာ ဒါမှမဟုတ် ရင်းနှီးမြုပ်နှံသူတွေကို ထည့်သွင်းခြင်းပဲ ဖြစ်ပါတယ်။\n\n ဒါက FSG ဟာ လီဗာပူးကို ရောင်းချဖို့ ရည်ရွယ်တယ်လို့ ပြောလိုတာလား ဆိုရင်တော့ ကျနော်လည်း မသိပါဘူး။ ဒီကိစ္စက ဂျွန်ဟင်နရီ၊ တွမ်ဝါနာ၊ မိုက်ဂေါ်ဒန်တို့ တာဝန်ယူထားတဲ့ FSG ကိစ္စပါ။ သူတို့က အခုဟာ ကလပ်အတွက် ရင်းနှီးမြုပ်နှံမှုတွေ ထည့်ရမယ့် အချိန်ကောင်းလို့ ယူဆထားကြပါတယ် ” လို့ ပြောဆိုခဲ့ပါတယ်။Credit;လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/110117112022-678x381.jpg",
"imgurl2":"https://nyanaykhin.com/wp-content/uploads/2022/11/110317112022.jpg",
"imgurl3":"no",
"video":"no"
 },

    {"ndate":"Nov 18, 2022",
"htext":"အင်္ဂလန်ရဲ့တန်ကြေးမြင့် လူငယ်ကြယ်ပွင့်ဟာ လီဗာပူး ကို ငြင်းပယ်ပြီး အာဆင်နယ်ကို ရောက်လာလိမ့်မယ်လို့ ခန့်မှန်းလိုက်တဲ့ ချဲလ်ဆီး နောက်ခံလူဟောင်း",
"btext1":" ချဲလ်ဆီး အသင်း ရဲ့ ဘယ်နောက်ခံလူဟောင်း စကော့မင်တို က အင်္ဂလန် အသင်း နဲ့ ဒေါ့မွန် အသင်းရဲ့ လူငယ် ကြယ်ပွင့် ဘယ်လင်ဟမ် ဟာ လီဗာပူး အသင်းကို ငြင်းပယ်ပြီး အာဆင်နယ် အသင်းကို ပြောင်းရွှေ့ရောက်ရှိလာလိမ့်မယ်လို့ သုံးသပ် ပြောကြား လိုက်ပါတယ် ။\n\n မင်တို ​က Ladbrokes မှာ “ဘယ်လင်ဟမ် ပရီးမီးယား ကို ရောက်လာလိမ့်မယ်လို့ ထင်သလားဆိုရင် ကျွန်တော်က လုံးဝ ရောက်လာလိမ့်မယ် လို့ ဖြေချင်ပါတယ် ။ ရာသီမစခင်တုန်းက ကျွန်တော်တို့ အများစုက ဘယ်ဟင်လမ် ဟာ လီဗာပူး ရဲ့ကစားသမား ဖြစ်လာလိမ့်မယ်လို့ ပြောခဲ့ကြပါတယ် ၊ သူတို့က ထိပ်ဆုံးမှာ ရပ်တည်နိုင်ရေး မန်စီးတီး နဲ့ ယှဉ်ပြိုင်နေတဲ့ အသင်း ဖြစ်တာကြောင့်ပါ ။ ”\n\n ” ဒါပေမယ့် ဒီရာသီ ရလဒ်တွေကို ကြည့်ပီး လီဗာပူး Top 4 တောင် ဝင်ပါ့မလား ဆိုတာ သံသယ ဖြစ်မိပါတယ် ။ လီဗာပူး သာ ချန်ပီယံလိဂ် ကစားခွင့် မရရင် ဘယ်လင်ဟမ် တစ်ယောက် အန်ဖီးလ် ကို လာဖို့ စိတ်အားထက်သန်မှာ မဟုတ်ပါဘူး ။ ”\n\n ” သူ့ရဲ့စာချုပ် အခြေအနေ ဘယ်လို ရှိသလဲ ကျနော် မသိပါဘူး ။ ဒါပေမယ့် သူ ပရီးမီးယားလိဂ် ကို လာရောက် ကစားလိမ့်မယ်ဆိုတာကိုတော့ သံသယ လုံးဝ မဖြစ်မိပါဘူး ၊ သူက ကမ္ဘာ့အကောင်းဆုံး အသင်း တစ်သင်းမှာ အဓိက ကစားသမား အဖြစ် ကစားဖို့ အရည်အချင်း ပြည့်မှီသူပါ ။ ”",
"btext2":" ” ကျွန်တော် ကတော့ အခု အချိန်မှာ အကောင်းဆုံး အသင်းက မန်စီးတီး လို့ မြင်ပါတယ် ။ ဒါပေမယ့် အာဆင်နယ် အသင်း ရဲ့ ကစားပုံကို ကြည့်ပီး သူတို့သာ Top 4 ဝင်ရင် ဒါမှမဟုတ် ဒုတိယ နေရာရရင် ဒါမှမဟုတ် အမှတ်ပေး ချန်ပီယံ ဖြစ်သွားရင် မန်စီးတီး လိုပဲ ကစားသမားတွေကို ဆွဲဆောင်နိုင်တဲ့ အသင်း ဖြစ်လာပါလိမ့်မယ် ။ ”\n\n ” အာဆင်နယ် သာ လာမယ့်ရာသီ ချန်ပီယံလိဂ် ကစားခွင့် ရရင် ထိပ်တန်း ကစားသမားတွေ လာရောက် ကစားချင်တာမျိုး ဖြစ်မှာကို ကျွန်တော် အံ့ဩမိမှာ မဟုတ်ပါဘူး ။ မီခေးလ် အာတေတာ ရဲ့ အသင်းကို ကြည့်ကြည့်ပါ ၊ သူတို့သာ ဥရောပ ပြိုင်ပွဲ ကစားခွင့် ရရင် ကစားသမား အင်အားကို ဖြည့်တင်းဖို့ လိုအပ်ပါလိမ့်မယ် ၊ ဒီအခြေအနေမှာ သူတို့ ဘယ်လင်ဟမ် ကို ခေါ်ဖို့ ကြိုးစား လာနိုင်ပါတယ် ။ ”",
"btext3": " ” ရာသီအစတုန်းကတော့ အာဆင်နယ် အသင်း ဒီရာသီ Top 4 ဝင်မယ်လို့ ကျွန်တော် လုံးဝ မထင်ခဲ့ပါဘူး ။ ဒါပေမယ့် ပွဲတွေကြည့်ပီး ပြန်လည် သုံးသပ်ကြည့်တဲ့ အခါမှာ အာဆင်နယ် သာ Top 4 ဝင်ရင် ကစားသမားတွေကို အဆွဲဆောင်နိုင်ဆုံး အသင်း ဖြစ်မယ်လို့ မြင်လာပါတယ် ။ ”\n\n ” အခု လက်ရှိ အာဆင်နယ် အသင်းက မန်စီးတီး အသင်း ရဲ့ ချန်ပီယံဆုကို ခြိမ်းခြောက် ထားနိုင်ပါတယ် ၊ နည်းပြ အာတေတာ ရဲ့ အံ့မခန်း စွမ်းဆောင်မှုတွေနဲ့ ပေါ့ဗျာ ၊ အာဆင်နယ် အသင်းက စိတ်ကျေနပ်စရာ ကောင်းတဲ့ အသင်း တစ်သင်း ဖြစ်နေပါပြီ ။ ” လို့ ပြောကြား သွားခဲ့ပါတယ် ။\n\n CIES Football Observatory ရဲ့ဖော်ပြချက်အရ ဘယ်လင်ဟမ် ရဲ့တန်ကြေးဟာ ပေါင် ၁၇၆.၉ သန်း အထိ ရှိနေပြီး ကာတာ ကမ္ဘာ့ဖလား ပြိုင်ပွဲမှာ တန်ကြေး အမြင့်မားဆုံး ကစားသမား ဖြစ်နေပါတယ် ။ Credit; Sports myanmar",
"imgurl1":"https://sportsmyanmar.com/wp-content/uploads/2022/11/received_686015519508229.jpeg",
"imgurl2":"https://sportsmyanmar.com/wp-content/uploads/2022/11/IMG_20221118_100047-348x215.jpg",
"imgurl3":"https://sportsmyanmar.com/wp-content/uploads/2022/11/received_1571685913268085-300x300.jpeg",
"video":"no"
 },

     {"ndate":"Nov 18, 2022",
"htext":"လီဗာပူးအသင်း ရောင်းချမှု အဆင်ပြေဖို့ ပရိသတ်တွေတင် မဟုတ်ဘဲ ပရီးမီးယားလိဂ်ပါ မျှော်လင့်နေမယ်လို့ ရှင်းပြခြင်း",
"btext1":"လီဗာပူးပရိသတ်တွေတင် မဟုတ်ဘဲ ပရီးမီးယားလိဂ်ကလပ် FSG ရဲ့ ကလပ် ရောင်းချရေး ကိစ္စ အဆင်ပြေစေဖို့ မျှော်လင့်နေလိမ့်မယ်လို့ တိုက်စစ်မှူးဟောင်း ကော်လီမိုးက ပြောပြပါတယ်။\n\n ပရိသတ်တွေဘက်က အပြောင်းအရွှေ့မှာ ငွေကြေးထုတ်ပေးမယ့် ပိုင်ရှင်မျိုး အလိုရှိကြတာဖြစ်ပြီး FSG ကနေ လီဗာပူးကို ဝယ်ယူဖို့ဆိုရင် ဘီလျံနာတွေ ဖြစ်နေမှပဲ တတ်နိုင်ပါလိမ့်မယ်။\n\n ကော်လီမိုးက ” FSG ဟာ Soverign Wealth Fund (SWF) လို အဖွဲ့မျိုးကို မယှဉ်နိုင်တာကြောင့် ရင်းနှီးမြုပ်နှံမှု အသစ်အတွက် တံခါးဖွင့်ထားဖို့ လိုနေတယ်ဆိုတာ ကျွန်တော် အရင်ထဲက ပြောခဲ့ဖူးပါတယ်။\n\n မနှစ်က ဖလားလေးလုံး လမ်းကြောင်းပေါ် ရောက်ခဲ့တဲ့ အသင်းတစ်သင်းဟာ အခု ပရီးမီးယားလိဂ် ဖလားပြိုင်ပွဲကနေ ဘယ်လိုမျိုး ချော်ထွက်သွားလဲ ကြည့်ကြည့်ပါ။ ကလော့ပ်ဟာ မန်စီးတီးကို ယှဉ်ဖို့ ဘဏ္ဍာရေးအထောက်အပံ့တွေ လိုအပ်နေတာ အသိသာကြီးဖြစ်ပြီး ဒါကို FSG က မပေးနိုင်နေပါဘူး။ ",
"btext2":"ဒါပေမယ့် လီဗာပူးအသင်းကို ပြိုင်ဆိုင်မှု ပြင်းထန်လာစေဖို့ လိုအပ်နေတာ လီဗာပူးပရိသတ်တွေတင် မဟုတ်ပါဘူး။ ပရီးမီးယားလိဂ် တစ်ခုလုံးပါပဲ။ ဘယ်သူကမှ လိဂ်မှာ စီးတီးကို တစ်ကောင်ထဲပြေးနေတဲ့ မြင်း မဖြစ်စေချင်ပါဘူး။ နောက် ၂နှစ်၊ ၃နှစ်လောက် နေရင်တော့ စီးတီးနဲ့ နယူးကာဆယ်ကြားက နှစ်ကောင်တည်းရှိတဲ့ ပြိုင်ပွဲ ဖြစ်ချင်ဖြစ်နိုင်ပါတယ်။\n\n လေးစားသမှုနဲ့ ပြောရရင် ၃နှစ်အတွင်း ပရီးမီးယားလိဂ်မှာ စီးတီးနဲ့ နယူးကာဆယ်ရဲ့ ပြိုင်ဆိုင်မှုကိုပဲ ကြည့်ရရင် လူတွေက ပရီးမီးယားလိဂ်ကို စိတ်ဝင်စားတော့မှာ မဟုတ်ဘူး။ ဒါပေမယ့် အမှန်တရား တစ်ခုက လီဗာပူးနဲ့ ယူနိုက်တက်ဟာ ကမ္ဘာ့ထိပ်သီး အသင်းကြီးတွေဖြစ်ပြီး ပရီးမီးယားလိဂ်ရဲ့ အောင်မြင်မှုကို အထောက်အပံ့ ပြုထားတယ်ဆိုတာပါပဲ။\n\n သူတို့နှစ်သင်းလုံးဖြစ်ဖြစ် တစ်သင်းပဲဖြစ်ဖြစ် ပရီးမီးယားလိဂ်မှာ မရှိတော့ရင် ရုပ်သံဝင်ငွေတွေ အတော်လေးကို ထိခိုက်သွားမယ်၊ တဝက်လောက်တောင် ကျဆင်းသွားနိုင်ပါတယ်။ ",
"btext3": "ဒီနှစ်သင်းက လူတိုင်း အနိုင်ရချင်ကြတဲ့ ကလပ်တွေပါ။ လူစိတ်ဝင်စားမှုတွေကို ဆွဲဆောင်နိုင်တဲ့ ကလပ်တွေပါ။ ဒါကြောင့် ကမ္ဘာလုံးဆိုင်ရာ အမှတ်တံဆိပ် အနေနဲ့ ပရီးမီးယားလိဂ်အတွက်ရော ကမ္ဘာ့ဘောလုံးလောကအတွက်ပါ အရေးပါပါတယ်။\n\n လာလီဂါလို့ ပြောလိုက်တာနဲ့ ရီးရဲလ်ဘက်တစ်၊ ဆီဗီလာ၊ ဗီလာရီးရဲတို့ ဘာတွေလုပ်ခဲ့လဲဆိုတာ မစဉ်းစားမိကြဘူး။ အက်သလက်တီကို မက်ဒရစ်တောင် စာရင်းထဲ မပါလောက်ပါဘူး။ လူတွေသိချင်ကြတာက ‘ဒီရာသီမှာ ဘာစီလိုနာနဲ့ ရီးရဲလ်မက်ဒရစ် ဘာတွေဖြစ်နေလဲ’ဆိုတာပဲ။\n\n ဂျာမန်ဘောလုံးအကြောင်းဆိုရင်လဲ ‘ဘိုင်ယန်ကို ယှဉ်နိုင်တဲ့သူရှိလား’ ဒေါ့မွန်ပဲ။ ဟုတ်တယ်မလား။ ဒါပဲ စဉ်းစားမိကြတယ်။ ပြင်သစ်ဆိုရင် ပီအက်စ်ဂျီပေါ့။ ဒီက လီဗာပူးနဲ့ ယူနိုက်တက်လည်း အဲ့လိုပါပဲ။ သူတို့က အကြီးမားဆုံး ကလပ်နှစ်ခုဖြစ်ပါတယ်။\n\n ပုံစံအသစ်နဲ့ လီဗာပူး ပြန်လာနိုင်ရင် ပရီးမီးယားလိဂ်အတွက် သိပ်ကို အရေးပါလာမှာပါ ” လို့ သူ့အမြင်ကို ထုတ်ဖော် ပြောဆိုခဲ့တာပဲ ဖြစ်ပါတယ်။\n\n လီဗာပူးအသင်း ရောင်းချရေး ကိစ္စဟာ ကာလရှည် စီမံရမှာဖြစ်လို့ ၂၀၂၃ ခုနှစ် တစ်ခုလုံးမှာ အပြီးသတ် ကိစ္စတွေ ဖြစ်ပေါ်လာတာမျိုး မြင်ရဖို့ မရှိသေးတာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/184017112022-678x381.jpg",
"imgurl2":"https://nyanaykhin.com/wp-content/uploads/2022/10/64510302022-1536x1004.jpg",
"imgurl3":"no",
"video":"no"
 },

    {"ndate":"Nov 18, 2022",
"htext":"ဒီယောင်းကို အန်ဖီးထံ ပြောင်းဖို့ တိုက်တွန်း၊ ဆာလာနဲ့ ရာမိုစ့် တွေ့ဆုံ၊ ကမ္ဘာဖလား လွဲပြီ သေချာသွားတဲ့ မာနေးနဲ့ လီဗာပူး သတင်းမျာ",
"btext1":" နယ်သာလန်အသင်းရဲ့ ကွင်းဖွင့် လေ့ကျင့်ရေးမှာ ကွင်းထဲက လုပ်သား တစ်ဦးက ကွင်းလယ်လူ ဒီယောင်းကို လီဗာပူးအသင်းထံ ပြောင်းဖို့ တိုက်တွန်းခဲ့ပါတယ်။\n\n ဒူဘိုင်းမှာ Globe Soccer Awards ဆုပေးအတွက် တက်ရောက်လာတဲ့ ဆာလာနဲ့ ပီအက်စ်ဂျီ ခံစစ်မှူး ရာမိုစ့်တို့ တွေ့ဆုံစဉ် သူတို့နှစ်ဦး ပွေ့ဖက် နှုတ်ဆက်ခဲ့ကြပါတယ်။\n\n အဆိုပါ ဆုပေးပွဲမှာ ဆာလာဟာ ဘန်ဇီမာ၊ ဒီဘရိုင်း၊ ရော်နယ်ဒို လို ကစားသမားတွေကို ကျော်ပြီး TikTok Fans’ Player of the Year ဆုကို လက်ခံရရှိခဲ့ပါတယ်။\n\n လီဗာပူးအသင်းဟာ တိုက်စစ်မှူး ဖာမင်နိုကို ၂ နှစ် သက်တမ်းတိုး စာချုပ် ပေးမှာဖြစ်ပြီး သက်မှတ်ထားတဲ့ စွမ်းဆောင်ရည်တွေ ပြည့်မီခဲ့ရင် တတိယနှစ် ထပ်တိုးခွင့်ကိုပါ ထည့်သွင်းသွားမှာပါ။",
"btext2":" ချယ်ဆီးနဲ့ စာချုပ် ၁၈ လပဲ ကျန်ရှိတော့တဲ့ ကွင်းလယ်လူ မောင့်ရဲ့ အခြေအနေကို လီဗာပူးဘက်က စောင့်ကြည့်နေပါတယ်။ ချယ်ဆီးဘက်ကလည်း မောင့်ကို သက်တမ်းတိုးဖို့ ကြိုးစားနေပေမယ့် ဆွေးနွေးမှုကို ၂၀၂၃ ခုနှစ်ထိ ရွေ့ဆိုင်းရမှာပါ။\n\n လီဗာပူး ကွင်းလယ်လူ ကာဗာရိုနဲ့ လက်ရွေးစင် ခေါ်ယူခြင်းကိစ္စ ထိပ်တိုက် စကားပြောဖို့ ပေါ်တူဂီ ယူ-၂၁ နည်းပြ Rui Jorge ဘက်က ဆန္ဒရှိနေပါတယ်။",
"btext3": " ဒါဝင် နူးညက်စ်ဟာ အရည်အချင်းကောင်းတွေနဲ့ တိုက်စစ်မှူးဖြစ်ပြီး ယူနိုက်တက်မှာ အံဝင်မယ့်သူလို့ ပရီးမီးယားလိဂ် တိုက်စစ်မှူးဟောင်း ဖော်လန်က မှတ်ချက်ပေးပါတယ်။\n\n ဘယ်လင်ဟမ် ကစားနေတာကို မြင်ရတာအတွက် အတော်လေး စိတ်လှုပ်ရှားမိတယ်လို့ စတီဗင်ဂျရတ်က မှတ်ချက်ပေးပါတယ်။ သူဟာ နောက်ထပ် ၁၀-၁၅ နှစ်လောက် အင်္ဂလန်ရဲ့ စတားဖြစ်နေမယ်လို့ ဂျရတ်က မြင်ပါတယ်။\n\n လီဗာပူးအသင်းဟာ ကလပ် အကယ်ဒမီထွက် ကွင်းလယ်လူ ကာတစ်ဂျုံးကို ၂၀၂၇ ခုနှစ်ထိ ရှိနေစေမယ့် ကာလရှည် သက်တမ်းတိုးစာချုပ် ပေးခဲ့ပြီ ဖြစ်ပါတယ်။\n\n လီဗာပူးတိုက်စစ်မှူးဟောင်း မာနေးဟာ ကမ္ဘာဖလား ပြိုင်ပွဲကို လုံးဝကြီး လွဲချော်သွားပြီလို့ ဆီနီဂေါ လက်ရွေးစင်အသင်းဘက်က အတည်ပြုခဲ့ပါပြီ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/100017112022-678x381.jpg",
"imgurl2":"https://nyanaykhin.com/wp-content/uploads/2022/11/5571122022-1536x942.jpg",
"imgurl3":"no",
"video":"no"
 },

   {"ndate":"Nov 17, 2022",
"htext":"Transfer News: ချယ်ဆီး ကွင်းလယ်လူ မေဆန်မောင့်ရဲ့ အခြေအနေကို လေ့လာနေတဲ့ လီဗာပူး",
"btext1":" လီဗာပူးအသင်းနဲ့ ဂျူဗင်တပ်အသင်းတို့ဟာ ကမ္ဘာဖလားအပြီး ထူးခြားသတင်း ပေါ်ထွက်လာနိုင်တဲ့ မေဆန်မောင့်ရဲ့ ချယ်ဆီး အနာဂတ်နဲ့ ပတ်သက်လို့ လေ့လာ စောင့်ကြည့်နေကြောင်း ဂါးဒီးယန်းသတင်းဌာနက ဖော်ပြပါတယ်။\n\n အသက် ၂၃ နှစ်အရွယ် ကွင်းလယ်လူဟာ ချယ်ဆီးအသင်းနဲ့ စာချုပ် ၁၈ လပဲ ကျန်ရှိတော့တာဖြစ်ပြီး စာချုပ်သစ်အတွက် သဘောတူညီမှု မရထားပါဘူး။ နွေတုန်းက ကစားသမားနဲ့ လန်ဒန်ကလပ်ကြား ဆွေးနွေးမှု အဆင်မပြေခဲ့ဘဲ လာမယ့် ဇန်နဝါရီထိ ထပ်မံ ဆွေးနွေးဖွယ် မရှိသေးဘူးလို့ သိရတယ်။\n\n ချယ်ဆီးပိုင်ရှင်တွေက မောင့်ကို ဆုံးရှုံးမခံလိုဘဲ သူ့ရဲ့ ကစားသမားဘဝ တစ်လျှောက်လုံး စတမ်းဖိုဒ့်ဘရစ်ချ်မှာပဲ ဆက်ရှိနေစေဖို့ ရည်ရွယ်ထားတယ်။ ဆွေးနွေးညိနှိုင်းမှုဟာ အကောင်းမြင်စရာ အနေအထားတွေဖြင့် အဆုံးသတ်နိုင်မယ် သူတို့ မျှော်လင့်ထားပါတယ်။",
"btext2":" မောင့်ဟာ ချယ်ဆီး အနာဂတ် အသင်းခေါင်းဆောင်အဖြစ် နာမည်ရထားသူဖြစ်ပြီး သူ့ရဲ့ စွမ်းဆောင်ကောင်းတွေ မြင်ရရင် လန်ဒန်ကလပ်ရဲ့ အကြီးအကဲတွေက ပိုကောင်းတဲ့ လုပ်ခတွေဖြင့် ကမ်းလှမ်းမှု ပေးမယ်လို့ သိထားရတယ်။\n\n ဒါပေမယ့်လို့ ချယ်ဆီး ပထမအသင်းသားတွေထဲမှာ လုပ်ခ အနည်းဆုံး ကစားသမားဖြစ်တဲ့ မောင့်ဟာ လန်ဒန်မှာပဲ ဆက်နေသွားမယ်လို့ အာမခံချက် မရှိပါဘူး။ ၎င်းတို့ရဲ့ အစောပိုင်း ကမ်းလှမ်းမှုဟာ မောင့် မျှော်လင့်ထားတာထက် နည်းပါးနေခဲ့တာ ဖြစ်ပါတယ်။\n\n ကုန်ခဲ့တဲ့ ၃ နှစ်အတွင်း ပရီးမီးယားလိဂ်မှာ​ မောင့် စွမ်းဆောင်ပြခဲ့တဲ့ အနေအထားအရ လီဗာပူးဘက်က သူ့ကို အထင်ကြီးနေတယ်။ မန်စီးတီးဘက်ကလည်း ကစားသမားရဲ့ ဘောလုံးကိုင်နိုင်စွမ်း၊ ဖိအားပေးနိုင်စွမ်းနဲ့ နည်းစနစ်ပိုင်း အရည်အချင်းတွေကို သဘောကျပါတယ်။\n\n မောင့်ဘက်က အနာဂတ်နဲ့ ပတ်သက်လို့ ဘာဆုံးဖြတ်လာမယ် မသိရသေးဘဲ လီဗာပူး အပါအဝင် ဥရောပ ထိပ်သီးအချို့ကတော့ သူ့ကို ခေါ်ယူရေး စိတ်ဝင်စားနေကြပြီ ဖြစ်ပါတယ်။ Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/173117112022-678x381.jpg",
"imgurl2":"https://nyanaykhin.com/wp-content/uploads/2022/11/102612112022.jpg",
"imgurl3":"no",
"video":"no"
 },
   {"ndate":"Nov 17, 2022",
"htext":"FSG လက်ထဲက လီဗာပူးကို ရေနံအနွယ်တွေ ဝယ်ယူခွင့် ရသွားနိုင်မလား သတင်းထောက် Ornstein ဖော်ထုတ်",
"btext1":"လီဗာပူးအသင်း ပိုင်ရှင် အပြောင်းအလဲနဲ့ ရေနံသူဌေးတစ်ယောက်ထံ ကလပ်ကို ရောင်းချနိုင်ခြေ အပေါ်မှာ The Athletic သတင်းထောက် ဒေးဗစ် အော်စတိန်းက နောက်ဆုံးရ သတင်း အချက်အလက်ကို ပေးခဲ့ပါတယ်။\n\n ပရိသတ်တွေဘက်က ကလပ်ကို ဝယ်ယူလာနိုင်သူဟာ နောက်ထပ် အမေရိကန် စီးပွားရေး လုပ်ငန်းရှင် ဖြစ်မလား? ဒါမှမဟုတ် ရေနံသူဌေးတစ်ယောက် ဖြစ်မလား? စိုးရိမ်မှုတချို့နဲ့ ထင်ကြေးပေးမှုတွေ ရှိလာစေခဲ့တာပါ။\n\n ရေနံသူဌေးတစ်ယောက်ကို ရောင်းချမယ့်အကြံဟာ သစ္စာရှိ လီဗာပူးပရိသတ်တွေနဲ့ နည်းပြ ကလော့ပ်အတွက် အဆင်ပြေမှာ မဟုတ်ပါဘူး။ ဒါပေမယ့် FSG ကလည်း ရေနံသူဌေး အာရပ်တွေထံ ရောင်းချမှာ မဟုတ်ဘူးလို့ အော်စတိန်းက ယုံကြည်နေတာ ဖြစ်ပါတယ်။\n\n “ ကလော့ပ်က လီဗာပူးအသင်းနဲ့ ကာလရှည် စာချုပ်သစ် ချုပ်လိုက်တာ မကြာသေးဘူး။ ကျွန်တော်တို့ ကြားရသလောက် အသင်းပိုင်ရှင်တွေက အသင်းကို မြန်မြန်ဆန်ဆန် မရောင်းဘူးလို့ ကတိပေးထားတယ်တဲ့။ သင့်တော်တဲ့ သူတွေနဲ့တွေ့မှ ရောင်းချသွားမှာပါ။ ဒါကြောင့် သူတို့မှာ ကျင့်ဝတ်တော့ ရှိတယ်လို့ ထင်ပါတယ်။",
"btext2":" FSG က သူတို့ သဘောမကျတဲ့သူတွေရဲ့ လက်ထဲ လီဗာပူးအသင်းကို ထိုးပေးချင်မယ် မထင်ပါဘူး။ သူတို့ ရှေ့မဆက်ချင်တဲ့ နယ်ပယ်ထဲက ကမ်းလှမ်းမှုတွေကို သူတို့ ငြင်းပယ်ခဲ့တဲ့ ကောလာဟလတွေကို ကြားပြီးကြပြီမလား?\n\n အဲ့ဒီ့နယ်ပယ်ထဲက စိတ်ဝင်စားမှုတွေကို သူတို့က မှန်ကန်တဲ့ လမ်းကြောင်းအဖြစ် မခံစားရတာ ဖြစ်နိုင်တယ်။ လူတော်တော်များများက အာရပ်သူဌေး တစ်ယောက်လို့ ယူဆကြမယ်။ ဘာလို့လဲဆိုတော့ မန်စီးတီး၊ နယူးကာဆယ်၊ ပီအက်စ်ဂျီတို့မှာ အဲ့ဒီ့လို ရင်းနှီးမြုပ်နှံမှု အတိုင်းအတာကို ကျွန်တော်တို့ မြင်ခဲ့ရပြီးပြီလေ။\n\n ကလော့ပ်က အရိပ်အမြွက်ပေးပြီးသားပါ။ လီဗာပူးမှာ စဉ်ဆက်မပြတ် ထိန်းသိမ်းလာတဲ့ အစဉ်အလာ စည်းမျဉ်းတွေအရ သူတို့ အာရပ်ဘက်ကို ရောင်းချတာမျိုး မလုပ်နိုင်ဘူး။ ဒါကြောင့် ကလော့ပ်အတွက် စိတ်ဝင်စားစရာ ဖြစ်လာလိမ့်မယ်။ ဒါပေမယ့် FSGက အလားတူ ကိစ္စတွေကို သတိထားနေမှာပါ။\n\n ဒါပေမယ့် တစ်သင်းလုံးကို ရောင်းချမယ်ဆိုရင် ရေလျှံတဲ့ တကယ့် သူကြွယ် တစ်ယောက်ယောက်ပဲ ဖြစ်မှာပါ။ ဘာလို့လဲဆိုတော့ ချယ်ဆီးနဲ့ တန်းတူဖြစ်ဖို့ ဒါမှမဟုတ် အဲ့ထက် ကျော်ဖို့အတွက် ပေါင် ၄ ဘီလျံလောက်နဲ့မှ ရမယ်ဆိုတာ ကျွန်တော်တို့ သိပြီးဖြစ်ပါတယ် ” လို့ အော်စတိန်းက ပြောကြားခဲ့ပါတယ်။",
"btext3": "လီဗာပူးဒါရိုက်တာ မိုက်ခ်ဂေါ်ဒန်ဟာ လီဗာပူးကို အရောင်းတင်လိုက်ကတည်းက သူ့တာဝန်ကနေ ဖယ်ရှားခဲ့သလို အမှုဆောင်ဥက္ကဌ ဘီလီဟိုဂန်က သူ့အလုပ်တွေကို ယူထားရတာ ဖြစ်ပါတယ်။ ဒါဟာ ဂေါ်ဒန်အနေနဲ့ ကလပ်ကို ရောင်းချမယ့်ကိစ္စကို အာရုံစိုက်မို့ဖြစ်တယ်လို့ အော်စတိန်းက ပြောကြားခဲ့ပါတယ်။\n\n “ အန်ဖီးမှာ စတင် ပြောင်းလဲလာနေတာကို ခင်ဗျားတို့ မြင်ပြီးပါပြီ။ ဘာလို့လဲဆိုတော့ စီမံခန့်ခွဲရေးအပိုင်းမှာ တာဝန်ရှိခဲ့တဲ့ မိုက်ခ်ဂေါ်ဒန်က အလုပ်တွေကို နားလိုက်တယ်။ အမှုဆောင်ဥက္ကက ဘီလီဟိုဂန်ကတော့ ပိုများပြားတဲ့ တာဝန်တွေကို ယူရတော့မယ်။ ဒါကို သဘာဝကျကျ ဆင့်ကဲပြောင်းလဲမှုအဖြစ် ဖော်ပြပါတယ်။\n\n သိရတဲ့သတင်းတွေအရ မိုက်ခ်ဂေါ်ဒန်ဟာ အသင်းကို ရောင်းချမယ့် ကိစ္စ အပေါ်မှာ အာရုံစိုက်သွားမှာ ဖြစ်ပါတယ်။ ဒါက တကယ့်အခြေအနေမှန်ပဲ။ ဘယ်လိုဆက်ဖြစ်မလဲ ဆိုတာ စောင့်ကြည့်ရမှာပါ ” လို့ အော်စတိန်းက ဖွင့်ဟခဲ့တာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/112617112022-678x381.jpg",
"imgurl2":"https://nyanaykhin.com/wp-content/uploads/2022/11/105610112022.jpg",
"imgurl3":"no",
"video":"no"
 },
   {"ndate":"Nov 17, 2022",
"htext":"ဒိုင်လူကြီး အိုလီဗာ တောင်းပန်ခြင်း၊ ရိုဘို ရွေးတဲ့ ၅ ဦးပါအသင်း၊ ဘယ်လင်ဟမ် ချိတ်ဆက်မှုနဲ့ လီဗာပူး သတင်းများ",
"btext1":" အမ်းမရိတ်မှာ အာဆင်နယ်နဲ့ ယှဉ်ပြိုင်တဲ့ ပရီးမီးယားလိဂ်ပွဲအတွင်း သူ့ရဲ့ မမှန်ကန်တဲ့ ဆုံးဖြတ်ချက်တွေအတွက် ကွင်းလယ်လူ အိုလီဗာက နည်းပြကလော့ပ်ကို တောင်းပန်ခဲ့ပါတယ်။\n\n အိုလီဗာဟာ လီဗာပူးရရမယ့် ပင်နယ်တီ တစ်ကြိမ်ကို မပေးခဲ့သလို သီယေဂိုရဲ့ အသာအယာ ထိခဲ့မှုအတွက်တော့ အာဆင်နယ်ကို ပင်နယ်တီ ပေးခဲ့တာပါ။ သူက ကလော့ပ်ကို လူချင်းတွေ့ တောင်းပန်ခဲ့ပြီး ကလော့ပ်က လက်ခံပေးခဲ့တယ်လို့ သိရပါတယ်။\n\n လီဗာပူးအသင်းဟာ ဘယ်လင်ဟမ်ရဲ့ အနီးကပ် ပုဂ္ဂိုလ်တွေဖြင့် စတင် ချိတ်ဆက်မှု ပြုလုပ်နေတယ်လို့ သတင်းထောက် ရိုမန်နိုက ဆိုပါတယ်။\n\n လီဗာပူးလေ့ကျင့်ရေးမှာ ကြိုးစားမှု အရှိဆုံး အသင်းဖော်တွေက မာနေးနဲ့ ဆာလာတို့ဖြစ်ပြီး လေ့ကျင့်ရေးကို အဓိက လမ်းညွှန် ဦးဆောင်ပေးတာက မီလ်နာဖြစ်တယ်လို့ အသင်း\n\nတိုက်စစ်သမားဟောင်း မီနာမီနိုက ပြောပါတယ်။",
"btext2":"FSG ဘက်က လီဗာပူးအသင်းကို ရောင်းချရာမှာ ချယ်ဆီးထက် ပေါင် ၁ ဘီလျံ ပိုရလိုပါတယ်။ ဒါကြောင့် သူတို့ သတ်မှတ်လိုက်တဲ့ တန်ကြေးက အနည်းဆုံး ပေါင် ၃ ဘီလျံဖြစ်တယ်လို့ ဖော်ပြလာကြပါတယ်။\n\n ရော်ဘတ်ဆန်က သူ့ကစားလိုတဲ့ ၅ ဦးပါ အသင်းမှာ အယ်လီဆန်၊ သူကိုယ်တိုင်၊ ချိန်ဘာလိန်၊ သီယေဂိုနဲ့ ဆာလာကို ရွေးချယ်ခဲ့ပါတယ်။ ဗန်ဒိုက်ကတော့ အရန်ခုံ ထိုင်ခိုင်းဖို့ အဆင်ပြေတယ်လို့ စနောက်သွားပါတယ်။\n\n ကာလရှည် ဒဏ်ရာကြောင့် အနားယူနေရတဲ့ ကိတ်ဂေါ်ဒန်ဟာ anti-gravity စက်နဲ့အတူ ပြန်ပြေးနေပြီဖြစ်တာကြောင့် နောက်ထပ် ၂-၃ လ ဝန်းကျင် အကြာမှာ မြက်ခင်းပြင်ပေါ် ပြန်ရောက်လာနိုင်ပါတယ်။\n\n ထရန့်နဲ့ ဟန်ဒါဆန်တို့ဟာ ကာတာမှာ အင်္ဂလန်အသင်းနဲ့အတူ လေ့ကျင့်ရေး အပြည့် ပြုလုပ်ခဲ့ကြပြီ ဖြစ်ပါတယ်။",
"btext3": " ဥရုဂွေးဟာ ကမ္ဘာဖလား ရေပန်းစားအသင်း မဟုတ်ပေမယ့် လက်ရွေးစင် အသင်းအတွက် တိုက်ခိုက်သွားမယ်လို့ ဒါဝင် နူးညက်စ်က ကတိပေးပါတယ်။\n\n အသက် ၁၉ နှစ်အရွယ် ညာအစွန်လူ ရမ်ဆေးဟာ စကော့တလန် အသင်းအတွက် ပထမဆုံး ပွဲကစားရမှုအဖြစ် တူရကီကို ၂-၁ အရေးနိမ့်တဲ့ပွဲမှာ လူစားဝင် ကစားသမားနေရာကနေ ပါဝင်ခွင့်ရခဲ့ပြီ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/102817112022-678x381.jpg",
"imgurl2":"https://nyanaykhin.com/wp-content/uploads/2022/11/102517112022.jpg",
"imgurl3":"no",
"video":"no"
 },

   {"ndate":"Nov 16, 2022",
"htext":"လီဗာပူး စိတ်ဝင်စားနေတဲ့ ကစားသမားကို ဇန်နဝါရီမှာ ရောင်းထုတ်နိုင်ကြောင်း အားကစားဒါရိုက်တာ ပြောလာ",
"btext1":"ဆဲလ်ဘတ်အသင်း အားကစားဒါရိုက်တာ Christoph Freund က သူတို့အသင်းရဲ့ အပြောင်းအရွှေ့ ကိစ္စ ထုတ်ပြောရာမှာ စိတ်ဝင်စားစရာ အကြောင်းအရာ ပါဝင်လာပါတယ်။\n\n ဒီနှစ်တွေအတွင်း ဆဲလ်ဘတ်အသင်းကနေ ဟာလန်း၊ ဒါကာ၊ အဒီရယ်မီ၊ ဆက်ကိုတို့လို တိုက်စစ်သမားကောင်းတွေ ဆက်တိုက် ပေါ်ထွက်နေတာပါ။ လက်တလောမှာတော့ သူတို့အသင်း တိုက်စစ်မှူး အိုကာဖော်ကလည်း အသင်းကြီးတွေ စောင့်ကြည့်ခံရသူ တစ်ဦး ဖြစ်လာနေပါတယ်။\n\n အိုကာဖော်ဟာ ဆဲလ်ဘတ်အသင်းနဲ့ ၂၀၂၄ ခုနှစ် နွေအထိ စာချုပ်ရှိထားသူဖြစ်ပြီး စာချုပ်သစ် ထပ်ချုပ်ဖို့ထက် အသင်းသစ်ထံ ကူးပြောင်းလိမ့်မယ်လို့ ကြားသိထားရပါတယ်။ အားကစားဒါရိုက်တာ ဖြစ်သူက အိုကာဖော်ကို ဒီဇန်နဝါရီမှာတင် ရောင်းထုတ်သွားတာ ဖြစ်နိုင်ကြောင်း ပြောလာခဲ့တယ်။\n\n အသက် ၂၂ နှစ်အရွယ် တိုက်စစ်မှူးကို လီဗာပူးအပြင် မန်စီးတီး၊ ယူနိုက်တက်၊ အေစီမီလန်တို့ကလည်း စိတ်ဝင်စားနေပါတယ်။ သူဟာ ကမ္ဘာဖလားမှာ ဆွစ်ဇလန်အသင်းနဲ့အတူ ပါဝင် ယှဉ်ပြိုင်သွားဖို့ ရှိနေတာဖြစ်ပါတယ်။",
"btext2":" “ ကမ္ဘာဖလားမှာ အိုကာဖော် အခြေအနေကောင်းဖို့ မျှော်လင့်ပါတယ်။ ဒါဆိုရင် ဆောင်းရာသီ စျေးကွက်မှာ သူ့ရဲ့ တန်ကြေးက မြင့်တက်လာမှာပါ။ အပြောင်းအလဲ မရှိသေးပေမယ့် သူ့က ကစားသမားဘဝ နောက်ထပ် ခြေလှမ်း လှမ်းနိုင်ပါတယ်။ ကျနော် ဒါကို မငြင်းပါဘူး ” လို့ Freund က Sky Germany ကို ပြောဆိုပါတယ်။\n\n အိုကာဖော်ရဲ့ တန်ကြေးဟာ ကမ္ဘာဖလားမှာ ပြသတဲ့ ခြေစွမ်းအပေါ် မူတည်ပြီး ပေါင် သန်း ၃၀-၃၅ သန်း ကြား ရောက်ရှိသွားနိုင်ပါတယ်။ လီဗာပူးအသင်းဟာ ဖာမင်နိုရဲ့ အခြေအနေပေါ် မူတည်ပြီး တိုက်စစ်မှူးသစ် တစ်ဦး ခေါ်ယူမလားကိစ္စ ဆုံးဖြတ်မှာ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/191416112022-678x381.jpg",
"imgurl2":"https://nyanaykhin.com/wp-content/uploads/2022/11/95715112022.jpg",
"imgurl3":"no",
"video":"no"
 },  
    {"ndate":"Nov 16, 2022",
"htext":"လူးဝစ် ဒီယက်ဇ်နဲ့ ဒီယေဂို ဂျိုတာတို့အတွက် စီစဉ်ထားတဲ့ ဒူဘိုင်း ပလန်ကို ပပ်လင်ဒါး ထုတ်ပြောလာ",
"btext1":"  လက်ထောက်နည်းပြ ပပ်လင်ဒါးက ဒီဇင်ဘာလအတွင်း ဒူဘိုင်းကို ထွက်ခွာမယ့် အသင်း လူစာရင်းမှာ လူးဝစ် ဒီယက်ဇ်နဲ့ ဒီယေဂို ဂျိုတာတို့ ပါဝင်သွားမယ်လို့ အတည်ပြုလာပါတယ်။ လီဗာပူးအသင်းဟာ ကမ္ဘာဖလားကာလအတွင်း ရုပ်ပိုင်းဆိုင်ရာ ထိန်းသိမ်းဖို့အတွက်နဲ့ ပွဲနေ့ဆိုင်ရာ ကြံ့ခိုင်မှုအတွက် ဒူဘိုင်းမှာ သွားရောက် လေ့ကျင့်မှာဖြစ်သလို လိုင်ယွန်၊ အေစီမီလန်တို့ဖြင့် ချစ်ကြည်ရေးပွဲ ယှဉ်ပြိုင်သွားမှာ ဖြစ်ပါတယ်။\n\n ကလော့ပ်နဲ့ လူစာရင်းဟာ UAE မှာ ၁၂ ရက်ကြာ လေ့ကျင့်မှာဖြစ်ပြီး ကမ္ဘာဖလားအတွက် စေလွှတ်ထားရတဲ့ ပထမအသင်းသား ၇ ဦးကလွဲလို့ ကျန်အသင်းသား အားလုံး လိုက်ပါသွားမှာပါ။ ဒါကြောင့် ဂျိုတာနဲ့ ဒီယက်ဇ်ကိုပါ ခေါ်ယူသွားဖို့ ရှိပါတယ်။\n\n ဂျိုတာဟာ ဒူဘိုင်းက လေ့ကျင့်ရေးမှာ အသင်းနဲ့အတူ ပါဝင်ဖွယ်ရှိပြီး ခြေစမ်းပွဲတွေကိုလည်း ပါဝင်ကစားမှာ ဖြစ်ပါတယ်။ ဒါပေမယ့် ဂျိုတာကတော့ ပါဝင်နိုင်မှာ မဟုတ်ဘဲ ပြန်လည် ထူထောင်ရေး လေ့ကျင့်ရေးတွေကို လုပ်ဆောင်သွားပါမယ်။\n\n",
"btext2":" လင်ဒါးက ပြောရာမှာ “ အားလုံး အစီအစဉ်အတိုင်း ဖြစ်လာခဲ့မယ်ဆိုရင် လူးဝစ်က ကျနော်တို့နဲ့ သေချာပေါက် ပါဝင် လေ့ကျင့်မှာပါ။ သူပြန်လာမှာကို မစောင့်နိုင်တော့ပါဘူး။ သူက ခြေထောက်ထဲ ဘောလုံးရတာနဲ့ ပြုံးပျော်နေတဲ့ ကစားသမားမျိုး ဖြစ်ပါတယ်။\n\n ဒီယေဂိုကတော့ သူရဲ့ ပြန်လည် ထူထောင်ရေး ကိစ္စတွေ လုပ်ဆောင်ဖို့ ကျနော်တို့နဲ့ ပူးပေါင်းပါမယ်။ ဒူဘိုင်းမှာက လေ့ကျင့်ဖို့နဲ့ အားဖြည့်ဖို့ သိပ်ကောင်းတဲ့ အခြေအနေတွေ ရှိပါတယ်။ ရှုခင်း အပြောင်းအလဲတွေက ကာလရှည် ဒဏ်ရာသမားတွေ ပြန်လည် အားဖြည့်ဖို့ အဆင်ပြေစေမှာပါ ” လို့ ဖြစ်ပါတယ်။\n\n လီဗာပူးအသင်းကိုတော့ ဗန်ဒိုက်၊ သီယေဂိုလို အဓိက ကစားသမားတွေ ဦးဆောင်မှာဖြစ်ပြီး မာတစ်၊ ကိတ်တာတို့ရဲ့ အခြေအနေကို ဒူဘိုင်းမှာ မြင်ရမှာ ဖြစ်ပါတယ်။ Credit; လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/175616112022-678x381.jpg",
"imgurl2":"https://nyanaykhin.com/wp-content/uploads/2022/11/154215112022.jpg",
"imgurl3":"no",
"video":"no"
 },

    {"ndate":"Nov 16, 2022",
"htext":"Anfield Road End ကိစ္စ ရွှေ့ဆိုင်းခြင်း၊ ဟာဗေးကို နံပါတ် ၅ ပင်နယ်တီ ပေးဖို့ ဆုံးဖြတ်တဲ့ ကလော့ပ်၊ ချန်ပီယံလိဂ် စိန်ခေါ်မှုနဲ့ လီဗာပူး သတင်းများ",
"btext1":"အန်ဖီးကွင်းရဲ့ ပွဲကြည့်စင် တစ်ခုဖြစ်တဲ့ Anfield Road End အမိုးဟောင်းကို ကမ္ဘာဖလား ကာလအတွင်း ဖြုတ်သိမ်းသွားတော့မှာ မဟုတ်ပါဘူး။ မေလလောက်မှာ ကလပ်ပွဲတွေပြီးမှပဲ ဖြုတ်သွားဖို့ အစီအစဉ် ပြောင်းလဲခဲ့ပါပြီ။\n\n ဒါဘီပွဲမှာ ဟာဗေးဟာ ၅ လုံးမြောက် ပင်နယ်တီကို ကန်သွင်းရမယ်လို့ ကလော့ပ်က ယုံကြည်စွာဖြင့် တာဝန်ပေးခဲ့ပါတယ်။ အသက် ၁၉ နှစ်အရွယ် ကွင်းလယ်လူဟာ ငယ်ငယ်ရွယ်ရွယ်နဲ့တင် ဖိအားကြီးတွေကို ကိုင်တွယ်နိုင်ကြောင်း နည်းပြကြီးက ယုံကြည်နေပါတယ်။\n\n ကမ္ဘာအကောင်းဆုံး ကစားသမားတွေကို ရင်ဆိုင်ဖို့ရာ အဆင်သင့် ဖြစ်နေပြီလို့ ဗန်ဒိုက်က ထုတ်ပြောလာပါတယ်။ နယ်သာလန် အသင်းခေါင်းဆောင်ဟာ ဒဏ်ရာကြောင့် ယူရိုပြိုင်ပွဲကို လွဲချော်အပြီး လက်ရွေးစင် ကစားသမားဘဝ ပထမဆုံးသော ပြိုင်ပွဲကြီးကို အသက် ၃၁ နှစ်မှ စတင် ယှဉ်ပြိုင်ရတာ ဖြစ်ပါတယ်။",
"btext2":" ၂၀၂၂ ကမ္ဘာဖလား ယှဉ်ပြိုင်ဖို့ ဟန်ဒါဆန်နဲ့ ထရန့်တို့ဟာ အင်္ဂလန်အသင်းနဲ့အတူ ကာတာထံ ရောက်ရှိသွားခဲ့ပြီ ဖြစ်ပါတယ်။\n\n နူးညက်စ်ဟာ မန်စီးတီး တိုက်စစ်မှူး ဟာလန်းနောက် မိနစ်အလိုက် သွင်းဂိုးနဲ့ ဂိုးထောက်ပံ့မှု အများဆုံး လုပ်နိုင်တဲ့ တိုက်စစ်သမားအဖြစ် မှတ်တမ်းဝင်ပါတယ်။",
"btext3": " ဘယ်လင်ဟမ်ကို ခေါ်ယူရေးအတွက် ရီးရဲလ်မက်ဒရစ်ဘက်က အတော်လေး သတင်းထွက်နေတာကြောင့် လီဗာပူးအသင်းဟာ အင်္ဂလန်သားကို ခေါ်ယူလိုရင် လာမယ့်ရာသီ ချန်ပီယံလိဂ်ဝင်ခွင့် ရရှိဖို့ အရေးကြီးလာပါတယ်။\n\n လီဗာပူးအသင်းနဲ့ ဖာမင်နိုကြား စာချုပ်ကိစ္စ စကားပြောဆိုမှုတွေ အဆင်ပြေနေတယ်လို့ သိရပါတယ်။ စာချုပ်သက်တမ်းနဲ့ လုပ်ခပိုင်းတွေတော့ သတင်းထွက်ပေါ်လာခြင်း မရှိသေးပါဘူး။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/100116112022-678x381.jpg",
"imgurl2":"no",
"imgurl3":"no",
"video":"https://youtu.be/m5AG7ndiFlk"
 },
   {"ndate":"Nov 15, 2022",
"htext":"ပြိုင်ဘက် တိုက်စစ်သမားတွေ ကိုယ်တိုင်က သိပ်ထူးချွန်တယ်လို့ ချီးကျူးခံရတဲ့ လီဗာပူး အသင်းသား",
"btext1":"ကစားကွင်းထဲမှာ အသင်းတွေရဲ့ ခံစစ်ကို ကာကွယ်ဖို့ရာ ခိုင်မာတဲ့ အကာအရံအဖြစ် တည်ရှိနေတဲ့ လီဗာပူးနဲ့ ဘရာဇီးဂိုးသမား အယ်လစ်ဆန် ဘက်ကာကို အာဆင်နယ် တိုက်စစ်သမားတွေက ချီးကျူးပြောဆိုခဲ့ပါတယ်။\n\n အယ်လီဆန်ဟာ ၂၀၁၈ မှာ ရိုးမားကနေ ရောက်လာပြီးကတည်းက လီဗာပူးအတွက် တည်ငြိမ်စွာ လက်စွမ်းပြထားသူဖြစ်ပြီး စုစုပေါင်း ၂၀၄ ပွဲကစားပေးခဲ့ရာ clean sheet ၉၃ ကြိမ် ရယူပေးခဲ့ပါတယ်။ မာတင်နယ်လီဟာ ကလပ်အဆင့်မှာ ပြိုင်ဘက်ဖြစ်ပေမယ့် နိုင်ငံအသင်းမှာ အသင်းဖော်ဖြစ်တဲ့ အယ်လီဆန်ကို အခုလို ချီးကျူးခဲ့ပါတယ်။\n\n “ သူက အရမ်းတော်တယ်။ ပြီးခဲ့တဲ့တစ်ခေါက် ကျွန်တော် နိုင်ငံအသင်းနဲ့ ပူးပေါင်းခဲ့တုန်း၊ ဂျပန်၊ တောင်ကိုရီးယားတို့နဲ့ ကစားခဲ့ရတုန်းက လေ့ကျင့်ရေးကို သတိရသေးတယ်။ ကျွန်တော် သူနဲ့ တစ်ယောက်ချင်း ရင်ဆိုင်တွေ့ခဲ့တာ။ အရမ်းခက်ခဲတာပဲ။ သူက ကျော်ဖြတ်ဖို့ရာ ကြီးမားလွန်းနေတယ်” လို့ မာတီနယ်လီက ဆိုပါတယ်။\n\n",
"btext2":"အာဆင်နယ်နဲ့ ဘရာဇီးတိုက်စစ်မှူး ဂေဘရီရယ် ဂျေးဆုကလည်း မာတီနယ်လီရဲ့ အဆိုကို ထောက်ခံခဲ့ပါတယ်။\n\n “ ကျွန်တော် ဘရာဇီးမှာ အယ်လီဆန်နဲ့ ရင်ဆိုင်ကစားခဲ့ရတယ်၊ သူက အတော် ခက်ခဲပါတယ်။ အယ်လီဆန်နဲ့ တစ်ယောက်ချင်း တွေ့ခဲ့တဲ့ နှစ်ကြိမ်မှာ သူက ကျွန်တော့်ကန်ချက်တွေကို ကာကွယ်သွားခဲ့တယ်။ ကန်ချက်တွေက အရမ်း ကောင်းခဲ့တာတောင် သူကာကွယ်နိုင်ခဲ့တာပါ။\n\n ဂိုးပေါက်ရှေ့မှာ အယ်လီဆန်ရဲ့ တည်ရှိမှုက သိပ်ကြီးမားတယ်။ ဘရာဇီးမှာ ဂိုးသမားကောင်းတွေ ရှိပါတယ်။ အဲဗာတန်က ဆောရက်စ်လည်း သိပ်တော်တယ်။ သူတို့လို ဂိုးသမားတွေရှိနေတာ ကျွန်တော်တို့ ကံကောင်းတာပဲ ” လို့ ဂျေးဆုက ပြောကြားခဲ့တာပါ။",
"btext3": " အယ်လစ်ဆန်ဟာ လာမယ့် ၂၀၂၂ ကမ္ဘာ့ဖလားမှာ ဘရာဇီးရဲ့ ပထမဦးစားပေး ဂိုးသမားအဖြစ်ဖို့ မျှော်လင့်ရပါတယ်။ ဘရာဇီးဟာ အုပ်စုတွင်းမှာ ဆားဘီးယား၊ ဆွစ်ဇာလန်၊ ကင်မရွန်းတို့နဲ့ ယှဉ်ပြိုင်ရမှာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/175615112022-678x381.jpg",
"imgurl2":"https://nyanaykhin.com/wp-content/uploads/2022/11/83713112022.jpg",
"imgurl3":"no",
"video":"no"
 },
   {"ndate":"Nov 15, 2022",
"htext":"ဂွာဒီယိုလာလို သုံးရကြည်ပါလား ကလော့ပ်က လီဗာပူးကို သွေးသစ်လောင်းဖို့ မြေလှန်ပလိုက်နိုင်မှာလို့ တိုက်စစ်မှူးဟောင်း ပြော",
"btext1":"လီဗာပူးတိုက်စစ်မှူးဟောင်း စတန် ကော်လီမိုးက ကလော့ပ်ဟာ အသင်းအတွက် သွေးသစ်လောင်ပြီး ဆုဖလား စိန်ခေါ်နိုင်ရေး ပြန်တည်ဆောက်မယ့် အခွင့်အရေးကို စောင့်နေတယ်လို့ မှတ်ချက်ပေးလာပါတယ်။\n\n အင်္ဂလန်မှာကော ဥရောပမှာပါ လီဗာပူးကို စင်တင်ပေးခဲ့တဲ့ ကလော့ပ်ဟာ နည်းပါးတဲ့ အသုံးစရိတ်တွေကြားက ကလပ်ကို ဦးဆောင်ပေးနေတာပါ။ ပိုင်ရှင်သစ်တွေက တစ်ရာသီကို အသုံးစရိတ် ပေါင် ၂၅၀ သန်းလောက် ချပေးမယ်ဆိုရင် ကလော့ပ်ကလည်း ဂွာဒီယိုလာလို မလုပ်ပြနိုင်စရာ အကြောင်းမရှိဘူးလို့ တိုက်စစ်မှူးက မြင်ပါတယ်။\n\n စတန် ကော်လီမိုးက ” လီဗာပူးအသင်းကို စိတ်ဝင်စားနေသူတွေအတွက် မက်ဆေ့ကတော့ ရိုးရှင်းပါတယ်။ မင်းမှာ ပေါင် ၄ ဘီလျံရှိရင် ဝယ်ပေါ့။\n\n လီဗာပူးအသင်းက မန်ချက်စတာ ယူနိုက်တက်လိုမျိုး စီးပွားရေးရှုထောင့်ကနေ ကြည့်ရင် ငွေတွေထုတ်ယူနိုင်မယ့် လိုင်စင်တစ်ခုလိုပါပဲ။ ငွေတွေအများကြီး ထုတ်ပေးနိုင်မယ့် စက်တစ်ခုလိုပဲ ဆယ်စုနှစ် တစ်ခုအတွင်း အခု FSG က ခေါ်ထားတဲ့ဈေးထက် ပေါင် ၂.၅ ဘီလျံလောက် ပိုမတန်လာရင် ကြိုက်သလိုပြော။",
"btext2":" နိုင်ငံတော် ဘဏ္ဍာတွေကို ထိန်းချုပ်ထားတဲ့ Soverign Wealth Fund လို အဖွဲ့ ဖြစ်ဖြစ်၊ တခြားသော သန်းကြွယ်သူဌေးတွေဖြစ်ဖြစ် လီဗာပူးကို ဝယ်ဖို့ မကြိုးစားခဲ့ဘူးဆိုရင် ကျွန်တော် အံ့ဩမိမှာပါ။\n\n မနက်ဖြန်မှာ တစ်ယောက်ယောက်က လာပြီး ‘ယာဂင်၊ ကလပ်ကို ရောင်းလိုက်ပြီ၊ အပြောင်းအရွှေ့ကာလ ၄ခုအတွက် တစ်ခုကို ပေါင်သန်း ၂၅၀နဲ့ စီမံကိန်းတစ်ခုရှိတယ်၊ ဒါကို ယူပြီး ပက်ဂွာဒီယိုလာကို အမီလိုက်’ လို့ ပြောလာရင် ကလော့ပ်ရဲ့ သွေးသစ်လောင်းမှုကို ညတွင်းချင်း မြင်ရပါလိမ့်မယ်။\n\n လီဗာပူးဖြစ်ဖြစ် တခြားအသင်းဖြစ်ဖြစ် လာမယ့်နှစ်တွေမှာ စီးတီးကို စိန်ခေါ်မယ်ဆိုရင် သူတို့တွေ ပက်ဂွာဒီယိုလာ မောင်းမထုတ်နိုင်ခင်အထိ၊ ကိုယ်တိုင် စိုးမိုးနိုင်မယ့် ခေတ်တစ်ခုကို မထူထောင်နိုင်ခင်အထိ အပြောင်းအရွှေ့ကာလ တစ်ခုတိုင်းမှာ ပေါင်သန်း ၂၀၀ အသုံးပြုရမယ်ဆိုတာ မယုံမရှိပါနဲ့ ” လို့ ပြောခဲ့တာ ဖြစ်ပါတယ်။",
"btext3": "ကလော့ပ်ဟာ လီဗာပူးမှာ တစ်ရာသီ အသုံးစရိတ် ပေါင် သန်း ၁၀၀ အောက်မှာပဲ ရထားသူဖြစ်ပြီး အဲ့အတွက်လည်း အသင်းရဲ့ လူငယ် ကစားသမားတွေကို ရောင်းထုတ်ခြင်းကနေ ငွေကြေး ပြန်ရှာပေးဖို့ လိုအပ်တာပဲ ဖြစ်ပါတယ်။ Credit; လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/11/115815112022-678x381.jpg",
"imgurl2":"https://nyanaykhin.com/wp-content/uploads/2022/11/105610112022.jpg",
"imgurl3":"no",
"video":"no"
 },

    {"ndate":"Nov 15, 2022",
"htext":"ဆာလာ ဦးဆောင်တဲ့ လီဗာပူးအသင်း ဒီဇင်ဘာလအတွင်း လိုင်ယွန်၊ အေစီမီလန်ဖြင့် ခြေစမ်းပွဲ ကစားမည်",
"btext1":"  လီဗာပူးအသင်းဟာ ဆောင်းရာသီ အားလပ်ရက် ကာလအတွင်း အေစီမီလန်၊ လိုင်ယန် အသင်းတို့နဲ့အတူ ဒူဘိုင်း စူပါဖလားကို ယှဉ်ပြိုင်သွားမယ်လို့ ကြေညာလိုက်ပါတယ်။\n\n ကမ္ဘာဖလားကာလအတွင်းမှာ အသင်းက စီနီယာ ကစားသမား ၇ ဦးကို သက်ဆိုင်ရာ လက်ရွေးစင် အသင်းတွေထံ စေလွှတ်ပေးထားရတာ ဖြစ်ပါတယ်။ ဆာလာ အပါအဝင် ကျန်အသင်းသားတွေက ဒီဇင်ဘာလအတွင်း ဒူဘိုင်းက နွေးထွေးတဲ့ နေရောင်ခြည်အောက်မှာ လေ့ကျင့်မှု ပြုလုပ်ကြပါမယ်။\n\n ဒုတိယမြောက် ရာသီကြိုပုံစံ လေ့ကျင့်ရေးမှာ ဒီယက်စ်၊ မာတစ်၊ ကိတ်တာတို့တောင် ပါဝင်ကောင်း ပါဝင်လာနိုင်တာဖြစ်တယ်။ ကမ္ဘာအဆင့် လေ့ကျင့်ရေး အကူအညီတွေဖြင့် ဒုတိယရာသီဝက်ကို အင်ပြည့် အားပြည့် စိန်ခေါ်ရေး အသင်းဘက်က ကြိုးစားခွင့်ရပါမယ်။",
"btext2":" ခြေစမ်းပွဲတွေကိုတော့ ဒီဇင်ဘာလ ၁၁ ရက်နေ့မှာ လိုင်ယွန်၊ ဒီဇင်ဘာလ ၁၆ ရက်နေ့မှာ အေစီမီလန်တို့ဖြင့် ယှဉ်ပြိုင်မှာပါ။ နှစ်ပွဲလုံးကို ပရိသတ် ၁၅၀၀၀၀ ဆံ့မယ့် Al-Maktoum Stadium ကွင်းမှာ ယှဉ်ပြိုင်စေမှာ ဖြစ်ပါတယ်။\n\n ပြိုင်ပွဲမှာ ပရီးမီးယားလိဂ်ကလပ် အာဆင်နယ်လည်း ပါဝင်ပေမယ့် အသင်းနဲ့တော့ ထိပ်တိုက်တွေ့မှာ မဟုတ်ဘူးလို့ သိရတယ်။ ၂ ပွဲစီပဲ ယှဉ်ပြိုင်စေပြီး အနိုင်ရရင် ၃ မှတ်၊ သရေကျရင် ၂ မှတ်ပေးမှာဖြစ်ကာ အမြင့်ဆုံးရတဲ့ အသင်းက ဆုဖလား အနိုင်ရပါမယ်။\n\n အေစီမီလန်အသင်းမှာ တိုက်စစ်မှူး အိုရီဂီ ရှိနေပြီး သူဟာ ကမ္ဘာဖလား ပြိုင်ပွဲဝင် ဘယ်ဂျီယံအတွက် ရွေးချယ်ခြင်း မခံထားရပါဘူး။ ဒါကြောင့် ဒီခြေစမ်းပွဲမှာ အသင်းနဲ့ အိုရီဂီတို့ ပြန်ဆုံကြမှာ ဖြစ်ပါတယ်။",
"btext3": " လီဗာပူးအသင်းမှာ ကျန်ရှိနေကြမယ့်သူများ\n\n ဂိုးသမား – ကလယ်ဟာ၊ အတ်ဒရီယန်၊ ဟာဗေး ဒေးဗစ်။\n\n ခံစစ် – မာတစ်၊ ဂိုးမက်စ်၊ နက်ဖီးလစ်၊ ကွမ်းဆက်၊ ရိုဘို၊ ဆီမီးကတ်စ်၊ ရမ်ဆေး၊ ချမ်ဘာ။\n\n ကွင်းလယ် – သီယေဂို၊ အယ်လီးယော့၊ မီလ်နာ၊ ကာတစ်ဂျုံး၊ ချိန်ဘာလိန်၊ ဘာဆဲလ်တစ်။\n\n တိုက်စစ် – ဆာလာ၊ ဖာမင်နို၊ ကာဗာရို၊ ဘော်ဘီ ကလက်၊ ဖရန့်ဒေါ့၊ စတီးဝပ်၊ ဗန်ဒုတ်။\n\n ဒဏ်ရာရ ကစားသမားများ – အာသာ၊ ဂျိုတာ၊ ဒီယက်စ်၊ ကိတ်တာ။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/154215112022-678x381.jpg",
"imgurl2":"https://nyanaykhin.com/wp-content/uploads/2022/11/154315112022.jpg",
"imgurl3":"https://nyanaykhin.com/wp-content/uploads/2022/11/154015112022.jpg",
"video":"no"
 },
    {"ndate":"Nov 15, 2022",
"htext":"ကာတာ ကမ္ဘာဖလားက လီဗာပူးအတွက် အခက်အခဲလား ဒါမှမဟုတ် အခွင့်အရေး ဖြစ်လာနိုင်သလား",
"btext1":" စနေ၊ တနင်္ဂနွေနေ့တွေတုန်းက ပရီးမီးယားလိဂ် ပွဲစဉ်တွေ ကစားအပြီးမှာ ကလပ်အဆင့် ပွဲစဉ်တွေက ၅ ပတ်ကျော်ကြာ ယာယီ ရပ်နားခဲ့ပြီ ဖြစ်ပါတယ်။\n\n နောက်ဆုံးအပတ် ပွဲစဉ်မှာ လီဗာပူးအသင်းက ဆောက်သမ်တန်ကို အိမ်ကွင်းမှာ ၃-၁ ဖြင့် အနိုင်ယူခဲ့ပါတယ်။ နောက်လာမယ့် အမှတ်ပေးပွဲဟာ ခရစ္စမတ်ကာလမှ ပြန်လည် စတင်လာတော့မှာဖြစ်ပြီး အသင်းက ပြန်လည် အားဖြည့်ခြင်းနဲ့ ပြင်ဆင်ခြင်းတွေကို ပြုလုပ်ခွင့် ရပါမယ်။\n\n ကမ္ဘာဖလား ပြိုင်ပွဲထံ အင်္ဂလန် ကြီး ၆ ကြီး ကလပ်တွေက အဓိက ကစားသမား အများအပြား စေလွတ်ရချိန်မှာ လီဗာပူးအသင်းကလည်း အသင်းသား ၇ ဦးကို သက်ဆိုင်ရာ လက်ရွေးစင်တွေအတွက် စေလွတ်ပေးထားရပါတယ်။\n\n အယ်လီဆန်နဲ့ ဖာဘင်ညိုက ဘရာဇီး။ ထရန့်နဲ့ ဟန်ဒါဆန်က အင်္ဂလန်။ ကိုနတေးက ပြင်သစ်၊ ဗန်ဒိုက်က နယ်သာလန်နဲ့ နူးညက်စ်က ဥရုဂွေးအတွက် ဖြစ်ပါတယ်။",
"btext2":" သတင်းကောင်းအဖြစ် မြင်လို့ရတာက လီဗာပူးဟာ ကြီး ၆ ကြီးထဲမှာ ကမ္ဘာဖလားအတွက် လူစေလွတ်ပေးရမှု အနည်းဆုံး အသင်းဖြစ်ပါတယ်။ မန်စီးတီး (၁၆ ဦး)၊ ယူနိုက်တက် (၁၄ ဦး)၊ ချယ်ဆီး (၁၂ ဦး)၊ စပါး (၁၁ ဦး) နဲ့ အာဆင်နယ် (၉ ဦး) တို့ဖြင့် နှိုင်းယှဉ်ရင် အတော်လေး နည်းပါးတယ်လို့ ဆိုနိုင်ပါတယ်။\n\n ဒါကြောင့်ပဲ ကာတာမှာ လက်ရွေးစင်အသင်းတွေ ပြိုင်ဆိုင်နေကြချိန် လီဗာပူးအသင်းကလည်း ပထမ အသင်းသားတွေနဲ့ လူငယ်အချို့ကို စုစည်းပြီး ရာသီကြို ပြင်ဆင်မှု ပုံစံ လေ့ကျင့်ရေးဝင်ကာ ခြေစမ်းပွဲအချို့ ကစားဖို့ ရှိနေပါတယ်။",
"btext3": "ကမ္ဘာဖလား ကာလမှာ အသင်းဟာ စိတ်ဓါတ်ပိုင်းနဲ့ ရုပ်ပိုင်းဆိုင်ရာ ပြန်လည် တည်ဆောက်ခွင့်ရမှာပါ။ တောင့်တင်းတဲ့ စီနီယာအသင်းကို ဆက်လက် ပိုင်ဆိုင်ထားခြင်းနဲ့အတူ ကမ္ဘာဖလားအလွန် ကလပ်ပွဲတွေမှာ ပုံစံကောင်းတွေ ခပ်မြန်မြန် ပြန်ယူဖို့ အသင်းဘက်က အဆင်သင့်ဖြစ်နေမယ် ယုံကြည်ရတာ ဖြစ်ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/200214112022-678x381.jpg",
"imgurl2":"https://nyanaykhin.com/wp-content/uploads/2022/11/212911112022-1.jpg",
"imgurl3":"no",
"video":"no"
 },
    {"ndate":"Nov 15, 2022",
"htext":"အပြောင်းအရွှေ့ ပစ်မှတ်၊ ဂျိုတာ ပြန်သက်သာလာမယ့် အချိန်၊ ကျောနံပါတ် ရွေးတဲ့ ထရန့် ဟန်ဒါဆန် တို့နဲ့ လီဗာပူး သတင်းများ",
"btext1":" ထရန့်နဲ့ ဟန်ဒါဆန်တို့ဟာ ကမ္ဘာဖလားမှာ ဝတ်ဆင်မယ့် သူတို့ရဲ့ အင်္ဂလန်အသင်း ကျောနံပါတ်တွေကို ရွေးချယ်ခဲ့ပါပြီ။ ထရန့်က နံပါတ် ၁၈ ဖြစ်ကာ ဟန်ဒါဆန်က နံပါတ် ၈ ဖြစ်ပါတယ်။\n\n အိန္ဒိယ ဘီလျံနာဖြစ်တဲ့ Mukesh Ambani ဟာ လီဗာပူးအသင်းကို ဝယ်ယူဖို့ စိတ်ဝင်စားခြင်း မရှိပါဘူး။ အင်္ဂလန်ပြည်တွင်း ဖော်ပြနေတဲ့ သတင်းတွေက သတင်းမှားတွေလို့ သိရပါတယ်။\n\n မာနေးနဲ့ မီနာမီနို အပါအဝင် လွန်ခဲ့တဲ့ နှစ်နှစ်အတွင်း လက်ရွေးစင် အသင်းသားတွေကို ကမ္ဘာဖလား အရည်အချင်းစစ် အဆင့်တွေမှာ ပါဝင်စေမှုတွေအရ လီဗာပူးအသင်းဟာ ပေါင် ၁.၃ သန်းကနေ ပေါင် ၂ သန်းနီးပါး ဖီဖာထံက လက်ခံရရှိခဲ့ပါတယ်။\n\n လီဗာပူးရဲ့ ထာဝရ ဂန္တဝင်ကြီးနဲ့ ကလပ်ဘုတ်အဖွဲ့ ဒါရိုက်တာဖြစ်သူ ကင်နီက ကယ်ဗင် ရမ်ဆေးနဲ့ ဗန်ဒုတ်တို့လို စကော်တလန် လူငယ်လေးတွေ အသင်းမှာ နေရာရလာပြီး အောင်မြင်ဖို့ မျှော်လင့်ကြောင်း ထုတ်ပြောလာပါတယ်။",
"btext2":" ဒီအပတ် ဘီဘီစီရဲ့ အကောင်းဆုံး အသင်းမှာတော့ တိုက်စစ်မှူး နူးညက်စ်၊ ဘယ်အစွန်လူ ရော်ဘတ်ဆန်တို့ ပါဝင်လာပါတယ်။\n\n လီဗာပူးဘက်က ယူရို သန်း ၄၀ ထိ ကုန်ကျနိုင်တဲ့ ဆဲလ်ဘက် တိုက်စစ်သမား အိုကာဖော်ကို စိတ်ဝင်စားနေကြောင်းနဲ့ ဇန်နဝါရီမှာ ကမ်းလှမ်းနိုင်ကြောင်း ဂျာမနီသတင်းထောက် florian plettenberg က ဆိုပါတယ်။\n\n လီဗာပူးအသင်း ပစ်မှတ် ကွင်းလယ်လူဖြစ်တဲ့ မာကက်သူရမ်ဟာ လာမယ့်နွေမှာ မွန်ချန်ဂလာဘတ် အသင်းကနေ အလွတ်ဖြင့် ထွက်ခွာမယ်လို့ သတင်းထောက် ရိုမန်နိုက ပြောလာပါတယ်။",
"btext3": " ဒဏ်ရာရနေတဲ့ ဂျိုတာဟာ ဇန်နဝါရီလ အကုန်၊ ဖေဖော်ဝါရီလ အစမှာ ဒဏ်ရာက ပြန်သက်သာလာမယ်လို့ ခန့်မှန်းရပါတယ်။\n\n လီဗာပူးမှ ထရန့်၊ မန်စီးတီးမှ ဖိုဒန်နဲ့ ဒေါ့မွန်မှ ဘယ်လင်ဟမ်တို့ဟာ လက်ရှိ အင်္ဂလန် မျိုးဆက်ရဲ့ အကောင်းဆုံး ကစားသမား ၃ ဦးအဖြစ် ဂယ်ရီနဗီးက ရွေးချယ်သွားပါတယ်။Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/95615112022-678x381.jpg",
"imgurl2":"https://nyanaykhin.com/wp-content/uploads/2022/11/95715112022.jpg",
"imgurl3":"no",
"video":"no"
 },
 
      {"ndate":"Nov 14, 2022",
"htext":"၂၀၂၃ မှာ လီဗာပူးအသင်းကနေ သေချာပေါက် ထွက်ခွာသွားမယ့် ပထမအသင်းသား (၅) ဦး",
"btext1":"လီဗာပူးအသင်းဟာ လာမယ့် စျေးကွက် ၂ ခုအတွင်း အသင်းရဲ့ စီနီယာ ကစားသမားတွေကို ထွက်ခွာခွင့် ပေးရမယ့် ကိစ္စတွေ ရင်ဆိုင်နေရပါတယ်။\n\n ဇန်နဝါရီနဲ့ နွေ အပြောင်းအရွှေ့တွေမှာ အသင်းကနေ သေချာပေါက် ထွက်ခွာသွားမယ့် ကစားသမားတွေက အောက်ပါအတိုင်း ဖြစ်ပါတယ်။\n\n နာဘီကိတ်တာ – ဂူနီယာ ကွင်းလယ်လူကို လီဗာပူးအသင်းက ရောင်းထုတ်လိုပေမယ့် ဇန်နဝါရီ စျေးကွက်မှာ အသင်းသစ်ထံ ရောက်ရှိဖို့ထက် နွေမှ စာချုပ် အလွတ်ဖြင့် အသင်းကနေ ထွက်ခွာသွားမှာ ဖြစ်ပါတယ်။\n\n အာသာမယ်လို – ဂျူဗင်တပ်ကနေ တစ်ရာသီ အငှားဖြင့် ခေါ်ယူထားတဲ့ ဘရာဇီး ကွင်းလယ်လူဟာ ဒဏ်ရာရနေတယ်လို့ သိထားရပေမယ့် အသင်းရဲ့ ပရိုဂရမ်တွေမှာ ဒဏ်ရာကင်းနေပါတယ်။ သူ အပါအဝင် နက်ဖီးလစ်၊ ဂိုးမက်စ်တို့ရဲ့ ဗီဒီယို အပိုင်းတိုကို ဒီအပတ်မှာပဲ အသင်းက ယူကျု့မှာ ဖော်ပြခဲ့ပါတယ်။",
"btext2":"နက်ဖီးလစ် – လာမယ့် နွေမှာတော့ အင်္ဂလန်ကွင်းလယ်လူဟာ လီဗာပူးအသင်းကနေ အပြီးသတ် ထွက်ခွာမှာပါ။ မာတစ်၊ ကိုနတေးတို့ရဲ့ အခြေအနေကြောင့် အသင်းမှာ ဆက်နေခဲ့ပေမယ့် မကြာခင်မှာပဲ သူဟာ ပုံမှန် ပွဲကစားခွင့်အတွက် အသင်းသစ်ထံ ကူးပြောင်းမှာ ဖြစ်ပါတယ်။\n\n ဂျိမ်းမီလ်နာ – အသက် ၃၇ နှစ်အရွယ် ကွင်းလယ်လူဟာ အလွတ်စာချုပ်ဖြင့် နွေမှာ ထွက်ခွာမှာဖြစ်ပြီး ကစားသမားဘဝက အနားယူမယ်လို့ ပြောသံ မကြားရသေးပါဘူး။ လီဗာပူးဘက်က သူ့ကို နည်းပြအဖွဲ့ဝင် ဒါမှမဟုတ် လူငယ်အသင်း နည်းပြအဖြစ် တာဝန်ပေးတာမျိုး ဖြစ်လာမလား စောင့်ကြည့်ရပါမယ်။\n\n ချိန်ဘာလိန် – ဒဏ်ရာ ကင်းလာနေတဲ့ အင်္ဂလန်သားဟာ ဇန်နဝါရီမှာတင် အသင်းသစ်ထံ ကူးပြောင်းဖို့ ကြိုးစားဖွယ် ရှိပါတယ်။ သူကလည်း ၂၀၂၃ နွေမှာ စာချုပ် ကုန်တော့မှာပါ။ ",
"btext3": " ၂၀၂၃ နွေမှာ စာချုပ်ကုန်မယ့် နောက်ထပ် ကစားသမားဖြစ်တဲ့ ဖာမင်နိုကို အသင်းဘက်က သက်တမ်းတိုးဖို့ ညိနှိုင်းနေပါတယ်။ နောက်ထပ် လူငယ် ကွင်းလယ်လူ ဗန်ဒန်ဘတ်က ဒဏ်ရာကြောင့် အနားယူနေရပြီး နွေမှာ သူ့ကို အပြီးသတ် ထွက်ခွင့်ပေးမလား ဆက် အငှားချမလား စောင့်ကြည့်ရပါမယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/170914112022-678x381.jpg",
"imgurl2":"https://nyanaykhin.com/wp-content/uploads/2022/09/%E1%80%AFlopp-arthur-lfc.jpg",
"imgurl3":"no",
"video":"no"
 },

     {"ndate":"Nov 13, 2022",
"htext":"World Cup Break မှာ လီဗာပူးပရိသတ်တွေရဲ့ ချစ်ခြင်းကို သိမ်းပိုက်သွားကြတဲ့ အသင်းသား (၃) ဦး",
"btext1":" လီဗာပူးအသင်းက ဆောက်သမ်တန်ကို အနိုင်ယူပြီး လမ်းကြောင်းမှန်ပေါ် ပြန်ရောက်လာတော့မယ်လို့ ပရိသတ်တွေကို ယုံကြည်စေခဲ့တယ်။ အဆိုပါပွဲအတွင်း ထူးချွန်ခဲ့တဲ့ အသင်းသား ၃ ဦးအကြောင်း ဖော်ပြသွားမှာ ဖြစ်ပါတယ်။\n\n ဒါဝင် နူးညက်စ်\n\n အန်ဒီကာရိုးလ် လက်သစ်လို့ နှိုင်းယှဉ်ခံခဲ့ရတဲ့ ဒါဝင်ဟာ အခုဆိုရင် လီဗာပူးအတွက် ကာရိုးရဲ့ သွင်းဂိုးစုစုပေါင်းကို လိုက်မီဖို့ ၂ ဂိုးသာ လိုပါတော့တယ်။ ပထမပိုင်း သွင်းဂိုး ၂ ဂိုးနဲ့အတူ ဒါဝင်ဟာ ပြိုင်ပွဲစုံ သွင်းဂိုး ၉ဂိုး ရရှိထားပြီ ဖြစ်ပါတယ်။\n\n ပျှမ်းမျှအားဖြင့် မိနစ် ၈၀ တိုင်းမှာ သွင်းဂိုး ဒါမှမဟုတ် ဂိုးထောက်ပံ့မှု ၁ ကြိမ် လုပ်နိုင်တဲ့ ဒါဝင်ရဲ့ အရည်အသွေးနဲ့ အလားအလာကို သက်သေပြနေတာပါ။ သူဟာ အခွင့်အရေးတွေကို ဆွဲဆောင်နိုင်တဲ့ သံလိုက်တစ်ခုလိုဖြစ်ပြီး ပျမ်းမျှ တစ်ပွဲအတွင်း ဂိုးပေါက်ကန်သွင်းမှု ၆ ကြိမ်နဲ့အထက် ရှိသူဖြစ်ပါတယ်။\n\n ဒါဝင်ဟာ ဂိုးသွင်းသူ ဒါမှမဟုတ် ပွဲဆူစေသူ ဖြစ်နေလို့ ဆိုတာထက် သူ့ရဲ့ ပြင်းပြတဲ့ ဖိအားပေးမှုနဲ့ ဇွဲနဘဲ ကြီးမားမှုကြောင့် လီဗာပူးပရိသတ်တွေရဲ့ အသိအမှတ်ပြုမှုကို ရရှိခဲ့ပါတယ်။ သူကွင်းထဲကနေ ထွက်သွားချိန်မှာ ပရိသတ်တွေက သူ့နာမည်ကို အော်ဟစ်သီဆိုခဲ့ကြပါတယ်။\n\n ဒီပုံစံနဲ့ဆို ကမ္ဘာ့ဖလားမှာ သူပါတဲ့ ဥရုဂွေးကို ရင်ဆိုင်ချင်ကြမှာ မဟုတ်ပါဘူး။",
"btext2":" အယ်လီဆန်\n\n ဆောက်သမ်တန်ပွဲမှာ ပထမပိုင်းက ဒါဝင်ကြောင့် ဦးဆောင်နိုင်ခဲ့တာ ဖြစ်သလို အနိုင်ရလဒ်ကို ထိန်းသိမ်းနိုင်ခဲ့တာက အယ်လီဆန်ကြောင့် ဖြစ်ပါတယ်။ အသက် ၂၉ နှစ်အရွယ် ဂိုးသမားဟာ သူ့ရုပ်ကို ပြောင်းနိုင်ရင်တောင် သူ့ရဲ့ အရည်အချင်းကို အပြောင်းအလဲ မရှိစေပါဘူး။\n\n လီဗာပူးဂိုးပေါက်ကို ကြံ့ကြံ့ခံ ကာကွယ်ခဲ့ပုံတွေက ပရီးမီးယားလိဂ်ခေတ်မှာ အသင်း ပိုင်ဆိုင်ဖူးတဲ့ အကောင်းဆုံး ဂိုးသမားဆိုတဲ့ ဂုဏ်ပုဒ်ကို ရရှိစေပါတယ်။ ပရီးမီးယားလိဂ်၊ ချန်ပီယံလိဂ်၊ ကလပ်ကမ္ဘာဖလား၊ ကိုပါအမေရိက ဖလားတွေကို အောင်မြင်ခဲ့တဲ့ အယ်လီဆန်ဟာ ကမ္ဘာဖလားကိုပါ ကိုင်မြောက်သွားမလား စောင့်ကြည့်ရမှာပါပဲ။",
"btext3": " အန်ဒီ ရော်ဘတ်ဆန်\n\n ပထမပိုင်း ဖန်တီးမှု နှစ်ကြိမ်နဲ့အတူ ဘယ်နောက်ခံလူဟာ နောက်ထပ် သမိုင်းတွင်အောင် လုပ်ခဲ့ပြန်ပါတယ်။ ပရီးမီးယားလိဂ်ခေတ်မှာ ရိုဘိုလောက် ဖန်တီးမှုများများ လုပ်ထားနိုင်သူဆိုလို့ လေတန်ဘိန်းစ်ပဲ ရှိပါတယ်။ ဖန်တီးမှု ၅၃ကြိမ် ရဖို့ ဘိန်းစ်က ပွဲပေါင်း ၄၂၀ ကစားခဲ့တာဖြစ်ပြီး ရိုဘိုက ပွဲပေါင်း ၂၃၀ ကစားထားတာ ဖြစ်ပါတယ်။\n\n စကော့တလန်သားရဲ့ တည်ငြိမ်မှုနဲ့ အရည်အသွေးတွေက ချဲ့ကား ပြောပြနေစရာ မလိုပါဘူး။ ဆောက်သမ်တန်ပွဲမှာ ပထမဆုံးဖန်တီးမှုက တည်ကန်ဘောကနေ ဖြစ်ခဲ့တာပါ။ ညာခြမ်ကနေ သူကန်တင်လိုက်တဲ့ ဖရီးကစ်ကို ဖာမင်နိုက လှလှပပ ခေါင်းတိုက်ယူခဲ့ပါတယ်။\n\n ဒုတိယတစ်ကြိမ်ကိုလည်း ဆောက်သမ်တန်ခံစစ်က ခုခံနိုင်ဖို့ အရမ်း ခက်ခဲလွန်းပြီး ဘယ်ခြမ်းကနေ သူဖြတ်တင်ပေးလိုက်တဲ့ အနိမ့် ဘောလုံးကို ဒါဝင်က ဂိုးအဖြစ် ပြောင်းလဲသွားခဲ့တာပါ။ သူလည်း လူစားလဲခံရတဲ့အချိန်မှာ လက်ခုပ်တီး ဂုဏ်ပြုမှုကို ရရှိခဲ့ပါတယ်။\n\n ရိုဘိုရဲ့ စကော်တလန်ကတော့ ကမ္ဘာဖလားမှာ မပါနိုင်တာ စိတ်မကောင်းစရာပါပဲ။ Credit'လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/93211132022.jpg",
"imgurl2":"https://nyanaykhin.com/wp-content/uploads/2022/11/83713112022.jpg",
"imgurl3":"https://nyanaykhin.com/wp-content/uploads/2022/11/182813112022.jpeg",
"video":""
 },
    {"ndate":"Nov 13, 2022",
"htext":"ဘယ်လင်ဟမ်နေရာ လီဗာပူး လူငယ်စတားဖြင့် ပြန်လည် အစားထိုးဖို့ ချိန်ရွယ်လာတဲ့ ဒေါ့မွန်",
"btext1":" ဘွန်ဒက်လီဂါကလပ် ဒေါ့မွန်အသင်းဟာ ၂၀၂၃ နွေမှာ ဘယ်လင်ဟမ်ကို ရောင်းထုတ်ပြီးရင် အစားထိုးစရာ ပစ်မှတ် ရှာတွေ့ထားပြီလို့ အသံထွက်နေပါတယ်။\n\n အသက် ၂၀ အရွယ် ဘယ်လင်ဟမ်ကိုအတွက် ယူရို သန်း ၁၃၀ ဝန်းကျင်ဖြင့် ရောင်းချဖို့ ဒေါ့မွန်ဘက်က ရည်ရွယ်ထားတာပါ။ ၂၀၂၂ ကာတာ ကမ္ဘာဖလားမှာ အင်္ဂလန်ကွင်းလယ်လူရဲ့ တောက်ပမှုအပေါ် မူတည်ပြီး သူ့ကို စျေးပြိုင်ပေးမှုတွေ ရှိလာစေဖို့ ဒေါ့မွန်ဘက်က မျှော်လင့်ထားတယ်။\n\n လီဗာပူးအသင်းက ဘယ်လင်ဟမ်ကို ခေါ်ယူရေး အဓိက ရေပန်းစားနေသလို သူ့ကို ရဖို့ အသင်းဘက်က ပေါင် သန်း ၁၀၀ ထိ အသုံးပြုသွားမှာဖြစ်ပါတယ်။",
"btext2":" စိတ်ဝင်စားစရာ ကိစ္စကတော့ ဒေါ့မွန်ဟာ ဘယ်လင်ဟမ် နေရာမှာ အခြားသော အင်္ဂလန် ကွင်းလယ်လူဖြင့်ပဲ အစားထိုးလိုနေပါတယ်။ သူတို့ကတော့ လီဗာပူး ကွင်းလယ်လူဖြစ်တဲ့ တေလာ မော်တန်ကို ဘယ်လင်ဟမ်နေရာ တိုက်ရိုက် အစားထိုးစရာအဖြစ် မြင်ထားတယ်လို့ သိရတယ်။\n\n အသက် ၂၀ အရွယ် ဘယ်လင်ဟမ်ဟာ လီဗာပူးကနေ ဘလက်ဘန်းအသင်းထံ အငှားထွက်ကစားနေတာပါ။ သူဟာ ဒီရာသီ ချန်ပီယံရှစ်မှာ ပွဲပေါင်း ၂၀ ကစားထားသလို ချန်ပီယံရှစ်ဖလား စိန်ခေါ်နေတဲ့ ဘလက်ဘန်းအတွက် ပုံမှန်ပွဲထွက်ခွင့်ရ အသင်းသားဖြစ်လာခဲ့ပါတယ်။\n\n ဒေါ့မွန်ဟာ လီဗာပူး ကွင်းလယ်လူ မြူဇီယန်လိုစကီးကိုလည်း စိတ်ဝင်စားခဲ့ပေမယ့် ပိုလန် ကွင်းလယ်လူရဲ့ ခြေစွမ်း မတည်ငြိမ်မှုကြောင့် စိတ်ဝင်စားမှု လျော့ကျသွားခဲ့တယ်။ အင်္ဂလန် လူငယ်လေးတွေကို နေရာပေးလေ့ရှိတဲ့ ဂျာမနီကလပ်ဟာ မော်တန်ကိုတော့ အတော်လေး သဘောတွေ့နေပါတယ်။",
"btext3": " လီဗာပူးအသင်းကလည်း မော်တန်ကို အနာဂတ်အတွက် ရည်ရွယ်ထားကာ ၂၀၂၁ ခုနှစ်တုန်းကပဲ ကာလရှည် သက်တမ်းတိုးထားတာပါ။ ဘလက်ဘန်းထံ အငှားချခြင်းဟာ ကစားသမားလေးကို ပုံမှန် ပွဲထွက်ခွင့် အတွေ့အကြုံအတွက် စေလွှတ်ခြင်းဖြစ်ပြီး အပြောင်းအရွှေ့မှာ အရောင်းတင်ခြင်း မလုပါဘူးလို့ ယုံကြည်ရတာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/191713112022.jpg",
"imgurl2":"https://nyanaykhin.com/wp-content/uploads/2022/11/191413112022-678x381.jpg",
"imgurl3":"no",
"video":"no"
 },

   {"ndate":"Nov 13, 2022",
"htext":"ဇန်နဝါရီ စျေးကွက်မှာ လူသစ် ခေါ်ယူရေးအတွက် အပြောင်းအရွှေ့ လမ်းဖွင့်ထားကြောင်း ပြောလာတဲ့ နည်းပြ ကလော့ပ် ဇန်နဝါရီ အပြောင်းအရွှေ့ထဲ ဝင်ရောက်ရေးအတွက် လမ်းဖွင့်ထားကြောင်း ပြောလာတဲ့ နည်းပြ ကလော့ပ်",
"btext1":" နည်းပြ ကလော့ပ်က လီဗာပူး အသင်းရဲ့ ဘောလုံးရာသီကို အကူအညီဖြစ်စေဖို့ ဇန်နဝါရီမှာ အင်အားသစ် ဖြည့်တင်းမှုတွေ လုပ်ဆောင်မယ့် အလားအလာကို မငြင်းပယ်ခဲ့ပါဘူး။\n\n ဖာမင်နိုရဲ့ ၆ မိနစ် ဦးဆောင်ဂိုးကို ချီအဒမ်က ချေပခဲ့ပြီးနောက် ဒါဝင် ထပ်သွင်းပေးတဲ့ သွင်းဂိုး ၂ ဂိုးနဲ့အတူ လီဗာပူးက ပြိုင်ပွဲစုံ ၄ပွဲဆက် အနိုင်ရရှိခဲ့ပါတယ်။\n\n လွန်ခဲ့တဲ့ ရက်သတ္တပတ် အနည်းငယ်က နော်တင်ဟမ် ဖောရတ်စ်နဲ့ လိဒ်စ်တို့ကို ဆက်တိုက်ရှုံးနိမ့်ခဲ့ပြီးတော့ နောက်နှစ် ချန်ပီယံလိဂ်ဝင်ခွင့်နဲ့ ပတ်သက်ပြီး မေးခွန်းထုတ်မှုတွေ မြင့်တက်လာခဲ့ပေမယ့် အခုချိန်မှာ လီဗာပူးနဲ့ ထိပ်ဆုံးလေးသင်း ကွာဟချက်က ပိုကျဉ်းမြောင်းလာတာဟာ တိုးတက်လာတဲ့ သက်သေပဲ ဖြစ်ပါတယ်။",
"btext2":"ဒုတိယ ရာသီဝက်အတွက် မတိုင်ခင် အခု ၅ ပတ်တာ အားလပ်ရက်ရမှာဖြစ်ပြီး ဇန်နဝါရီကျရင်တော့ မနှစ်က လူးဝစ်ဒီယက်ဇ်ကို ခေါ်ယူခဲ့သလိုမျိုး အလားတူ လှုပ်ရှားမှုတွေ လုပ်ဖို့ကို ကလော့ပ်က ငြင်းပယ်ခဲ့ခြင်း မရှိတာ ဖြစ်ပါတယ်။\n\n “ ကျွန်တော်တို့က ဒီလိုအရာတွေအတွက် အမြဲတမ်း တံခါးဖွင့်ထားပါတယ်။ အခုချိန်မှာတော့ ဆွေးနွေးဖို့ မလိုသေးဘူး။ ဖြစ်နိုင်ခြေ တစ်ခုခုရှိရင် ကျွန်တော်တို့ လုပ်မှာပါ။ တံခါးတွေက ပွင့်နေသလို ကျွန်တော်တို့ကလည်း ဖွင့်ပေးထားပါတယ်။\n\n အပြောင်းအရွှေ့လုပ်တယ် ဆိုတာက လိုချင်တယ်ဆိုရုံ မဟုတ်ပါဘူး။ ကျွန်တော်တို့က တချိန်လုံး အသင်းကို တိုးတက်စေချင်တယ်။ လေ့ကျင့်ရေးကွင်းထဲမှာ ဒါကို လုပ်နိုင်တယ်ဆိုတာ ယုံကြည်မှုရှိပါတယ် ” လို့ ကလော့ပ်က ဆိုပါတယ်။ ",
"btext3": "ဇန်နဝါရီ ကာလမှာ အာသာ ပြန်သက်သာလာမှာဖြစ်ပေမယ့် အသင်းက ကွင်းလယ်လူ တစ်ဦးကို ခေါ်ယူသွားဖွယ် ရှိပါတယ်။ ဒါ့အပြင် ၂၀၂၃ နွေမှာတော့ အသုံးစရိတ်ကြီး ထုတ်သုံးလာရမယ်ဆိုတာကို အသင်းတာဝန်ရှိသူတွေ နားလည်ထားပြီး ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/102612112022.jpg",
"imgurl2":"https://nyanaykhin.com/wp-content/uploads/2022/11/172913112022-678x381.jpg",
"imgurl3":"no",
"video":"no"
 },

  {"ndate":"Nov 13, 2022",
"htext":"နူးနက်ရဲ့ ဂိုး ၂ ဂိုးနဲ့ အန်ဖီးမှာ အပိတ်လှခဲ့တဲ့….လီဗာပူး ၃-၁ ဆောက်သမ်တန် ပွဲစဉ်မှ ထူးထူးခြားခြား ပြောစရာများ",
"btext1":" လီဗာပူးဟာ World Cup break မတိုင်မီ နောက်ဆုံးပွဲစဉ်မှာ ဆောက်သမ်တန်ကို အန်ဖီးမှာ တိုက်စစ်အစွမ်းပြကာ အနိုင်ယူခဲ့ပြီး top 4 နေရာကို ပြန်လည် စိန်ခေါ်နိုင်ဖို့ အတွက် လမ်းကြောင်းမှန်ပေါ် ပြန်ရောက်လာခဲ့ပါတယ်။\n\n လီဗာပူး ၃-၁ ဆောက်သမ်တန်\n\n ဂိုး – ဖာမီနို ၆’ နူးနက် ၂၂’ ၄၂’ ၊ အဒမ် ၉’\n\n ၁~ပွဲကြည့်စင်က အဓိက ဇာတ်ဆောင် ၂ ဦး\n\n ပွဲပယ်ပြစ်ဒဏ်ချမှတ်ခံခဲ့ရတာကြောင့် ယာဂန်ကလော့ဟာ ဒီပွဲစဉ်ကို ပွဲကြည့်စင်ကနေသာ ကြီးကြပ်သွားခဲ့တာကို တွေ့ခဲ့ရပြီး မိုက်ခရိုဖုန်းနဲ့ သူ့လက်ထောက်တွေကို ညွှန်ကြားမှုတွေ ပေးနေခဲ့ပါတယ်။ ဘေးကွင်းစည်းက အခြေအနေနဲ့ ယှဉ်လိုက်မယ် ဆိုရင် ကလော့ဟာ ပွဲကြည့်စင်မှာ အေးအေးဆေးဆေး ရှိနေခဲ့ပေမယ့်လည်း ၎င်းရဲ့ မျက်နှာပေါ်က ခံစားချက်တွေကို ကြည့်လိုက်မယ် ဆိုရင်တော့ ကလော့ဟာ သူ့အသင်းနဲ့အတူ ဘောလုံး၀င်ကန်နေသလိုပါပဲ။\n\n ဒီပွဲစဉ်မှာ ကလော့တစ်ဦးတည်း ပွဲကြည့်စင်မှာ ရှိနေခဲ့တာ မဟုတ်ပါဘူး။ ကလပ်ရဲ့ ဂန္တ၀င် ဂျာရတ်ကိုလည်း ရုပ်သံမှတ်တမ်းတွေအရ မြင်တွေ့ရမှာ ဖြစ်ပါတယ်။ ဂျာရတ်ဟာ ပြီးခဲ့တဲ့ ရက်သတ္တပတ်အနည်းငယ်က ဗီလာနည်းပြရာထူးကနေ ထုတ်ပယ်ခံခဲ့ရသူ ဖြစ်ပြီး သူ့နှလုံးသားထဲမှာ ရှိနေတဲ့ ကလပ်ကို လာရောက် ကြည့်ရှုခဲ့တာ ဖြစ်ပါတယ်။ မဝေးတော့တဲ့ အနာဂတ်မှာ ဂျာရတ်ကို အန်ဖီးမှာ အမြဲမြင်နေရမလား ဆိုတာ ကတော့ အချိန်ကပဲ စကားပြောသွားမှာပါ။\n\n ၂~အကောင်းဆုံး ပုံစံပြသနေတဲ့ Duo\n\n ဖာမီနိုဟာ လီဗာပူး အတွက် အဖွင့်ဂိုးကို သွင်းယူကာ သူ့ကို ဘရာဇီး လူစာရင်းမှာ အငြင်းပွားဖွယ် ချန်လှပ်ခဲ့တဲ့ နည်းပြတီတေးကို တုန့်ပြန်လိုက်ပါတယ်။ ဖာမီနို အနေနဲ့ ကမ္ဘာ့ဖလားမှာ ချန်လှပ်ခံခဲ့ရတဲ့ အတွက် စိတ်ပျက်နေမှာ ဖြစ်ပေမယ့် ဒီပွဲစဉ်အပြီးမှာတော့ အပြုံးတွေကို ပြန်လည် မြင်တွေ့ခဲ့ရပါတယ်။ ဒီဂိုးဟာ ဒီရာသီ ပရီးမီးယားလိဂ်မှာ ဖာမီနိုရဲ့ ၁၀ ကြိမ်မြောက် ဂိုးပါ၀င်ပက်သက်မှု ဖြစ်ပြီး ပြီးခဲ့တဲ့ ရာသီက စွမ်းဆောင်ရည်ကို ကျော်ဖြတ်ခဲ့ပြီး ဖြစ်ပါတယ်။\n\n နောက်ထပ် ပုံစံကောင်းကို ပြသခဲ့တဲ့ ကစားသမားကတော့ အယ်လီယော့ပဲ ဖြစ်ပါတယ်။ ဒါဟာ ၎င်းရဲ့ သွင်းဂိုးနဲ့ ဖန်တီးမှုပိုင်းမှာ productive အဖြစ်ဆုံး ရာသီ ဖြစ်ပြီး ဒါ၀င်နူးနက် အတွက် ဂိုးဖန်တီးပေးခဲ့ကာ ဒီရာသီ ဒုတိယမြောက် assist ကို ခဲ့ပါတယ်။",
"btext2":" ၃~အရှိန်ကောင်းရနေတဲ့ ဒါ၀င်နူးနက်\n\n ဒါ၀င်နူးနက်ဟာ လီဗာပူးမှာ တစ်ပွဲပြီး တစ်ပွဲ ပိုကောင်းလာခဲ့ပြီး ဒီပွဲစဉ်က ၎င်းရဲ့ အဆုံးသတ် သွင်းဂိုး ၂ ဂိုးဟာ သတင်းခေါင်းကြီး ဖြစ်သွားမှာ ဖြစ်ပေမယ့် တစ်ပွဲလုံး ကစားပုံတွေကလည်း တကယ့်ကို တောက်ပခဲ့တာ ဖြစ်ပါတယ်။ နူးနက်ဟာ ပြိုင်ဘက်ကို ကောင်းကောင်း press လုပ်ကာ အမှားတွေ များစေတဲ့ အပြင် နောက်ထိဆင်းကာ အသင်းရဲ့ build-up မှာ ပါ၀င်ခဲ့ပြီး ချိတ်ဆက် ကစားပေးခဲ့ပါတယ်။ ဘယ်တောင်ပံကနေ ၎င်းရဲ့ ဖြတ်တင်ဘော တစ်ကြိမ်ကလည်း assist ရလုနီးပါး ဖြစ်ခဲ့ပြီး ဆာလားရဲ့ပိတ်သွင်းမှုကို ဘဇူနူက လက်စွမ်းပြ ကာကွယ်ခဲ့လို့ ဖြစ်ပါတယ်။\n\n လက်ရှိ အနေအထား အရ ကတော့ နူးနက်ဟာ သွင်းဂိုးတွေ ရလာတာနဲ့ အမျှ ယုံကြည်မှုကလည်း ပိုပို ကောင်းမွန်လာနေပါတယ်။ ဥရုဂွေးစတားဟာ တစ်ဖြည်းဖြည်းနဲ့ ၎င်းရဲ့ မြင့်မားတဲ့ ပြောင်းရွေ့ကြေး အပေါ် ထောက်ပြဝေဖန်နေသူတွေကို နှုတ်ပိတ်အောင် လုပ်နိုင်ရန် နီးစပ်လာနေပြီ ဖြစ်ပါတယ်။\n\n ၄~အဒမ်ရဲ့ ချက်ချင်း တုန့်ပြန်မှု ဖာမီနိုရဲ့ သွင်းဂိုးပြီးနောက် ၃ မိနစ် အကြာမှာ အင်္ဂလန် လူစာရင်းကနေ ချန်လှပ်ခံခဲ့ရတဲ့ ၀က်ပရောက်စ်ဟာ ဆောက်ဂိတ်ကို သူ့ရဲ့ set-pieces အရည်အသွေးနဲ့ remind လုပ်သွားခဲ့ပါတယ်။ ဒီတစ်ခါမှာတော့ ဖာမီနိုဟာ foul ဘောကို လွယ်လွယ်ပေးခဲ့တာ ဖြစ်ပြီး ဆောက်သမ်တန်တို့ ရခဲ့တဲ့ set-piece ကနေ တဆင့် ၀က်ပရောက်စ်ရဲ့ တိကျလှတဲ့ ပေးပို့မှုကို ချီအဒမ်က လီဗာပူး ခံစစ်ကြောင်းရဲ့ အမှားကို အခွင့်ကောင်းယူကာ ခေါင်းတိုက် သွင်းယူခဲ့ပါတယ်။",
"btext3": " ၅~လီဗာပူးရဲ့ saint ဖြစ်နေဆဲ အလီဆွန်\n\n နူးနက်နဲ့ လီဗာပူးတိုက်စစ် ကစားသမားတွေဟာ သတင်းခေါင်းကြီးမှာ နေရာယူသွားခဲ့ပေမယ့်လည်း အလီဆွန် ကလည်း ဂိုးပေါက်ကနေ နောက်ထပ် အကောင်းဆုံး လက်စွမ်းပြကာ လီဗာပူးကို ဖိအားတွေ များမလာအောင် ကူညီပေးခဲ့ပါတယ်။ ဒုတိယပိုင်းမှာ လီဗာပူးရဲ့ ကစားပုံ ယိုင်နေချိန်မှာ ဆောက်သမ်တန်တို့ အခွင့်အရေးကောင်းတွေ ရရှိလာခဲ့ပြီး ဘရာဇီး ဂိုးသမားဟာ ဆောက်သမ်တန်ရဲ့ အပိုင် ကန်သွင်းမှုတွေကို လက်စွမ်းပြ ကာကွယ်ပေးခဲ့ကာ သူဟာ ဘရာဇီးရဲ့ နံပါတ် ၁ နေရာနဲ့ ထိုက်တန်တယ် ဆိုတာ သက်သေပြခဲ့ပါတယ်။Credit;sportmyanmar",
"imgurl1":"https://sportsmyanmar.com/wp-content/uploads/2022/11/IMG_20221113_065929.jpg",
"imgurl2":"https://sportsmyanmar.com/wp-content/uploads/2022/11/IMG_20221113_070811-300x169.jpg",
"imgurl3":"https://sportsmyanmar.com/wp-content/uploads/2022/11/IMG_20221113_070905-300x194.jpg",
"video":"no"
 },
   {"ndate":"Nov 13, 2022",
"htext":"မတူညီတဲ့ ၄၅ မိနစ်တွေမှာ ဒါဝင်နဲ့ အယ်လီဆန်တို့ မတင်ပေးခဲ့တဲ့ အန်ဖီးကွင်းက ဂိုးပြတ် နိုင်ပွဲ",
"btext1":"ကမ္ဘာဖလား မတိုင်ခင် နောက်ဆုံးသော ပရီးမီးယားလိဂ်ပွဲအဖြစ် ဆောက်သမ်တန်ကို အိမ်ကွင်းမှာ ယှဉ်ပြိုင်ခဲ့ပြီး အသင်းက ဂိုးပြတ် နိုင်ပွဲနဲ့အတူ ဘောလုံးရာသီကို ယာယီ ရပ်နားနိုင်ခဲ့ပါတယ်။\n\n ဖာမင်နို ဦးဆောင်ဂိုး ရယူပေးခဲ့ပြီး နူးညက်စ် သွင်းဂိုး ၂ ဂိုး သွင်းယူခဲ့ပေမယ့် ဂိုးရနိုင်စရာ အခွင့်အရေးတွေ အတော်လေး များခဲ့ပါတယ်။ ခံစစ်ပိုင်း ဟာကွက်တွေလည်း များပြားခဲ့ပြီး အယ်လီဆန် တော်တော်လေး လက်စွမ်းပြခဲ့လို့ အသင်းက နိုင်ပွဲရရေး သေချာခဲ့တာပါ။\n\n ပထမပိုင်းမှာ လီဗာပူးရဲ့ ထူးချွန်တဲ့ တိုက်စစ် ကစားဟန်ကို မြင်ခဲ့ရပြီး ဘယ်ခြမ်းက ပွဲထွက်ခဲ့တဲ့ ဒါဝင် နူးညက်စ်ဟာ ချွန်ထွက်နေတဲ့ လုပ်နိုင်စွမ်းတွေဖြင့် ပရိသတ်တွေကို သဘောကျစေခဲ့ပါတယ်။ ဒါဟာ သူရဲ့ ရေရှည် နေရာမဟုတ်ဘဲ ကမ္ဘာဖလား အပြီးမှာ ဒီယက်စ် ပြန်လာရင် ဗဟိုတိုက်စစ်မှူးနေရာ ပြောင်းကစားမလားက စိတ်ဝင်စားစရာ ပါပဲ။ ",
"btext2":" ဆာလာ အနည်းငယ် ရုန်းကန်နေရပေမယ့် အခွင့်အရေးကြီးတွေကို ဖော်ဆောင်နိုင်ဆဲဖြစ်ကာ ကံနည်းနည်း ကောင်းခဲ့မယ်ဆိုရင် သွင်းဂိုး ၂ ဂိုးကနေ ၃ ဂိုးလောက်ထိ ရနိုင်ခဲ့ဆဲ ဖြစ်ပါတယ်။\n\n ဖာမင်နိုရဲ့ တိုက်စစ်အတွက် လမ်းကြောင်း ဖွင့်မှုတွေ ကောင်းမွန်ဆဲဖြစ်ကာ အနာဂတ်မှာတော့ နံပါတ် ၁၀ နေရာထံ ပြောင်းကစားခြင်းက ပွဲထွက် ဆက်ထိန်းထားနိုင်ရေး အဖြေတစ်ခု ဖြစ်ပါလိမ့်မယ်။",
"btext3": " ဒုတိယပိုင်းမှာ ခြေစွမ်း ထိုးကျခြင်းထက် ကစားအား ကျဆင်းခြင်းကြောင့် ဆောက်သမ်တန်က ပွဲကို လွှမ်းမိုး ကစားသွားခဲ့ပါတယ်။ အယ်လီဆန်ရဲ့ ကမ္ဘာအဆင့် လက်စွမ်းတွေကို မြင်ရတာမျိုး ပရိသတ်တွေ မမြင်လိုပေမယ့် အရေးကြီးရင် သူ့ထံက မျှော်လင့်လို့ရတဲ့ လက်စွမ်းကတော့ ဖျားလောက်စရာပါပဲ။\n\n ဒီပွဲမှာ ပထမပိုင်းအတွင်း ဒါဝင် တောက်ပခဲ့ပြီး ဒုတိယပိုင်းမှာ အယ်လီဆန် တောက်ပခဲ့ကာ ဘယ်သူ ပိုကောင်းခဲ့သလဲ ဆိုတာထက် အသင်း နိုင်ပွဲရခဲ့တာက ပိုအရေးကြီးပါတယ်။\n\n အသင်းဟာ အဆင့် ၆ နေရာမှာပဲ ရှိနေသေးပေမယ့် ထိပ်ဆုံး ၄ သင်းနဲ့ အရမ်း မဝေးတော့တာက ကျေနပ်စရာပဲ ဖြစ်ပါလိမ့်မယ်။Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/235112112022.jpg",
"imgurl2":"https://nyanaykhin.com/wp-content/uploads/2022/11/234912112022-678x381.jpg",
"imgurl3":"no",
"video":"no"
 },

  {"ndate":"Nov 13, 2022",
"htext":"ခြေစွာလာတဲ့ ဒါဝင်၊ ကလော့ပ် ချီးကျူးတဲ့ အယ်လီ၊ ဇန်နဝါရီ အပြောင်းအရွှေ့ သတင်းပေးမှုနဲ့ လီဗာပူး သတင်းများ",
"btext1":"ပရီးမီးယားလိဂ် ကစားသမားဘဝ ပွဲ ၆၀၀ ပြည့်ခဲ့တဲ့ မီလ်နာကို လီဗာပူး ဂန္တဝင် စတီဗင်ဂျရတ်တောင် ဒီလို မလုပ်နိုင်ခဲ့ဘူးဆိုကာ ကလော့ပ်က ချီးကျူးစကား ပြောဆိုပါတယ်။ မီလ်နာဟာ ပရီးမီးယားလိဂ် ပွဲပေါင်း ၆၀၀ ပြည့်တဲ့ စတုတ္ထမြောက် ကစားသမားအဖြစ် မှတ်တမ်းဝင်ပါတယ်။\n\n ဇန်နဝါရီ အပြောင်းအရွှေ့မှာ လူသစ် ခေါ်ယူပါမယ်လို့ ကလော့ပ်က လမ်းဖွင့်လိုက်ပြီ ဖြစ်ပါတယ်။ ဒါပေမယ့်လို့ အသုံးစရိတ်ကြီးဖြင့် ခေါ်ယူဖို့ထက်စာရင် လိုအပ်နေတဲ့ နေရာ အနည်းငယ်အတွက် အင်အားဖြည့်ခြင်းဖြစ်ကာ အဓိက ခေါ်ယူမှုတွေကို နွေမှာ ပြုလုပ်ဖွယ် ရှိပါတယ်။\n\n ဆောက်သမ်တန်ပွဲ ဒုတိယပိုင်းအတွင်း ဖိအားတွေအောက်က ကင်းလွှတ်ခဲ့တာဟာ အယ်လီဆန်ကြောင့်ပါလို့ ကလော့ပ်က ဝန်ခံစကား ပြောဆိုပါတယ်။ ",
"btext2":" ဆောက်သမ်တန်ပွဲမှာ ခံစစ်မှူး ကိုနတေး မပါဝင်နိုင်ခဲ့တာဟာ အသေးစား ဒဏ်ရာကြောင့် ဖြစ်တယ်လို့ သိရပါတယ်။\n\n ရော်ဘတ်ဆန်ဟာ ပရီးမီးယားလိဂ် ကစားသမားဘဝမှာ ဂိုးထောက်ပံ့မှု ၅၃ ကြိမ်ဖြင့် အမြင့်ဆုံး လုပ်နိုင်သူဖြစ်လာခဲ့ပါတယ်။ သူ့အထက်မှာ အက်ရှလေယန်းရှိနေပေမယ့် ယန်းက ကစားသမားဘဝ ကာလ အများစုကို တိုက်စစ်သမားအဖြစ် ကစားခဲ့တာ ဖြစ်ပါတယ်။\n\n ကလော့ပ် အပါအဝင် လီဗာပူးအသိုင်းအဝိုင်းမှ ပုဂ္ဂိုလ်တွေက ကလပ်ကို ရောင်းမှာ မဟုတ်ဘဲ ရင်းနှီးမြုပ်နှံမှု ခေါ်ယူခြင်းလို့ ဖော်ပြနေပေမယ့် ပြင်ပဘက်ကတော့ အသင်းကို ရောင်းထုတ်မှာလို့ အခိုင်အမာ ဆိုနေကြပါတယ်။\n\n ပွဲပယ် ပြစ်ဒဏ်ကြောင့် ပွဲကြည့်စင်ကနေ ကွပ်ကွဲရတဲ့ ခံစားချက်ကို ကလော့ပ်က အသင်းမှာ သိပ်ကောင်းတဲ့ နည်းပြတွေ ရှိနေတာကြောင့် အဆင်ပြေပါတယ်လို့ ကလော့ပ်က ဆိုပါတယ်။\n\n လီဗာပူးပရိသတ်တွေ မဲပေးတဲ့ ပွဲစဉ်ရဲ့ အကောင်းဆုံးဆုကို သွင်းဂိုး ၂ ဂိုးရှင် ဒါဝင်က ရရှိသွားပါတယ်။",
"btext3": " ဒါဝင် နူးညက်စ်ဟာ အန်ဖီးမှာ သူ ထွန်းတောက်နိုင်တဲ့ အလားအလာကို စတင် ပြသနေပြီလို့ မိုက်ကယ်အိုဝင်က မှတ်ချက်ပေးလိုက်ပါတယ်။\n\n လာမယ့်ရာသီမှာ အန်ဖီးကွင်း တိုးချဲ့မှု ပြီးစီးမှာနဲ့အတူ အသင်းရဲ့ တစ်ရာသီ ဝင်ငွေဟာ ပေါင် သန်း ၆၀၀ ထိ မြင့်တက်လာမယ်လို့ ခန့်မှန်းခံထားရပါတယ်။\n\n လီဗာပူးက သူတို့ကို ဂိုးတွေ ခပ်လွယ်လွယ် သွင်းယူခဲ့တယ်လို့ ဆောက်သမ်တန် တိုက်စစ်သမား ချီအဒမ်က ဝန်ခံလိုက်ပြီး အန်ဖီးမှာ ယှဉ်ပြိုင်မယ်ဆိုရင် ခက်ခဲမယ်ဆိုတာ ကြိုသိခဲ့တယ်လို့ ပွဲအပြီး ပြောဆိုပါတယ်။\n\n ပီအက်စ်ဗီ တိုက်စစ်သမား ဂတ်ပိုက သူ ပြောင်းရွှေ့ ကစားလိုတဲ့ ကလပ် ၅ သင်းထဲမှာ လီဗာပူးအသင်းကို ထည့်သွင်းခဲ့ပါတယ်။ Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/82413112022-678x381.jpg",
"imgurl2":"https://nyanaykhin.com/wp-content/uploads/2022/11/83713112022.jpg",
"imgurl3":"https://nyanaykhin.com/wp-content/uploads/2022/11/235112112022.jpg",
"video":""
 },
   
    {"ndate":"Nov 13, 2022",
"htext":"ဂိုးသွင်းကြမ်းလာတဲ့ ဒါဝင် နူးညက်စ်နဲ့ ပတ်သက်လို့ ကစားသမားဟောင်းတွေ ပေးကြတဲ့ ချီးကျူး မှတ်ချက်များ",
"btext1":" ဆောက်သမ်တန်ပွဲမှာ သွင်းဂိုး ၂ ဂိုး ရယူခဲ့သလို ဒီနောက်ပိုင်း အသင်းအတွက် တောက်လျှောက် ခြေစွမ်းပြလာတဲ့ ဒါဝင် နူးညက်စ်နဲ့ ပတ်သက်လို့ လီဗာပူး ကစားသမားဟောင်းတွေက အခုလို သုံးသပ်ခဲ့ပါတယ်။\n\n မိုက်ကယ် အိုဝင်က ” ဒါဝင်က လီဗာပူး ကစားသမားဘဝ တာထွက် မကောင်းခဲ့တာလို့ မထင်ပါဘူး။ သူ အနီကဒ် ရခဲ့တာကတော့ အကူအညီ မဖြစ်ဘူးပေါ့ဗျာ။ ဒါပေမယ့် သူက ဂိုးတွေ ပြန်သွင်းလာပါတယ်၊ ပုံစံကောင်း ပြန်ရလာပါတယ်။\n\n ဟာဗေးရဲ့ သိပ်လှတဲ့ ဘောလုံးကို သူ အကောင်းဆုံး အဆုံးသတ်ခဲ့တယ်။ ဒါဝင်က လူမကျွံတဲ့ အခြေအနေနဲ့အတူ ခပ်လွယ်လွယ်လေး အဆုံးသတ်ခဲ့တာကို မြင်ရပါလိမ့်မယ်။\n\n လီဗာပူးကို ရောက်လာကတည်းက သူက သန်း ၁၀၀ တန် ကစားသမားလားလို့ လူတွေ အတော်များများက မေးခွန်းတွေ ထုတ်ခဲ့ကြတယ်။ ကျနော်ကတော့ သူက လိုအပ်ချက်တွေ ရှိနေသေးပေမယ့် အနာဂတ်အတွက် သိပ်ကောင်းတဲ့ လက်မှတ်ထိုးမှု၊ သိပ်အလားအလာ ရှိတဲ့ ကစားသမားလို့ မြင်ပါတယ် ” ဆိုပြီး ပြောဆိုခဲ့တယ်။",
"btext2":" မက်မန်နာမန်းကလည်း ” သူက ပါဝါကောင်းတယ်၊ မှန်ကန်တဲ့ နေရာတွေမှာ အမြဲ ရှိနေတတ်တယ်၊ လီဗာပူးမှာ ရှိနေတဲ့ နှစ်တို်င်းမှာ ပိုတိုးတက်လာမယ့်သူပါ။ လီဗာပူးက သူ့အတွက် အများကြီး သုံးထားတာနဲ့အတူ လာမယ့် နှစ်တွေမှာ ပိုတိုးတက်လာဖို့ မျှော်လင့်နေပါလိမ့်မယ်။\n\n လီဗာပူးက သိပ်ကောင်းတဲ့ စွမ်းဆောင်ရည် မဟုတ်ပေမယ့် အရေးကြီးတဲ့ ရလဒ်ကို ယူနိုင်ခဲ့တယ်။ နောက်ကစားရမယ့် ပွဲမှာတော့ အဓိက ကစားသမားတွေ ပြန်လာမှာဖြစ်လို့ ခြားနားတဲ့ လီဗာပူးကို မြင်ရပါလိမ့်မယ်။ ခရစ္စမတ်နောက်ပိုင်းမှာ လီဗာပူးက ပိုမို တည်ငြိမ်လာမှာပါ ” လို့ ဆိုသွားခဲ့တာ ဖြစ်ပါတယ်။ Credit; လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/93211132022-678x381.jpg",
"imgurl2":"https://nyanaykhin.com/wp-content/uploads/2022/11/93013112022.jpg",
"imgurl3":"no",
"video":"no"
 },
   {"ndate":"Nov 12, 2022",
"htext":"NEW",
"btext1":" လီဗာပူးအသင်းဟာ ၂၀၂၃ နွေမှာ ဒေါ့မွန်ကနေ ထွက်ခွာမယ့် ကွင်းလယ်လူ ဘယ်လင်ဟမ်ကို ခေါ်ယူရေး ပြိုင်ဆိုင်သွားမှာ ဖြစ်ပါတယ်။ အသင်းဘက်က အသက် ၁၉ နှစ်အရွယ် ကစားသမားအတွက် ပေါင်သန်း ၁၀၀ တန်ကြေးရှိ ကမ်းလှမ်းမှု ပေးမှာပါ။ Credit; လီဗာပူးသတင်းစုံ",
"btext2":" no",
"btext3": " no ",
"imgurl1":"https://scontent-sin6-3.xx.fbcdn.net/v/t39.30808-6/313436073_2401455623335010_1478722568972348343_n.jpg?_nc_cat=106&ccb=1-7&_nc_sid=8bfeb9&_nc_ohc=COx_g-WXKi0AX9grU3g&_nc_ht=scontent-sin6-3.xx&oh=00_AfAzZhDuyIak_giJdUocYvUfp1LQS2iJRet2E4OEIWIK4g&oe=6374F193",
"imgurl2":"no",
"imgurl3":"no",
"video":"no"
 },
   {"ndate":"Nov 12, 2022",
"htext":"အသင်းကို အပြီးရောင်းမှာ မဟုတ်ဘဲ ကလော့ပ်စိတ်ကြိုက် အစီအစဉ် လုပ်နိုင်အောင် အကွက်ရွှေ့တဲ့ FSG",
"btext1":" လီဗာပူး ပိုင်ရှင်အဖွဲ့ဖြစ်တဲ့ FSG က လီဗာပူးအသင်းကို ရောင်းချခြင်းထက် ရင်းနှီးမြုပ်နှံမှုကြီးတွေကို ဖိတ်ခေါ်သွားဖို့က ပိုမို ဖြစ်လာဖွယ် ရှိနေကြောင်း The Athletic က ဖော်ပြပါတယ်။\n\n အခုကစလို့ နောက်ထပ် စျေးကွက်တွေအတွင်းမှာ ဘယ်လို ရင်းနှီးမြုပ်နှံသူတွေက တံခါးလာခေါက်မလဲ ဆိုတဲ့ အခြေအနေပေါ် မူတည်ပြီး အသင်းရဲ့ အနာဂတ်ဟာ အပြောင်းအလဲ ဖြစ်လာတော့မှာပါ။\n\n အမေရိကန် ဘဏ်ကြီးတွေဖြစ်တဲ့ Goldman Sachs နဲ့ Morgan Stanley တို့ တာဝန်ယူမယ့် ရင်းနှီးမြုပ်နှံသူတွေ ဖိတ်ခေါ်ခြင်း ကိစ္စဟာ စတင် သတင်းဖြန့်ထားပြီး ဖြစ်ပါတယ်။ FSG ဘက်က မှန်ကန်တဲ့ မြုပ်နှံသူတွေကို ရမယ်ဆိုရင် သူတို့ရဲ့ ရှယ်ယာ အများစုကို ရောင်းချသွားမှာ ဖြစ်ပါတယ်။\n\n အခု အခြေအနေထိတော့ ကလပ်ကို အလုံးစုံ ရောင်းချမှု ပြုလုပ်မယ့် ရွေးချယ်မှုအတွက် ညိနှိုင်းမှုတွေ စားပွဲပေါ် ရောက်လာဖို့ ခက်ခဲပါဦးမယ်။ FSG ဘက်က လီဗာပူးအသင်းကို ရောင်းချပြီး ငွေထုတ်ပိုက်ကာ ခေါင်းရှောင်ပြေးတာမျိုး လုပ်ဖို့ မစဉ်းစားပါဘူး။ လက်တလောထိ ဒါက သူတို့ရဲ့ ရွေးချယ်မှု မဟုတ်ပါဘူး။",
"btext2":" လီဗာပူးအသင်းရဲ့ ရှယ်ယာတွေကို ရောင်းချခြင်း ကိစ္စဟာ ၂၀၂၃ ခုနှစ်နဲ့ အဲ့နောက်ပိုင်း ကာလတွေထိ ကြာမြင့်နိုင်ပါတယ်။ ဒီလို ကိစ္စတွေဟာ ၂၀၂၃ နွေမှာ လူစာရင်း ဖြည့်တင်းမှု ကြီးကြီးမားမား လုပ်ရမယ့် အခြေအနေ ရင်ဆိုင်လာရခြင်းနဲ့ ကြီးကြီးမားမား သက်ဆိုင်လာခြင်း ဖြစ်ပါတယ်။\n\n လက်ရှိ အသင်းမှာ ၃၀ တန်း ကစားသမားတွေ များနေခြင်းနဲ့ လူသစ်တွေအတွက် အသုံးစရိတ်ကြီး ထုတ်ဖို့ လိုအပ်နေတာက အရှည်ကြီး ဆက်ရှင်းပြနေရမယ့် ကိစ္စ မဟုတ်တော့ပါဘူး။",
"btext3": " လီဗာပူးအသင်းဟာ ၂၀၂၃ နွေမှာတော့ ဒေါ့မွန် ကွင်းလယ်လူ ဘယ်လင်ဟမ်ကို ခေါ်ယူရေး ပေါင် သန်း ၁၀၀ ထိ အသုံးပြုမှာပါ။ ဖာမင်နိုရဲ့ အခြေအနေပေါ် မူတည်ပြီး တိုက်စစ်သမား ၁ ဦး ထပ်ခေါ်ယူဖို့ကို ကြိုးစားလာဖွယ် ရှိနေပါတယ်။\n\n ကလော့ပ်ဟာ သေးငယ်တဲ့ လူစာရင်းဖြင့် သူ့တာဝန်တွေကို ကြိုးစားနေရပြီး ရင်းနှီးမြုပ်နှံမှု အသစ်တွေ ဝင်လာခြင်းက သူ့အတွက် အသုံးစရိ်တ်တွေ ရမယ်လို့ မျှော်လင့်ကြောင်း ထုတ်ပြောလာခဲ့ပါပြီ။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/171112112022-678x381.jpg",
"imgurl2":"https://nyanaykhin.com/wp-content/uploads/2022/11/18317112022.jpg",
"imgurl3":"no",
"video":"no"
 },
  {"ndate":"Nov 12, 2022",
"htext":"ကမ္ဘာဖလား ပြိုင်ပွဲဝင်မယ့် လီဗာပူး အသင်းသား (၇) ဦးနဲ့ အက်ဆာမှာ ကျန်ခဲ့မယ့် ကစားသမားများစာရင်း",
"btext1":"ဒီကနေ့မှာပဲ နယ်သာလန်နဲ့ စပိန်အသင်းတို့ဟာ ကမ္ဘာဖလား ပြိုင်ပွဲဝင်မယ့် လူစာရင်းတွေကို ကြေညာခဲ့တဲ့နောက် ပြိုင်ပွဲကြီးထံ စေလွှတ်ပေးရမယ့် လီဗာပူး အသင်းသားများ စာရင်းက သေချာခဲ့ပြီဖြစ်ပါတယ်။\n\n စီနီယာ ကစားသမား ၇ ဦးကို ကမ္ဘာဖလားအတွက် လက်လွတ်ရမှာဖြစ်ပြီး နိုဝင်ဘာလ ၂၀ ရက်နေ့ကစလို့ ပြိုင်ပွဲ စတင်သွားမှာပါ။ သတင်းကောင်းကတော့ အခြားသော ပြိုင်ဘက်အသင်းတွေထက် စာရင် ကမ္ဘာဖလားထံ ထွက်ခွာမယ့် အသင်းသားစာရင်းက အတော်လေး နည်းပါးခဲ့ပါတယ်။ ",
"btext2":"ကမ္ဘာဖလားအတွက် စေလွှတ်ရမယ့် လီဗာပူး အသင်းသားများ အယ်လီဆန်/ ဖာဘင်ညို – ဘရာဇီး ကိုနတေး – ပြင်သစ် ထရန့်/ ဟန်ဒို – အင်္ဂလန် နူးညက်စ် – ဥရုဂွေး ဗန်ဒိုက် – နယ်သာလန် လီဗာပူးအသင်း စေလွှတ်ရမယ့် ကစားသမား ၇ ဦးထဲက အယ်လီဆန်၊ နူးညက်စ်၊ ဗန်ဒိုက်တို့က ပွဲထွက်ခွင့်ရဖွယ်ရှိပြီး ကျန် ၄ ဦးကတော့ ပုံမှန် ပွဲကစားခွင့် မသေချာသူတွေဖြစ်ပါတယ်။",
"btext3": " လီဗာပူးအသင်းမှာ ကျန်ရှိနေကြမယ့်သူများ\n\n ဂိုးသမား – ကလယ်ဟာ၊ အတ်ဒရီယန်၊ ဟာဗေး ဒေးဗစ်။\n\n ခံစစ် – မာတစ်၊ ဂိုးမက်စ်၊ နက်ဖီးလစ်၊ ကွမ်းဆက်၊ ရိုဘို၊ ဆီမီးကတ်စ်၊ ရမ်ဆေး၊ ချမ်ဘာ။\n\n ကွင်းလယ် – သီယေဂို၊ အယ်လီးယော့၊ မီလ်နာ၊ ကာတစ်ဂျုံး၊ ချိန်ဘာလိန်၊ ဘာဆဲလ်တစ်။\n\n တိုက်စစ် – ဆာလာ၊ ဖာမင်နို၊ ကာဗာရို၊ ဘော်ဘီ ကလက်၊ ဖရန့်ဒေါ့၊ စတီးဝပ်၊ ဗန်ဒုတ်။\n\n ဒဏ်ရာရ ကစားသမားများ – အာသာ၊ ဂျိုတာ၊ ဒီယက်စ်၊ ကိတ်တာ။\n\n ဒီယက်စ်က ဒီကာလတွေအတွင်းမှာ ကြံ့ခိုင်မှု ကြိုးစားနေမှာဖြစ်ပြီး အာသာ၊ ကိတ်တာတို့က ၂၀၂၃ မှ ဘောလုံးပြန်ကစားနိုင်ဖွယ် ရှိနေကာ ဂျိုတာရဲ့ အခြေအနေကိုတော့ မသိရသေးပါဘူး။\n\n ကမ္ဘာဖလား ကာလအတွင်း လီဗာပူးအသင်းဟာ ဥရောပကလပ် အချို့နဲ့အတူ ခြေစမ်းပွဲအချို့ကို ပြိုင်ပွဲ အသေးစားပုံစံ ယှဉ်ပြိုင်ဖွယ်ရှိပြီး မကြာခင်မှာ အသေးစိတ် ကိစ္စတွေကို ကြေညာမှာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/11/202911112022-678x381.jpg",
"imgurl2":"https://nyanaykhin.com/wp-content/uploads/2022/11/212911112022-1.jpg",
"imgurl3":"no",
"video":"no"
 },

  {"ndate":"Nov 12, 2022",
"htext":"ကမ္ဘာဖလားမတိုင်ခင် နောက်ဆုံး ပွဲစဉ်ဖြစ်တဲ့ လီဗာပူး vs ဆောက်သမ်တန်ပွဲအတွက် ကလော့ပ် ရွေးချယ်ဖွယ်ရှိတဲ့ ပွဲထွက်လူစာရင်း",
"btext1":" ဒီပွဲဟာ ကမ္ဘာဖလား မတိုင်ခင် နောက်ဆုံးသော ပရီးမီးယားလိဂ်ပွဲဖြစ်ပါတယ်။ ဒီပွဲ မတိုင်ခင်မှာ လက်ရွေးစင်အသင်း လူစာရင်းတွေကို သက်ဆိုင်ရာ နိုင်ငံတွေက အသီးသီး ကြေညာသွားခဲ့ကြကာ လီဗာပူး ကစားသမား ၇ ဦး ပါဝင်သွားကြမှာ ဖြစ်ပါတယ်။\n\n ဒီပွဲအတွက် ကလော့ပ် ဘယ်လို လူစာရင်း ထုတ်မလဲဆိုတာက လက်ရွေးစင် အသင်းတွေဘက်က သူ့အပေါ် တောင်းဆိုမှု ရှိနေမလားအပေါ် မူတည်နေပါတယ်။ နူးညက်စ်ကို အနားပေးဖို့ ဥရုဂွေးဘက်က တောင်းဆိုမှုရှိနေမလား၊ ဖာဘင်ညိုကို ထည့်ကစားမလား ဆိုတဲ့ ကိစ္စမျိုးတွေ ရှိနေမှာပါ။\n\n Team news မီလ်နာနဲ့ မာတစ်တို့ လေ့ကျင့်ရေး ပြန်ဝင်နေပါပြီ။\n\n ဒီယက်စ်နဲ့ ကိတ်တာတို့ အပြေးလေ့ကျင့်ရေးတွေ ပြန်လုပ်နေကြပြီ ဖြစ်ပါတယ်။\n\n အာသာ၊ ဂျိုတာ၊ ကိတ်ဂေါ်ဒန်တို့ ဒဏ်ရာရနေဆဲပါပဲ။\n\n",
"btext2":" ကြားရက်က ကာရာဘောင်းပွဲမှာ နူးညက်စ်နဲ့ ဟာဗေးကို လူစားဝင် ကစားသမားအဖြစ် ထည့်သုံးခဲ့တာကလွဲလို့ အဓိက ကစားသမား အားလုံး အနားပေးခံခဲ့ရပါတယ်။ ဒါကြောင့် လူစုံထုတ် ကစားနိုင်ဖွယ် ရှိနေပါတယ်။\n\n ၄-၃-၃ ပုံစံကို အသားပေးမှာဖြစ်ပြီး ဂိုးသမား အယ်လီဆန်၊ ခံစစ်သမားတွေအဖြစ် ဗန်ဒိုက်၊ ကိုနတေးအပြင် ညာခြမ်းမှာ ထရန့်နဲ့ ဘယ်ခြမ်းမှာ ရိုဘိုတို့ ဆက်လက် ပွဲထွက်ရပါမယ်။\n\n ကွင်းလယ်အတွက် တစ်ပတ်လုံး နားထားရတဲ့ ဟန်ဒါဆန်၊ ဖာဘင်ညို၊ သီယေဂို အတွဲကို ထုတ်သုံးနိုင်ပြီး ဖာဘင်ညိုကို အနားပေးကာ ဟာဗေးကို ကစားစေတာမျိုး ဖြစ်နိုင်ပါတယ်။တိုက်စစ်အတွက်တော့ နူးညက်စ်ကို ဘယ်တောင်ပံပို့ကာ ဖာမင်နို၊ ဆာလာတို့ဖြင့် တွဲဘက်ပေးဖို့ ဖြစ်ပါတယ်။",
"btext3": " အိမ်ကွင်းမှာ ယှဉ်ပြိုင်ရမှာ ဖြစ်သလို ဒီအပတ်မှာ နယူးကာဆယ်နဲ့ ချယ်ဆီးအသင်း ထိပ်တိုက်တွေ့တဲ့ ပွဲစဉ် ရှိတာကြောင့် ထိပ်က အသင်းတွေကို ရမှတ် နီးကပ်အောင် လုပ်ဖို့ ဒီပွဲကို သေချာပေါက် အနိုင်ကစားရမှာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/102612112022-678x381.jpg",
"imgurl2":"https://nyanaykhin.com/wp-content/uploads/2022/11/102412112022.jpg",
"imgurl3":"no",
"video":"no"
 },
   {"ndate":"Nov 11, 2022",
"htext":"စပါးနဲ့ ပွဲ ကွက်တိ မှန်းခဲ့တဲ့ ခရစ်ဆက်တန်ရဲ့ ဒီအပတ် လီဗာပူး – ဆောက်သမ်တန်ပွဲ သုံးသပ် ခန့်မှန်းချက်",
"btext1":" ကမ္ဘာ့ဖလား ပြိုင်ပွဲ မတိုင်ခင် နောက်ဆုံး ပရီးမီးယားလိဂ် ပွဲ အဖြစ် လီဗာပူးအသင်းဟာ ဒီအပတ်မှာ ဆောက်သမ်တန် အသင်းကို အိမ်ကွင်း အန်းဖီးမှာ ဧည့်ခံ ကစားရမှာ ဖြစ်ပါတယ်။ ဒီနှစ်သင်းဟာ မနက်ဖြန် စနေနေ့ည ၉နာရီခွဲ အချိန်မှာ ယှဉ်ပြိုင်ကြမှာပါ။\n\n လက်ရှိ အမှတ်ပေးဇယားမှာ လီဗာပူးက အဆင့် ၈ မှာ ရှိနေပြီး ဆောက်သမ်တန်ကတော့ တန်းဆင်းဇုန် အဆင့် ၁၈ မှာပါ။ ပြီးခဲ့တဲ့ အပတ်က နယူးကာဆယ်ကို ဂိုးပြတ်ရှုံးပြီးနောက် ဆောက်သမ်တန် နည်းပြ ဟက်ဆန်ဟော့လည်း ထုတ်ပယ်ခံထားရပါတယ်။\n\n ဘီဘီစီ သတင်းဌာနမှ ပင်တိုင် သုံးသပ်သူ ဖြစ်တဲ့ ခရစ်ဆက်တန်က ဒီ အပတ် လီဗာပူးနဲ့ ဆောက်သမ်တန်တို့ ပွဲ အတွက် အခုလို သုံးသပ် ခန့်မှန်းထားပါတယ်။",
"btext2":" ” ဒီပွဲမှာ နက်သန် ဂျုံးစ်က ဆောက်သမ်တန်အသင်းကို ပထမဆုံး အကြိမ် ကိုင်တွယ်မှာ ဖြစ်ပါတယ်။ ဒါပေမယ့် နှစ်ရက်လောက် အတွင်းမှာ ပြောင်းလဲမှုတွေ ဘယ်လောက်များများ သူ အကောင်အထည် ဖော်ထားနိုင်မလဲ။\n\n စိန့်တွေက ဂိုးတွေ လုံလောက်အောင် မသွင်းနိုင်ဘူး။ အန်းဖီးက နည်းပြတစ်ယောက် အမြင့်ပျံ ပေါက်ကွဲပြဖို့ နေရာကောင်း တစ်ခုလည်း မဟုတ်ဘူး ဖြစ်နေတယ်။\n\n ဒီရာသီ လီဗာပူးအသင်းရဲ့ ရလဒ်တွေကို ကျနော် ခန့်မှန်းတာ လွဲ လွဲနေတယ် ဆိုတာ ဝန်ခံရပါလိမ့်မယ်။ ဒါပေမယ့် ပြီးခဲ့တဲ့ အပတ်ကတော့ တော့တင်ဟမ်ကို သူတို့နိုင်မယ် ပြောခဲ့တာ မှန်ရုံမက ဂိုးရလဒ်ပါ မှန်ခဲ့တယ်။",
"btext3": " ဒီပွဲကိုရော လီဗာပူးအသင်း နိုင်မလား ကျနော် သေချာပေါက်ကြီး မမှန်းနိုင်သေဘူး၊ သူတို့ ခြေစွမ်းက မတည်ငြိမ်သေးဘူး ဖြစ်နေတယ်။ ဒါပေမယ့် ဒီရာသီ အနေအထား အရ ယာဂင်ကလော့ပ်က လာမယ့် အနားကာလ ကို အနိုင်နဲ့ ပိတ်သိမ်းဖို့ အသည်းအသန် အလိုရှိနေပါလိမ့်မယ်။ ” လို့ ဆက်တန်က သုံးသပ်ထားပါတယ်။\n\n ခရစ်ဆက်တန်ရဲ့ ခန့်မှန်းရလဒ်ကတော့ လီဗာပူး ၃-ဝ ဆောက်သမ်တန် ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/1111nn22-678x381.jpg",
"imgurl2":"https://nyanaykhin.com/wp-content/uploads/2022/11/7497112022.jpg",
"imgurl3":"no",
"video":"no"
 },
  {"ndate":"Nov 11, 2022",
"htext":"မန်စီးတီးဖြင့် အတွဲကျတဲ့ ကာရာဘောင်း၊ နူးညက်စ် ထရန့် ဟန်ဒိုတို့ ရွေးခံရခြင်း၊ ကလော့ပ်ကို ကျေးဇူးတင်နေတဲ့ ဒါဘီနည်းပြနဲ့ လီဗာပူး သတင်းများ",
"btext1":" ကမ္ဘာဖလားအပြီး ယှဉ်ပြိုင်မယ့် ကာရာဘောင်းဖလား စတုတ္ထအဆင့်မှာတော့ လီဗာပူးအသင်းက မန်စီးတီးအသင်းဖြင့် အတွဲကျနေခဲ့ကာ အီသီဟဒ်ကွင်းထံ သွားရောက် ယှဉ်ပြိုင်ရပါမယ်။\n\n ယာဂင်ကလော့ပ်နဲ့ တွေ့ဆုံခွင့်ရတာက အရမ်းကို ထူးခြားကြောင်း၊ ကလော့ပ်က ဖော်ရွေစွာ ဆက်ဆံခဲ့ကြောင်းနဲ့ ဒေါ့မွန်ကနေ ထွက်ခဲ့ရတဲ့ ခက်ခဲတဲ့ ကာလတွေဖြင့် နှိုင်းယှဉ်ကာ အားပေးစကား ပြောခဲ့တယ်လို့ ဒါဘီအသင်း နည်းပြဖြစ်သူက ထုတ်ပြောပါတယ်။\n\n ဥရုဂွေအသင်းရဲ့ ကမ္ဘာဖလား လူစာရင်းမှာ တိုက်စစ်မှူး နူးညက်စ် ပါဝင်သွားပါတယ်။ အသင်းတိုက်စစ်မှူးဟောင်း ဆွာရက်စ်ကလည်း နာမည် ပါဝင်ခဲ့ပါတယ်။\n\n ၂၀၂၂ ကမ္ဘာဖလားအတွက် အင်္ဂလန်အသင်း လူစာရင်းမှာ ထရန့်နဲ့ ဟန်ဒါဆန် ရွေးချယ်ခံရပြီး ဂိုးမက်စ် ပါဝင်နိုင်ခဲ့ခြင်း မရှိပါဘူး။",
"btext2":" လီဗာပူးအသင်းက ပေါင် ၂၅ သန်းဖြင့် ခေါ်ယူဖို့ စိတ်ဝင်စားနေတဲ့ ဒေါ့မွန် ဆယ်ကျော်သက်လေး မိုခိုခိုဟာ ကမ္ဘာဖလားပြိုင်ပွဲဝင် ဂျာမနီအသင်းအတွက် ရွေးချယ်ခံလိုက်ရပါတယ်။\n\n လီဗာပူးအတွက် ကယ်ဗင် ရမ်ဆေး ပွဲထွက်ပေးနိုင်ခဲ့တဲ့အပေါ် အသင်းဟောင်း အဘာဒင်ဘက်က ဂုဏ်ယူနေပါတယ်။ ရမ်ဆေးဟာ စကော်တလန်ဘက်က မျှော်လင့်ချက်ကြီးတွေ ရှိထားတဲ့ ကစားသမားတစ်ဦး ဖြစ်ပါတယ်။",
"btext3": "ယာဂင်ကလော့ပ်နဲ့ နည်းပြအဖွဲ့က ဒါဘီအသင်းကို ရင်ဆိုင်ရာမှာ လူစားဝင် ခြေစွမ်းပြသွားတဲ့ ဗန်ဒုတ်ကို အတော်လေး အထင်ကြီးနေပါတယ်။ ၁၆ နှစ်သားလေးဟာ ဒီနွေကမှ ဆဲလ်တစ်ကနေ ရောက်လာက လူငယ်တန်းမှာ နာမည် တက်လာနေသူပါ။\n\n လီဗာပူးအသင်းဟာ ဒဏ်ရာ ပြဿနာတွေကို ကာကွယ်နိုင်မယ်ဆိုရင် ပရီးမီးယားလိဂ်ဖလား စိန်ခေါ်နိုင်ဆဲလို့ ပြိုင်ဘက်ဟောင်း အဂွယ်ရိုက မှတ်ချက်ပေးပါတယ်။\n\n ဇန်နဝါရီမှာ ဘင်ဖီကာကနေ အန်ဇို ဖာနန်ဒက်စ်ကို ခေါ်ယူဖို့ လီဗာပူးကော မန်စီးတီးပါ သဘောကျပေမယ့်လို့ ပေါ်တူဂီကလပ်က ငြင်းဆန်ဖို့ ကြိုးစားမှာ ဖြစ်ပါတယ်။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/100111112022-678x381.jpg",
"imgurl2":"https://nyanaykhin.com/wp-content/uploads/2022/11/175810112022.jpg",
"imgurl3":"no",
"video":"no"
 },

 {"ndate":"Nov 10, 2022",
"htext":"လီဗာပူးအသင်းပိုင်ရှင်တွေက ရင်းနှီးမြုပ်နှံမှုသူ အသစ် ရှာဖွေနေခြင်းလား? ရောင်းထုတ်ဖို့ ကြိုးစားနေခြင်းလား? ကလော့ပ်ရဲ့ တုန့်ပြန်ချက်",
"btext1":"လီဗာပူးပိုင်ရှင်တွေက အသင်းအတွက် ရင်းနှီးမြုပ်နှံသူ ရှာဖွေနေတဲ့ သတင်းဟာ သူ့အတွက်တော့ သတင်းထူး မဟုတ်ပါဘူးလို့ ကလော့ပ်က ထုတ်ပြောလာပါတယ်။\n\n ကလော့ပ်က လီဗာပူးအသင်းကို ရောင်းချဖို့ FSG တို့ ကြိုးစားနေကြောင်း အတည်မပြုခဲ့ဘဲ ရင်းနှီးမြုပ်နှံမှု ရှာဖွေနေတယ်လို့ပဲ သုံးနှုန်းခဲ့ပါတယ်။ ဒါပေမယ့်လို့ အဲ့ထက်ပိုတဲ့ အနေအထားမျိုး ဖြစ်လာနိုင်တာကိုလည်း လက်ခံထားဟန် ရှိပါတယ်။\n\n ကလော့ပ်က “ ကျနော် သိခဲ့တာ နည်းနည်းကြာပါပြီ။ ဒါက ပိုင်ရှင်တွေရဲ့ အမြင်ပါ။ ဘာလို့ လူတိုင်းက အသင်းကို ရောင်းမယ်လို့ ပြောနေကြလဲ ကျနော် ရာနှုန်းပြည့် နားမလည်ဘူး။ ကျနော် ဖတ်ရသလောက်တော့ သူတို့က ရင်းနှီးမြုပ်နှံသူ ရှာနေတာပါ၊ ဒါက အဓိပ္ပာယ် ရှိပါတယ်။ အကြံကောင်းဖြစ်ပြီး ကျနော်တော့ သဘောကျတယ်။ ဘာတွေပဲ ဖြစ်လာပါစေ ကျနော်အတွက်တော့ ကိစ္စ မရှိပါဘူး။ ",
"btext2":" ဒီပိုင်ရှင်တွေနဲ့ နှစ်တွေအကြာကြီး အတူတွဲလုပ်လာခဲ့ရတာကို သဘောကျပေမယ့် အပြောင်းအလဲဖြစ်ရင်တောင် အသင်းအတွက် ဆက်လက် အားထုတ်သွားမှာပါ။ ကျနော် သိသလောက်တော့ သူတို့ ရင်းနှီးမြုပ်နှံသူတွေ ရှာနေတာဖြစ်တယ်။ ဒါက အဓိပ္ပာယ်ရှိတဲ့ လုပ်ရပ်လို့ မြင်ပါတယ် ” ဆိုပြီး ပြောခဲ့တာ ဖြစ်တယ်။\n\n လွန်ခဲ့တဲ့ ၆ လတုန်းကပဲ ချယ်ဆီးအသင်းကို အမေရိကန် လုပ်ငန်းရှင် တော့ဘိုလီက ဝယ်ယူခဲ့ပါတယ်။ လီဗာပူးရဲ့ အခြေအနေက လန်ဒန်ကလပ်နဲ့ မတူညီသလို FSG က အသင်းကို ရောင်းချဖို့ထက် ရင်းနှီးမြုပ်နှံသူ အသစ်တွေ ရှာဖွေနေတာလို့လည်း ယူဆခံရတယ်။\n\n “ ချယ်ဆီးလို ရောင်းထုတ်မှုနဲ့ လုံးဝ မတူပါဘူး။ ဘာလို့လဲဆိုတော့ သူတို့ ပိုင်ရှင်က အခြေအနေတွေကြောင့် ပြဿနာတွေ ဖြစ်နေခဲ့တာ၊ ကျနော်တို့ အသင်းမှာက ဘာပြဿနာမှ မရှိပါဘူး ” လို့ ဆိုပါသေးတယ်။",
"btext3": " ကွင်းပြင်ပမှာ ရှုပ်ထွေးတဲ့ ကိစ္စတွေ ရှိလာနိုင်ပေမယ့် ကလော့ပ်ကတော့ ကွင်းတွင်း အခြေအနေတွေကို တည်ငြိမ်နေအောင် ဆက်လက် ဦးဆောင်ပေးသွားမယ့် ခံယူချက်မျိုး ရှိထားပါတယ်။ “ ကျနော်အတွက်တော့ ဘာတွေပဲ ဖြစ်လာပါစေ အစီအစဉ်တွေအတိုင်း ဆက်သွားနေမှာပါ။ ကိစ္စတွေက အချိန် ယူရပါမယ်။ ကျနော်က ဒီအပိုင်းမှာ ကျွမ်းကျင်သူ တစ်ယောက် မဟုတ်ဘူး။ ဒါပေမယ့် ဘာတွေပဲဖြစ်လာလာ တစ်ယောက်ယောက်က အသင်းထံ ဝင်လာရင်တောင် ကိစ္စတွေ အများကြီး ဖြစ်လာတဲ့ထိ ဒီအချိန်တွေမှာ ကျနေ်ာတို့က ဆက်ပြီး သွားနေမှာပါ။\n\n အခုကတော့ ဘာတစ်ခုမှ မဖြစ်လာသေးပါဘူး။ ဒါက သတင်းထူးအဖြစ်လောက်ပဲ ကျနော်တို့ သိထားတာပါ။ ဒီသတင်းကို ကြားလို့ ကျနော်တို့ နှလုံးသွေး ရပ်မတတ် မဖြစ်ခဲ့ပါဘူး။ ဒါက ပိုင်ရှင်တွေရဲ့ ဆုံးဖြတ်ချက်ဖြစ်ပြီး သူတို့နဲ့ လက်တွဲ လုပ်ဆောင်ရတာက ကျနော်တို့အတွက် အဆင်ပြေပါတယ်။\n\n FSG နဲ့ ကျနော်တို့ကြား ကောင်းမွန်တဲ့ ဆက်ဆံရေးရှိတာက မပြောင်းလဲပါဘူး။ ဘာဖြစ်လာမယ်ဆိုတာ စောင့်ကြည့်ရမှာဖြစ်ပြီး ကျနော်တို့ ကိုင်တွယ်နိုင်ရပါမယ် ” လို့ ကလော့ပ်က ဆက်လက် ပြောဆိုသွားပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/105610112022-678x381.jpg",
"imgurl2":"https://nyanaykhin.com/wp-content/uploads/2022/11/12058112022.jpg",
"imgurl3":"no",
"video":"no"
 },

  {"ndate":"Nov 10, 2022",
"htext":"အန်ဖီးမှာ ခြေစွာသွားတဲ့ အကယ်ဒမီရဲ့ နာမည်ကျော် ၁၆ နှစ်သား တိုက်စစ်သမားကို ကလော့ပ် သဘောတွေ့နေ",
"btext1":" ဒါဘီနဲ့ပွဲမှာ လီဗာပူးကစားသမားဘဝ ပွဲဦးထွက်ခဲ့တဲ့နောက် ၁၆ နှစ်အရွယ် တောင်ပံကစားသမား ဗန်ဒုတ်ရဲ့ ခြေစွမ်းပြသမှုကို ကလော့ပ်က ချီးကျူးပြောဆိုခဲ့ပါတယ်။\n\n ဂျိုးဂိုမက်ဇ် ဦးဆောင်လာတဲ့ လီဗာပူးအသင်းရဲ့ ပျမ်းမျှအသက်ဟာ ၂၁.၈နှစ်သာ ရှိပါတယ်။ ဒါကြောင့် လီဗာပူးအနေနဲ့ လိဂ်ဝမ်းက အသင်းကို အနိုင်ရဖို့ ရုန်းကန်ခဲ့ရတာက အံ့ဩစရာ မဟုတ်ခဲ့ဘဲ ပင်နယ်တီ အဆုံးအဖြတ်မှာ ကလယ်ဟာရဲ့ လက်စွမ်းပြမှုကြောင့်သာ အနိုင်ရရှိခဲ့တာ ဖြစ်ပါတယ်။\n\n ဒါပေမယ့် ပွဲထဲမှာ အကောင်းမြင်စရာတွေလည်း ရှိခဲ့ပြီး ပထမဆုံးအကြိမ် စီနီယာအသင်းအတွက် ကစားပေးခဲ့တဲ့ ဗန်ဒုတ်ရဲ့ အကြောက်အလန့် မရှိတဲ့ ရဲရင့်မှုက အထင်ကြီးစရာ ဖြစ်ခဲ့ပါတယ်။ ဗန်ဒုတ်ဟာ ဒီရာသီမှာ အကယ်ဒမီရဲ့ အတောက်ပဆုံး ကြယ်ပွင့်အဖြစ် ထွန်းတောက်လာနေတာပါ။\n\n ‘ အဲ့ဒါ ဘန်ပဲပေါ့။ သူက တကယ်ကို တက်ကြွပါးနပ်တဲ့ ကစားသမားတစ်ယောက်၊ အလိမ်အခေါက် ကျွမ်းကျင်သူတစ်ယောက်၊ လျင်မြန်ပြီး ခြေထောက်နှစ်ဖက်လုံး အသုံးပြုနိုင်သူ ဖြစ်ပါတယ်။ သူတော်ပါတယ်။",
"btext2":" သူကစားတာကို ကြည့်ရတာ ကောင်းတယ်။ သူဝင်လာပြီးတော့ ချက်ချင်းပဲ ကိစ္စအတော်များများကို သဘာဝကျကျ လုပ်ပြသွားတာက တကယ် အကူအညီ ဖြစ်စေပါတယ်။ ဒီညမှာ သူ့ရဲ့မိသားစုလည်း အန်ဖီးမှာ ရှိနေခဲ့တာပါ။\n\n သူ့ကို စာချုပ်ချုပ်ခဲ့တုန်းက AXA မှာ သူ့မိသားစုကိုပါ မြင်လိုက်ရတယ်။ တမိသားစုလုံး စိတ်လှုပ်ရှားနေခဲ့တာပါ။ အခုလို ညမျိုးကို ကြုံရတာက နောက်တဆင့် ရောက်သွားသလိုပါပဲ။ ကောင်းပါတယ်။ ဒီနေ့မှာ သူ တကယ်ကို ခြေစွမ်းပြသခဲ့တာပါ ” လို့ ကလော့ပ်က မှတ်ချက်ပြုခဲ့ပါတယ်။\n\n အသင်းကြီးက အဓိက ကစားသမား အားလုံးနီးပါးကို ချန်လှပ်ထားပြီး တစ်သင်းလုံးစာ အပြောင်းအလဲ လုပ်ခဲ့တက လူငယ်ကစားသမားတွေ အထင်ကြီးစရာ လုပ်ပြနိုင်ဖို့ လမ်းတစ်ခု ဖောက်ပေးခဲ့တာဖြစ်ကြောင်း သူ့ရဲ့ ချဉ်းကပ်ပုံကို ကလော့ပ်က ခုခံကာကွယ်ခဲ့ပါတယ်။",
"btext3": " “ ကျွန်တော်တို့ ပွဲကိုပြင်ဆင်ဖို့ အချိန်သိပ်မရခဲ့ဘူး။ ဒါပေမယ့် အနည်းဆုံးတော့ ဒီအသင်းနဲ့ တစ်ကြိမ် လေ့ကျင့်နိုင်ခဲ့ပါတယ်။ မနှစ်က ပြောခဲ့သလိုပဲ။ ပြိုင်ပွဲကနေ ထွက်ရရင် လူတွေက အဲ့ဒါကို မကြိုက်ကြဘူး။ ‘လူစာရင်း အရမ်းငယ်လွန်းတယ်၊ ဒီပြိုင်ပွဲကို အလေးမထားဘူး’ ဘာညာပေါ့။\n\n အဲ့လို ပြောခံရတာတွေက မမှန်ပါဘူး။ ဒါပေမယ့် ကျွန်တော်တို့ ဒီလို လူစာရင်း ထုတ်ဖို့ လိုပါတယ်။ နောက်တစ်ခုက ကောင်လေးတွေကို အခွင့်အရေး ပေးရတာ တကယ် သဘောကျပါတယ်။\n\n ပွဲထွက်ခဲ့တာ တကယ်ကို လူငယ်တွေချည်းပဲ။ သူတို့ကို အခွင့်အရေးပေးရတာ ကောင်းပါတယ်။ နောက်တဆင့် တက်ချင်ခဲ့တဲ့ အသင်းတစ်သင်းကို ရင်ဆိုင်ပြီး တကယ့် ပရော်ဖက်ရှင်နယ် ဘောလုံးပွဲကို သူတို့ကြုံဖူးသွားတာပေါ့။\n\n နောက်တဆင့်မှာ ပရီးမီးယားလိဂ်အသင်းနဲ့ တွေ့နိုင်ပါတယ်။ အဲ့အဆင့်ကို ဖြတ်ကျော်ရဖို့က ကြီးမားတဲ့ အတွေ့အကြုံတစ်ခုပါပဲ ” လို့ ကလော့ပ်က ပြောဆိုခဲ့တာ ဖြစ်ပါတယ်။ Credit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/175810112022-678x381.jpg",
"imgurl2":"https://nyanaykhin.com/wp-content/uploads/2022/11/175910112022.jpg",
"imgurl3":"no",
"video":"no"
 },

    {"ndate":"Nov 10, 2022",
"htext":"ကလယ်ဟာလက်စွမ်းနဲ့အတူ ကာရာဘောင်း နိုင်ပွဲ၊ ပြင်သစ်အတွက် ရွေးခံရတဲ့ အီဘူး၊ FSG ကိစ္စ ကလော့ပ် တုန့်ပြန်ခြင်းနဲ့ လီဗာပူး သတင်းများ",
"btext1":" လီဗာပူးအသင်းဟာ ဒါဘီအသင်းကို ပင်နယ်တီ အဆုံးအဖြတ်မှာ ၃-၂ ဆိုတဲ့ ရလဒ်ဖြင့် အနိုင်ယူပြီး စတုတ္ထအဆင့်ထံ တက်ရောက်ခဲ့ပြီဖြစ်ပါတယ်။\n\n ဒါဘီပွဲမှာ ကလယ်ဟာ (၂၃ နှစ်)၊ ရမ်ဆေး (၁၉ နှစ်) ၊ ဗန်ဒုတ် (၁၆ နှစ်) တို့ဟာ ကောင်းမွန်တဲ့ ခြေစွမ်းတွေ ပြသနိုင်ခဲ့ကြပါတယ်။\n\n အသက် ၂၃ နှစ်အရွယ် ဂိုးသမား ကလယ်ဟာ ဟာ လီဗာပူးအတွက် ၁၈ ပွဲပဲ ကစားရသေးပေမယ့်လို့ အသင်းသမိုင်းမှာ အကောင်းဆုံး ပင်နယ်တီ ကာကွယ်သူအဖြစ် မှတ်တမ်းဝင်သွားပါတယ်။",
"btext2":" သူ့ဘဝရဲ့ အကြီးမားဆုံးသော နောင်တက ဆွန်ယောင်မင်ကို သူ့အသင်းအတွက် လက်မှတ်ထိုး ခေါ်ယူမှု မလုပ်ခဲ့တာပါပဲလို့ နည်းပြကလော့ပ်က တောင်းကိုးရီးယား သတင်းဌာနနဲ့ အင်တာဗျူးမှာ ထုတ်ပြောပါတယ်။\n\n လီဗာပူးအသင်းကို ရောင်းချရမယ်ဆိုရင် အနိမ့်ဆုံး ကမ်းလှမ်းမှုဖြင့် ပေါင် ၃ ဘီလျံကနေ ကမ်းလှမ်းမှာကို FSG ဘက်က အလိုရှိပါတယ်။",
"btext3": "  ၂၀၂၂ ကာတာ ကမ္ဘာဖလား ပြိုင်ပွဲဝင် ပြင်သစ်အသင်းအတွက် ခံစစ်မှူး ကိုနတေး ရွေးချယ်ခံခဲ့ရပါတယ်။\n\n FSG ဘက် လီဗာပူးအသင်းအတွက် ရင်းနှီးမြုပ်နှံသူတွေ ဖိတ်ခေါ်လိုက်ခြင်းကို ချယ်ဆီးလို ကလပ်အသင်း ရောင်းချခြင်းမျိုးနဲ့ ကွဲပြားတဲ့ ကိစ္စအဖြစ် နည်းပြကလောပ့်က ထုတ်ပြောလာသလို ဘယ်လိုပဲ ဖြစ်လာပါစေ သူအသင်းမှာ ဆက်ရှိနေမယ်လို့ ဆိုပါတယ်။\n\n အင်္ဂလန် အောက်လိဂ်က အသင်းတွေကို ပရီးမီးယားလိဂ်ကလပ်တွေ စုပေါင်းပြီး နှစ်စဉ် ပေါင် ၁၇၀ သန်း ထောက်ပံ့ပေးဖို့ ကိစ္စကို အခြားသော ကြီး ၆ ကြီး ကလပ်တွေနည်းတူ လီဗာပူးအသင်းကလည်း ငြင်းဆန်ပါတယ်။\n\n ဇန်နဝါရီ အပြောင်းအရွှေ့မှာ ကွင်းလယ်လူ ကိတ်တာ အသင်းမပြောင်းဘဲ ဆက်နေဖို့ ရှိပေမယ့် ချိန်ဘာလိန်ကတော့ အသင်းသစ်ထံ ကူးပြောင်းဖို့ အလားအလာ ရှိနေပါတယ်။",
"imgurl1":"https://nyanaykhin.com/wp-content/uploads/2022/11/90110112022-678x381.jpg",
"imgurl2":"https://nyanaykhin.com/wp-content/uploads/2022/11/90210112022.jpg",
"imgurl3":"https://nyanaykhin.com/wp-content/uploads/2022/10/64510302022-1536x1004.jpg",
"video":"no"
 },
   {"ndate":"Nov 10, 2022",
"htext":"လီဗာပူးက ပေါင် ၂၅ သန်း စာချုပ်ဖြင့် ခေါ်ယူဖို့ စိတ်ဝင်စားတဲ့ ဆယ်ကျော်သက် တိုက်စစ်မှူး မိုခိုခို ဆိုတာ ဘယ်သူလဲ",
"btext1":"လီဗာပူးအသင်ဟာ ဒေါ့မွန်အသင်းမှ လူငယ် တိုက်စစ်မှူး မိုခိုခိုကို ခေါ်ယူဖို့ စိတ်ဝင်စားနေတယ်လို့ ဂျာမာန် သတင်းဌာနတွေက ဖော်ပြပါတယ်။\n\n အထောင်တိုက်စစ်နဲ့ နောက်ချန် တိုက်စစ်တွေမှာ ကစားနိုင်တဲ့ မိုခိုခိုဟာ ဒေါ့မွန်နဲ့ ၂၀၂၃ နွေအထိပဲ စာချုပ်ရှိထားတာပါ။ သူ့ကို လီဗာပူးဘက်က ပေါင် ၂၅ သန်းအထက် ကုန်ကျမယ့် ပမာဏဖြင့် ကမ်းလှမ်းဖို့ စိတ်ဝင်စားနေတာပါလို့ bild က ဖော်ပြခဲ့တာဖြစ်တယ်။ မိုခိုခိုဆိုတာ ဘယ်သူလဲ? ",
"btext2":" ၂၀၁၆ ခုနှစ်မှာ ဒေါ့မွန်အသင်းထံ ပြောင်းလာခဲ့တဲ့ မိုခိုခိုဟာ ကင်မရွန်းအနွယ် ကစားသမားဖြစ်ပြီး ဂျာမနီနိုင်ငံသား ခံယူထားသူ ဖြစ်ပါတယ်။ အသက် ၁၇ နှစ်အရွယ်ပဲ ရှိသေးသူဖြစ်ပြီး ဒေါ့မွန်အသင်းအတွက် ယူ-၁၇၊ ယူ-၁၉ အဆင့်တွေမှာ ၈၈ ပွဲကစား ၁၄၁ ဂိုးထိ သွင်းယူထားသူပါ။\n\n ၂၀၂၀ မှာ ဒေါ့မွန် စီနီယာအသင်းထံ စတင် ရောက်ရှိခဲ့တဲ့ မိုခိုခိုဟာ ဒီရာသီမှာ ဒေါ့မွန်အတွက် ပြိုင်ပွဲစုံ ၂၁ ပွဲ ပွဲကစားပြီး ကိုယ်တိုင် ၆ ဂိုး သွင်းယူထားကာ ဂိုးထောက်ပံ့မှု ၆ ကြိမ် လုပ်ထားနိုင်တာ ဖြစ်ပါတယ်။ သူဟာ လက်ရွေးစင်အဆင့်မှာ ဂျာမနီကို ကိုယ်စားပြုထားပြီး လက်ရှိ ယူ-၂၃ အတွက် ကစားပေးနေပါတယ်။",
"btext3": " ဂျာမနီနည်းပြကြီး ဟန်ဇီ ဖလစ်ကတော့ မိုခိုခိုကို သူ့ရဲ့ ကမ္ဘာဖလားဖလားအတွက် လက်ရွေးစင် ရွေးချယ်မှု မတိုင်ခင် ပမာဏ လူစာရင်း ၅၅ ဦးထဲမှာ ထည့်ထားပါတယ်။\n\n ထုံးစံအတိုင်းပါပဲ လီဗာပူးက ဆယ်ကျော်သက် တိုက်စစ်သမားကို စိတ်ဝင်စားနေကြောင်း အသင်းသတင်းထောက်တွေဘက်က ဖော်ပြလာခြင်း မရှိသေးပါဘူး။Credit;လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/94710112022-678x381.jpg",
"imgurl2":"https://nyanaykhin.com/wp-content/uploads/2022/11/94810112022.jpg",
"imgurl3":"no",
"video":"no"
 },  
    {"ndate":"Nov 9, 2022",
"htext":"လုံလောက်တဲ့ ငွေကြေးသုံးစွဲမှု မလုပ်ထားတာကြောင့် ဝေဖန်ခံနေရတဲ့ FSG ဘက်ကနေ ကာကွယ်ပြောဆိုလိုက်တဲ့ လီဗာပူးလက်ထောက်နည်းပြ ပက်လင်ဒါ",
"btext1":" လီဗာပူး လက်ထောက် နည်းပြ ပက်လင်ဒါဟာ ကလပ်ကို ရောင်းထုတ်သွားဖို့ အတွက် ပြင်ဆင်မှု ပြုလုပ်နေတဲ့ အသင်းပိုင်ရှင် FSG Group ဟာ ပိုင်ရှင်ကောင်းတွေ ဖြစ်တယ်လို့ ကာကွယ် ပြောဆိုပေးသွားခဲ့ပါတယ်။ လီဗာပူး အတွက် ရင်းနှီးမြှပ်နှံမှုတွေ လုပ်သွားဖို့ ဆန္ဒရှိတယ်ဆိုတဲ့ ကြေငြာချက် ထုတ်ပြန်ခဲ့ပြီးနောက် Fenway Sports Group ဟာ ကလပ် အတွက် ၀ယ်လက်ကို ရှာဖွေနေတယ်လို့ သတင်းတွေ ကျယ်ပြန့်စွာ ထွက်ပေါ်ခဲ့ပါတယ်။\n\n FSG ဘက်ကတော့ သူတို့ဟာ အသင်းကို အပြည့်အ၀ ရောင်းချတာထက် စာရင် third-party investor အတွက်သာ လမ်းဖွင့်ပေးထားတာ ဖြစ်တယ်လို့ တုန့်ပြန်ထားခဲ့ပေမယ့် ခိုင်မာတဲ့ သတင်းအရင်းအမြစ် အရ ကတော့ ဒီလို မဟုတ်ပါဘူး။ ဒါဘီနဲ့ ကစားသွားရမယ့် ကာရာဘောင်ဖလား ပွဲစဉ် မတိုင်မီ လီဗာပူး လက်ထောက်နည်းပြဟာ ဒီအကြောင်းနဲ့ ပက်သက်ပြီး ပြောရလိမ့်မယ်လို့ မျှော်လင့်ထားခဲ့မှာ မဟုတ်ပါဘူး။\n\n ဒါပေမယ့်လည်း လီဗာပူး လက်ထောက် မန်နေဂျာဟာ ဒါဘီနဲ့ပွဲမတိုင်မီ သတင်းစာ ရှင်းလင်းပွဲမှာ လုံလောက်တဲ့ ရင်းနှီးမြှပ်နှံမှုတွေ လုပ်ကာ အသင်းကို တည်ဆောက်ပေးခြင်း မရှိခဲ့တာကြောင့် ဝေဖန်ခံနေရတဲ့ FSG ဘက်ကနေ ကောင်းကောင်း ကာကွယ် ပြောဆိုသွားခဲ့ပါတယ်။",
"btext2":" လင်ဒါက “ပြီးခဲ့တဲ့ နှစ်ပိုင်းတွေမှာ ကျွန်တော်တို့ ဘယ်လို အနေအထား ဖြစ်ခဲ့သလဲ ဆိုတာ အားလုံးသိကြမှာပါ။ ကလပ် တစ်ခု အနေနဲ့ ကျွန်တော်တို့ ဘာလဲ ဆိုတာ လူတိုင်း သဘောပေါက်ကြမှာပါ။ ကျွန်တော်တို့ဟာ ပိုင်ရှင်တွေနဲ့ အရမ်းကို ခိုင်မာတဲ့ ဆက်ဆံရေးလည်း ရှိထားပါတယ်။ ကျွန်တော်တို့ ဒီအကြောင်းကို အရင်ကတည်းက သိထားပြီးသားပါ။ ကလပ်ရဲ့ ကြေငြာချက်ကို ကျွန်တော်တို့ သိပါတယ်။ ကျွန်တော်တို့ ခင်ဗျားတို့ သိတာထက်လည်း ပိုမသိပါဘူး။\n\n ကျွန်တော် ပြောချင်တာကတော့ ပိုင်ရှင်တွေဟာ ကလပ်အတွက် အကောင်းဆုံး ဖြစ်မယ့် အရာကိုပဲ အမြဲတမ်း ပြုလုပ်လေ့ ရှိပါတယ်။ သူတို့ အနည်းဆုံးတော့ အမြဲ ကြိုးစားခဲ့တယ်လို့ ယုံကြည်ပါတယ်။ ဒီ relationship ဟာ ကျွန်တော်တို့ အတွက် တအားကို အရေးကြီးပါတယ်။ ကလပ်ရဲ့ statement က ရှင်းလင်းတယ်လို့ ကျွန်တော် ထင်ပါတယ်။ ဒါဟာ ကျွန်တော်တို့ကို ဘယ်လို အနှောက်အယှက် ဖြစ်စေလဲ? ရိုးရိုးသားသား ပြောရရင် ဒီကလပ်နဲ့ ပက်သက်ပြီး ကျွန်တော် ကြိုက်တဲ့ အချက်ကတော့ ကျွန်တော်တို့ဟာ ကိုယ့်အလုပ်ကိုပဲ တအား အာရုံစိ်ုက်တာ ဖြစ်ပါတယ်။ ဒီကိစ္စနဲ့ ပက်သက်ပြီး ယာဂန်နဲ့ ကျွန်တော် စကား အနည်းငယ် ပြောဖြစ်ခဲ့ပါတယ်။ ဒါပေမယ့် အဲဒါပြီးနောက် ကျွန်တော်တို့ ကိုယ့်အလုပ်ကိုပဲ ပြန်လည် အာရုံစိုက်ခဲ့ပါတယ်။”\n\n FSG ဟာ လီဗာပူးကို ပိုင်ဆိုင်ထားတဲ့ ၁၂ နှစ်တာ ကာလအတွင်း ပြင်းထန်တဲ့ ရင်ဆိုင်မှုတွေ ရထားခဲ့သလို ချီးကျူးမှုတွေလည်း ရရှိထားခဲ့ပါတယ်။ ဒါပေမယ့် နောက်ဆုံး ထွက်ပေါ်နေတဲ့ သတင်းတွေဟာ အနာဂတ် အစီအစဉ်တွေကို သက်ရောက်မှု ရှိစေနိုင်သလား ဆိုတဲ့ မေးခွန်းကို မေးမြန်းရာမှာ နယ်သာလန်သားက FSG ဟာ ဘာကြောင့် ပိုင်ရှင်ကောင်းတွေ ဖြစ်သလဲ ဆိုတာ ရှင်းပြလိုက်ပါတယ်။\n\n ၎င်းက “အသင်းကို ရောင်းချမယ်ဆိုပြီး သတင်းတွေ ဖြန့်နေတာက ခင်ဗျားတို့ပါ။ ကလပ်ရဲ့ ကြေငြာချက်က ရှင်းလင်းတယ်လို့ ကျွန်တော် ထင်ပါတယ်။ ကလပ်ဟာ ရင်းနှီးမြှပ်နှံသူ အသစ်တွေကို ရှာဖို့ ကြိုးစားတယ်ဆိုတာ အသစ်အဆန်းတော့ မဟုတ်ပါဘူး။ ကျွန်တော် ပြောခဲ့သလိုပဲ သူတို့ဟာ ကလပ်အတွက် အကောင်းဆုံး ဖြစ်ဖို့ လုပ်နေကြတာပါ။ သူတို့ဟာ ကလပ်ကို တိုးတက်အောင် လုပ်သွားဖို့ ရည်ရွယ်ထားတာပါ။ အမြဲတမ်း ဒီလိုပဲ လုပ်တယ်လို့ ကျွန်တော် ယုံထားပါတယ်။ ကျွန်တော့် အတွက်ကတော့ သူတို့ဟာ ပိုင်ရှင်ကောင်းတွေပါ။ အကြောင်းရင်း တစ်ချို့ကို ကျွန်တော် ရှင်းပြသွားပါမယ်။",
"btext3": " ပထမအချက်က သူတို့ဟာ ကမ္ဘာ့အကောင်းဆုံး မန်နေဂျာကို ဒီကလပ်မှာ ၇ နှစ်ကျော်ကြာ ရှိနေနိုင်အောင် လုပ်ခဲ့ပါတယ်။ ဒါဟာ အများကြီး စကားပြောပါတယ်။ ဒုတိယ အချက်ကတော့ သူတို့ဟာ ကလပ်ရဲ့ အကောင်းဆုံး ကစားသမားတွေကို စာချုပ်သစ်တွေ ချုပ်ခဲ့ပါတယ်။ ဥရောပရဲ့ ထိပ်တန်းကလပ်နဲ့ sub-top ကလပ်တို့ကြား ခြားနားချက်ကတော့ ကိုယ့်ရဲ့ အကောင်းဆုံး ကစားသမားတွေကို ရောင်းချရတာ ဖြစ်ပါတယ်။ ကျွန်တော်တို့ဟာ မိုဆာလားကို စာချုပ်သစ် ချုပ်နိုင်ခဲ့ပါတယ်။ အဲဒီနောက် ကျွန်တော်တို့ဟာ တည်ငြိမ်တဲ့ အကယ်ဒမီကို ပိုင်ဆိုင်ထားပါတယ်။ သူတို့ဟာ အကယ်ဒမီ အတွက် ရင်းနှီးမြှပ်နှံမှုတွေ လုပ်ခဲ့ကာ ဒီကလပ်ရဲ့ လေ့ကျင့်ရေးကွင်းကလည်း ကမ္ဘာပေါ်မှာ အကောင်းဆုံးတွေထဲက တစ်ခုလို့ ကျွန်တော် ထင်ပါတယ်။\n\n ဒါ့အပြင် သူတို့ဟာ အန်ဖီးကွင်းနဲ့ ပက်သက်ပြီး ရင်းနှီးမြှပ်နှံမှုတွေ လုပ်ခဲ့ပါတယ်။ သူတို့ဟာ ကောင်းမွန်တဲ့ ဆုံးဖြတ်ချက်တွေ အများအပြား လုပ်ခဲ့ပါတယ်။ အကယ်၍ သူတို့သာ ပိုင်ရှင်ကောင်းတွေ မဟုတ်ဘူးဆိုရင် ကျွန်တော်တို့ ဒီမှာ ထိုင်နေရမှာတောင် မဟုတ်ပါဘူး။ နောက်ဆုံးမှာတော့ ကျွန်တော်တို့ဟာ ဆုဖလားတွေ အများအပြား ဆွတ်ခူးနိုင်ခဲ့ပါတယ်။ ဒါ့ကြောင့်လည်း သူတို့ဟာ ကလပ်ကို ဒီထက် တိုးတက်စေရန် အကောင်းဆုံး လုပ်ဆောင်မှုတွေ လုပ်နေတယ်လို့ ကျွန်တော် ပြောတာပါ။” လို့ ဆိုလိုက်ပါတယ်။ Credit; sport myanmar",
"imgurl1":"https://sportsmyanmar.com/wp-content/uploads/2022/11/IMG_20221109_080922.jpg",
"imgurl2":"https://sportsmyanmar.com/wp-content/uploads/2022/11/IMG_20221109_080949-300x193.jpg",
"imgurl3":"https://sportsmyanmar.com/wp-content/uploads/2022/11/IMG_20221109_081000-300x190.jpg",
"video":"no"
 },

     {"ndate":"Nov 9, 2022",
"htext":"ဝယ်ယူဖို့ စိတ်ဝင်စားပါတယ်ဆိုတဲ့ ကော်နာ၊ ငြင်းဆန်တဲ့ ဗြိတိန် သူဌေး၊ ဖာမင်နိုရဲ့ ထုတ်ပြောမှု၊ ကလယ်ဟာ ပွဲထွက်ဖို့ သေချာခဲ့ခြင်းနဲ့ လီဗာပူး သတင်းများ",
"btext1":" ကာရာဘောင်းပွဲကြိုမှာ လက်ထောက်နည်းပြ ပပ်လင်ဒါးက အသင်းတစ်သင်းက ရင်းနှီးမြုပ်နှံမှု ရှာတာဟာ ထုံးစံပါပဲလို့ တုန့်ပြန်ခဲ့ပြီး အသင်းကို ရောင်းချမယ်ဆိုတဲ့ စကားလုံး အသုံးအနှုန်းကို ရှောင်ရှားခဲ့ပါတယ်။\n\n ဒါဘီနဲ့ ယှဉ်ပြိုင်ရမယ့် ကာရာဘောင်းပွဲမှာ ဂိုးသမားအဖြစ် ကလယ်ဟာ တာဝန်ယူမှာဖြစ်ပါတယ်။ မနှစ်ကရာသီမှာ ကလယ်ဟာ ကို ဖလားပွဲတွေရဲ့ အဓိက ဂိုးသမားအဖြစ် အသုံးပြုခဲ့တာ ဖြစ်ပါတယ်။\n\n အသင်းအတွက် ရင်းနှီးမြုပ်နှံမှုအသစ် ရှာဖွေမယ်လို့ ကြေညာပြီး ၂၄ နာရီအတွင်း လီဗာပူးအသင်းကို ဝယ်ယူဖို့ စိတ်ဝင်စားမှု တစ်ခုကို FSG ဘက်က လက်ခံရရှိထားတယ်လို့ သိရပါတယ်။\n\n ဒူဘိုင်း ရင်းနှီးမြုပ်နှံသူတွေဘက်က လီဗာပူးအသင်းကို ဝယ်ယူရေး စိတ်ဝင်စားမှု ရှိထားကာ ကလပ်ကို လွဲပြောင်းယူဖို့ဆိုရင် ဒေါ်လာ ၅ ဘီလျံ ကုန်ကျပါမယ်။",
"btext2":" လီဗာပူးအသင်းရဲ့ လက်ရှိ တန်ကြေးဟာ ကမ္ဘာ့ စတုတ္ထစျေးအကြီးဆုံး ဘောလုံးအသင်းဖြစ်စေမယ့် ပေါင် ၄ ဘီလျံ ဝန်းကျင်ဖြစ်တာကြောင့် ဒီလောက် ပမာဏကို တစ်ဦးတည်းက ရင်းနှီးမြုပ်နှံပြီး အကျိုးအမြတ်ကြီး ပြန်ရနိုင်မယ့် အခွင့်အရေးက နည်းပါးတယ်လို့ ထောက်ပြမှုတွေ ရှိပါတယ်။\n\n (ချယ်ဆီးလို စီးပွားရေး အဖွဲ့တွေ အုပ်စုကြီးဖွဲ့ပြီး ဝယ်ယူတာမျိုးပဲ ဖြစ်နိုင်ချေ များမယ်လို့ ဆိုလိုပါတယ်)\n\n ကမ္ဘာဖလား ပြိုင်ပွဲဟာ သူ့ရဲ့ အိပ်မက်ပဲဖြစ်ပြီး ဒီတစ်ကြိမ် သူ့အိပ်မက် မဖြစ်မြောက်တော့ပေမယ့် ဘရာဇီးအသင်းကို ကိုယ်စားပြုခွင့် ရခဲ့တာတွေအတွက် ကျေးဇူးတော်ကို ချီးမွမ်းကြောင်း ဖာမင်နိုက အင်စတာဂရမ်ကနေ ထုတ်ပြောခဲ့ပါတယ်။\n\n MMA ဖိုက်တာ Conor McGregor က လီဗာပူးအသင်းကို ဝယ်ယူဖို့ စိတ်ဝင်စားတယ်လို့ ထုတ်ပြောပါတယ်။ Conor ဟာ ချယ်ဆီးအသင်း ဝယ်ယူဖို့ ကမ်းလှမ်းကြစဉ်မှာလည်း အစုစပ်သဘော ပါဝင်ခဲ့ဖူးသူ ဖြစ်ပါတယ်။",
"btext3": " ချန်ပီယံလိဂ် ၁၆ သင်းအဆင့် ရက်စွဲတွေ ထွက်ပေါ်လာခြင်းနဲ့အတူ လီဗာပူးနဲ့ ချယ်ဆီးတို့ရဲ့ ပြန်ကန်ပွဲအတွက် ရက်ပြန်ရှာရပါတော့မယ်။\n\n ဗြိတိန်ရဲ့ အချမ်းသာဆုံး သူဌေးကြီး Sir Jim Ratcliffe က လီဗာပူးကို ဝယ်ယူဖို့ စိတ်မဝင်စားဘူးလို့ ငြင်းဆန်လိုက်ပြီး သူ ပိုင်ဆိုင်ထားတဲ့ ပြင်သစ်ကလပ် NICE အသင်းအတွက်ပဲ \n\nအစီအစဉ်တွေ ဆက်လုပ်မှာပါလို့ ဆိုပါတယ်။\n\n ဘယ်တောင်ပံသမား ဒီယက်စ်ဟာ ဒီအပတ်မှာပဲ အပြေးလေ့ကျင့်ရေးတွေ ပြန်လုပ်မှာမို့ နောက်လ ကလပ်အဆင့်ပွဲတွေမှာ ပြန်ပြီး ကစားပေးနိုင်မယ်လို့ ယုံကြည်ရပါတယ်။\n\n Cerdit; လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/9379112022-678x381.jpg",
"imgurl2":"https://nyanaykhin.com/wp-content/uploads/2022/11/19248112022.jpg",
"imgurl3":"no",
"video":"no"
 }, 
     {"ndate":"Nov 8, 2022",
"htext":"BREAKING: လီဗာပူးအသင်းကို ပိုင်ဆိုင်ရေး ဒူဘိုင်းဘက်က ဒုတိယအကြိမ် ကြိုးစားမယ်လို့ သတင်းထွက်",
"btext1":" ဒူဘိုင်းမှ ရင်းနှီးမြုပ်နှံသူတွေဟာ အင်္ဂလန်ရဲ့ အအောင်မြင်ဆုံး ကလပ်ဖြစ်တဲ့ လီဗာပူးအသင်းကို ဝယ်ယူဖို့ စိတ်ဝင်စားတယ်လို့ ဒူဘိုင်းအခြေစိုက် Arabian Business ဝဘ်ဆိုဒ်မှာ ဖော်ပြလာပါတယ်။\n\n ဒါဟာ ၂၀၀၇ တုန်းက လီဗာပူးကို ခေါ်ယူရေး ကမ်းလှမ်းမှု မအောင်မြင်ခဲ့တဲ့နောက် ဒုတိယအကြိမ် ထပ်မံ ကြိုးစားမှု ဖြစ်လာလိမ့်မယ်လို့ ၎င်းတို့က ဖော်ပြခဲ့တယ်။\n\n ၂၀၀၇ မှာတုန်းက Dubai International Capital အဖွဲ့ဟာ လီဗာပူးအသင်းကို ဒေါ်လာ ၃၆၀ သန်းဖြင့် လက်မှတ်ထိုးဖို့ နီးစပ်ခဲ့ကြောင်း DIC အကြီးအကဲဟောင်းက ဒူဘိုင်းသတင်းဌာနကို ပြောပြခဲ့ပါတယ်။",
"btext2":" ဒီတစ်ကြိမ် လီဗာပူးကို ဝယ်ယူရေး ကြိုးစားမှာက ဒူဘိုင်း ရင်းနှီးမြုပ်နှံမှုအဖွဲ့ ဆိုတာကလွဲရင် ဘယ်သူတွေလည်း ဖော်ပြနိုင်ခြင်း မရှိသေးပါဘူး။ ဒါ့အပြင် ဒီသတင်း ဘယ်လောက် မှန်ကန်မလဲက ဆက်လက် စောင့်ကြည့်ရပါဦးမယ်။\n\n လီဗာပူးအသင်း ပိုင်ရှင်တွေဖြစ်တဲ့ Fenway Sports Group ဘက်က ကလပ်ကို ရင်းနှီးမြုပ်ဖို့ စိတ်ဝင်စားတဲ့ အဖွဲ့တွေဖြင့် ကြားခံ စကားပြောဖို့ရာ အမေရိကန် ရင်းနှီးမြုပ်နှံမှုဆိုင်ရာ ဘဏ်ကြီးတွေဖြစ်တဲ့ Goldman Sachs Group နဲ့ Morgan Stanley အဖွဲ့တွေကို တာဝန်လွဲထားပါတယ်။",
"btext3": " ဆက်စပ်ဖော်ပြမှုမှာတော့ မနှစ်တုန်းက အရှေ့အလယ်ပိုင်း ကလပ်တစ်သင်းဟာ လီဗာပူးကို ဝယ်ယူနိုင်ရေး ဗြိတိန်ငွေကြေးဖြစ်တဲ့ ပေါင် ၃ ဘီလျံဖြင့် ကမ်းလှမ်းခဲ့ပေမယ့် လီဗာပူးရဲ့ အမေရိကန် ပိုင်ရှင်တွေဘက်က ငြင်းဆန်ခဲ့တယ်လို့ ဆိုပါသေးတယ်။\n\n ပရီးမီးယားလိဂ်နဲ့ ဥရောပမှာ အရှေ့အလယ်ပိုင်းမှ အဖွဲ့တွေဟာ ကလပ်တွေကို ဝယ်ယူထားမှုတွေ ရှိထားပါတယ်။ ဆော်ဒီဘက်က နယူးကာဆယ်၊ အဘူဒါဘီဘက်က မန်စီးတီးနဲ့ ကာတာဘက်က ပီအက်စ်ဂျီတို့ကို ပိုင်ဆိုင်ထားကြတာ ဖြစ်ပါတယ်။ Credit;လီ‌ဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/11/16228112022-678x381.jpg",
"imgurl2":"https://nyanaykhin.com/wp-content/uploads/2022/10/64510302022-1536x1004.jpg",
"imgurl3":"no",
"video":"no"
 },

    {"ndate":"Nov 8, 2022",
"htext":"လီဗာပူးကို ရောင်းထုတ်တော့မှာပါလို့ စာရေးသား သတင်းပေးခဲ့တဲ့ FSG ",
"btext1":" Fenway Sports Group အဖွဲ့ဟာ သူတို့ ပိုင်ဆိုင်ထားတဲ့ လီဗာပူးအသင်းကို ရောင်းထုတ်ဖို့ စတင် ပြင်ဆင်လာခဲ့ပါပြီ။\n\n လီဗာပူးကို ဝယ်ယူဖို့ စိတ်ဝင်စားနေတဲ့ အဖွဲ့အစည်းတွေအတွက် ဘယ်လို ပုံစံ ရောင်းထုတ်မယ်ကိုပါ ပြင်ဆင်ထားပြီး ဖြစ်ပါတယ်။ ဒီရာသီ မစခင်ကထိ FSG ဘက်က လီဗာပူးကို \n\nလက်မလွတ်ဘဲ အတူရှေ့ဆက်မယ်လို့ ဆုံးဖြတ်ခဲ့ပေမယ့် အခုတော့ ဇာတ်လမ်း တစ်ခန်းရပ်ဖို ဖြစ်လာပါတယ်။\n\n FSG ဘက်က ကမ်းလှမ်းမှုတွေကို လက်ကမ်းကြိုဆိုထားပြီး အမေရိကန် ရင်းနှီးမြုပ်နှံမှု ဘဏ်ကြီးတွေဖြစ်တဲ့ Goldman Sachs နဲ့ Morgan Stanley တို့က ကမ်းလှမ်းမှုတွေ စိစစ်ရေး အကောင်ထည်ဖော်ရေး ဆိုင်ရာ ကိစ္စတွေအတွက် တာဝန်ယူသွားမှာ ဖြစ်ပါတယ်။ \n\n ဒီကိစ္စနဲ့ ပတ်သက်လို့ The Athletic သတင်း ဌာနမှ FSG ထံ ဆက်သွယ် မေးမြန်းခဲ့ရာမှာ အမေရိကန် အုပ်စုက ပြန်စာပို့ခဲ့ပါတယ်။ အဆိုပါ စာပါ အကြောင်းအရာကို The Athletic ဘက်က အခုလို ဖော်ထုတ်လာခဲ့ပါတယ်။\n\n  ပရီးမီးယားလိဂ် ကလပ်တွေရဲ့ အသင်းပိုင်ရှင် အပြောင်းအလဲ တချို့တွေ မြင်နေရပြီးတဲ့နောက် လီဗာပူးအသင်းကို Fenway Sports Group ပိုင်ဆိုင်မှု အခြေအနေနဲ့ ပတ်သက်လို့ မကြာခဏကိုဘဲ ဆက်သွယ် မေးမြန်းခံနေခဲ့ရပါတယ်။",
"btext2":" FSG ဟာ လီဗာပူးအသင်း ရှယ်ယာတွေကို ဝယ်ယူလိုတဲ့ အဖွဲ့တွေရဲ့ ချိတ်ဆက်မှုတွေလည်း မကြာခဏ ကို လက်ခံ ရရှိနေခဲ့တာပါ။ FSG အဆိုအရ သူတို့ဟာ လီဗာပူးကလပ်အသင်းကို အကောင်းဆုံး လုပ်ဆောင် ပေးနိုင်မယ့် ရှယ်ယာရှင်မျိုး ကို စဉ်းစားမယ် လို့ ဆိုထားပါတယ်။ \n\n FSG က လီဗာပူးအသင်း အောင်မြင်ဖို့ ကွင်းတွင်း ကွင်းပြင် ဆက်လက်ပြီး အပြည့်အဝ ထောက်ပံ့ ကူညီပေးသွားမှာပါ  လို့ စာမှာ ဖော်ပြထားပါတယ်။\n\n FSG ဘက်က လီဗာပူးကို ရောင်းထုတ်ပါမယ်လို့ စာပြန်ခြင်း မဟုတ်ပေမယ့် ရှယ်ယာခေါ်တာထက်စာရင် အပြီးသတ် ရောင်းလိုက်မှာလို့ ယုံကြည်ရတယ်။\n\n ပရီးမီးယားလိဂ်သမိုင်းမှာ စျေးအကြီးဆုံး ရောင်းချမှုအဖြစ် ချယ်ဆီးအသင်းကို ပေါင် ၂.၅ ဘီလျံဖြင့် ရောင်းချမှု ရှိထားတာမို့ အဲ့ထက် မနည်းတဲ့ ပမာဏဖြင့် ကမ်းလှမ်းမှုရှိရင် \n\nအရောင်းအဝယ်အတွက် စဉ်းစားခံရမှာ ဖြစ်ပါတယ်။\n\n ဒါဟာ လီဗာပူးအသင်း ရောင်းချရေးကိစ္စအတွက် ပထမဆုံးတက်လာတဲ့ တရားဝင် သတင်းဖြစ်ပါတယ်။ ဒီရက်ပိုင်းမှာ ဘယ်အဖွဲ့တွေက စိတ်ဝင်စားလာမလဲ အပါအဝင် \n\nနောက်ဆက်တွဲ ဖော်ပြမှုတွေ ထပ်ရှိလာနိုင်သေးတာဖြစ်လို့ ဆက်လက် ဖော်ပြသွားပါမယ်။ Credit; လီဗာပူးသတင်းစုံ",
"btext3": " no",
"imgurl1":"https://scontent-xsp1-2.xx.fbcdn.net/v/t39.30808-6/314494928_2397341150413124_1806630491435253079_n.jpg?_nc_cat=106&ccb=1-7&_nc_sid=730e14&_nc_ohc=OLLXe_hZ8cwAX_YespY&tn=50Ro_BQMLcSCIIST&_nc_ht=scontent-xsp1-2.xx&oh=00_AfCuluaRwXacCvN7kIT9ga4EfQj65B1-OPNWelH4dLTLiQ&oe=636F5205",
"imgurl2":"no",
"imgurl3":"no",
"video":"no"
 },

   {"ndate":"Nov 7, 2022",
"htext":"Liverpool - Football Bible #Opinion",
"btext1":" FSG က ကြေငြာချက် ကို ဖတ်ပြီး လီဗာပူး ကို အရောင်းစာရင်းတင်လိုက်တာ မဟုတ်ဘူး ၊ ရှယ်ယာရှင် ခေါ်တာ ဆိုပြီး ထင်ရာတွေးနေတဲ့ အင်္ဂလန် က ပွဲရှာချင်တဲ့ ဖန်အကောင့်တွေ က တစ်မှောက်။\n\n FSG က အသင်းကို အရောင်းစာရင်း တင်လိုက်ပြီလို့ ဒဲ့တိုးကြီး ပြောလို့ မရသေးရင်တောင် ၊ ဝယ်ချင်တဲ့သူတွေ လာပြီး စုံစမ်း ကမ်းလှမ်းကြည့်လို့ရပြီလို့တော့ သေချာပေါက် ပြောလို့ရတယ်။ \n\n လက်ရှိ အသင်းရဲ့ အနေအထားက လေ့ကျင့်ရေးကွင်းသစ် ရှိတယ်၊ အန်ဖီးလ် ကိုလဲ အဆင့်မြင့်တင်နေတယ်၊ ကမ္ဘာ့အကောင်းဆုံး စာရင်းဝင် နည်းပြရှိတယ်။ \n\n ကစားသမား စာရင်းက သက်ကြီးပိုင်း ဆိုပေမယ့် သေချာ ပေါင်းစပ်တတ်ရင် သွေးသစ်လောင်းဖို့ ခက်ခဲတဲ့ စာရင်းမျိုး မဟုတ်သေးဘူး။ \n\n နည်းပြ အပြောင်းအလဲလုပ်ပြီး တစ်သင်းလုံး ခါထုတ်ရမယ့် အခြေနေ မဟုတ်ဘူး။ \n\n အဲဒီတော့ ဝယ်မယ့်သူတွေ အတွက် အကောင်းဆုံး အနေထားမျိုးပဲ။ ဈေးကလဲ တော်တော်ကြီးမယ် ထင်တယ်။\n\n FSG ကတော့ ရှင်းတယ် ...... ညှစ်လို့ရတဲ့ အဆုံး ၊ ပြန်ပြီး ငွေသုံးရတော့မယ့် အရိပ်ယောင်တွေ မြင်တော့ ၊ အမြတ်များများ ရအောင် ပြန်ရောင်းတော့မယ့် သဘောပဲ။ \n\n ဒီနေရာမှာ ဝယ်တဲ့သူ အတွက်လဲ ငွေကြေးတတ်နိုင်ရင် လီဗာပူး ဟာ လက်ရှိ ဘောလုံး လောကထဲမှာ ဝယ်ဖို့ အသင့်တော်ဆုံးပဲ။\n\n အောင်မြင်မှု ယူဖို့ အချိန်ယူ တည်ဆောက်စရာ မလိုဘူး။ အခြေခံ အဆောက်ဦးတွေ ပြင်စရာ မလိုဘူး။ \n\n",
"btext2":"စပွန်ဆာတွေ အားစိုက် ရှာစရာ မလိုဘူး။ လိုအပ်တာ ဆိုလို့ အသင်းကို သွေးသစ်လောင်း ပြန်လည် မောင်းနှင်ရုံပဲ။ \n\n FSG အလွန် မှာ သူတို့ထက် ငွေသုံးပြီး ၊ သူတို့ထက် မညံ့တဲ့ စီမံ ခန့်ခွဲနိုင်သူတွေ ရောက်လာစေချင်တယ်။\n\n ကာတာ က ပီအက်စ်ဂျီ ၊ ယူအေအီး က မန်စီးတီး ၊ ဆော်ဒီ က နယူးကာဆယ် ဆိုတော့ ၊ ပရိသတ်တွေ မျှော်နေတဲ့ ရေနံ သူဌေးတွေတော့ မပြောတတ်ဘူး ၊ အရှေ့အလယ်ပိုင်းက နိုင်ငံပိုင် ရင်းနှီး မြုပ်နှံမှု လုပ်ငန်းတွေတော့ မလာလောက်တော့ဘူး ထင်တယ်။ \n\n ဘာပဲ ဖြစ်ဖြစ် လီဗာပူး ကို ဝယ်မယ့်သူတွေဟာ မိုက်ကယ် အက်ဒ်ဝပ်ကို ပြန်ခေါ်စေချင်တယ်။\n\n ဒါမှ မဟုတ် လီဗာပူး ကို ဝယ်ချင်တဲ့သူတွေကို မိုက်ကယ် အက်ဒ်ဝပ် က ပြန်ဦးဆောင်ပြီး ၊ ဝယ်ယူဖို့ ချဉ်းကပ်တာမျိုးလဲ မြင်ချင်တယ်။\n\n သွေးသစ် လောင်းတဲ့ ကိစ္စမှာ အက်ဒ်ဝပ် ထက် ပိုပြီး သေသေသပ်သပ် လုပ်ပြနိုင်မယ့် လူစားမျိုး မမြင်မိဘူး။ အသင်းအကြောင်း သိထားတယ် ၊ ကလော့ပ် အကြောင်းလဲ သိထား\n\nတယ် ၊ အိုက်ဒီယာတွေလဲ ရင်းနှီးထားပြီးသား ဖြစ်လို့ အဲဘဲကြီးတော့ ပြန်မြင်ချင်မိတယ်။\n\n ဝယ်မယ့် သူတွေကလဲ မကြာခင် ရက်ပိုင်း အတွင်း အများကြီး ပေါ်လာတော့မှာပါ။ \n\n ချဲဆီး ကို အရောင်းဝယ် ဖြစ်ထားတဲ့ ဈေးနဲ့ ယှဉ်ကြည့်ရင် လီဗာပူး ရဲ့ တန်ဖိုးကလဲ သေးမှာ မဟုတ်ပါဘူး။\n\n ",
"btext3": " အဲဒီတော့ ပိုင်ရှင် တစ်ယောက်ထဲ ဆိုတာထက် ၊ စီးပွားရေး လုပ်ငန်းစုတွေ ပိုချဥ်းကပ်လာမယ် ထင်ပါတယ်။ \n\n စိုးရိမ်မိတာ တစ်ခုက ဇန်နဝါရီ အပြောင်းအရွှေ့ မဖွင့်ခင် ဒီကိစ္စတွေ အကြောင်းပြပြီး FSG က ရွှီရှောင် လုပ်သွားမှာ စိုးတာပဲ။\n\n မလုပ်ဘူး ပြောမရဘူးနော် .......... အသင်းကို အများကြီး ပြန်ဖြည့်မယ့် အချိန်ရောက်မှ အရောင်းစာရင်းတင်ချလိုက်တာပဲ ကြည့်။\n\n Credit: Liverpool-Football Bible",
"imgurl1":"https://scontent-xsp1-1.xx.fbcdn.net/v/t39.30808-6/314952053_546690620805324_4130382312771007351_n.jpg?_nc_cat=108&ccb=1-7&_nc_sid=730e14&_nc_ohc=Gu9qavHsuTMAX-0MtDY&_nc_ht=scontent-xsp1-1.xx&oh=00_AfDu5VE80Ec4QQ3M2UBmQAssIUNu1iUiD1AuwPKJOPJr0Q&oe=636EA8EF",
"imgurl2":"no",
"imgurl3":"no",
"video":"no"
 }, 
   {"ndate":"Nov 7, 2022",
"htext":"ဘယ်လင်ဟမ် မရရင် လီဗာပူး ဘယ်သူ့ကို ခေါ်သင့်သလဲ အကြံပြုလာတဲ့ အသင်းခေါင်းဆောင်ဟောင်",
"btext1":" လီဗာပူးအနေနဲ့ ဂျူ့ဒ်ဘယ်လင်ဟမ်ကို ခေါ်ယူဖို့ မဖြစ်နိုင်ဘူးဆိုရင် ပရီးမီးယားလိဂ်မှာ အသားကျနေပြီးဖြစ်တဲ့ ကွင်းလယ်လူကို ခေါ်ယူဖို့ ပစ်မှတ်ထားသင့်တယ်လို့ ဂျေမီရက်နပ်က ဆိုပါတယ်။\n\n ဘယ်လင်ဟမ်ဟာ ယာဂန်ကလော့ပ် သဘောကျပြီး ခေါ်ယူချင်နေတဲ့ ကစားသမား ဆိုတာ အားလုံးအသိပါ။ ဒါပေမယ့် သူ့ကို ခေါ်ယူဖို့အတွက် ပြောင်းရွှေ့ကြေး ပေါင် သန်း ၁၃၀ ထိ ကျသင့်နိုင်သလို ရီးရဲလ်မက်ဒရစ်၊ ချယ်ဆီး အပါအဝင် များပြားတဲ့ ပြိုင်ဆိုင်မှုတွေနဲ့ ရင်ဆိုင်ရမှာ ဖြစ်ပါတယ်။\n\n လီဗာပူး အသင်းခေါင်းဆောင်ဟောင်း ဂျေမီရက်နပ်က သူ့ခေတ်တုန်းက နည်းပြတစ်ဦးဖြစ်တဲ့ ဆာအဲလက်စ် လုပ်လေ့ရှိတဲ့ ဥပမာကို ထုတ်ပြောခဲ့သလို ဘယ်လင်ဟမ်ကို မခေါ်ယူနိုင်ရင် ဝက်စ်ဟမ်းမှ ရိုက်စ်ဟာ သင့်တော်တဲ့ ဒုတိယရွေးချယ်စရာ ဖြစ်နိုင်တယ်လို့ မှတ်ချက်ပေးခဲ့ပါတယ်။",
"btext2":"“ ဂျိမ်းစ်မီနာ၊ ဟန်ဒါဆန်၊ သီယာဂိုတို့က အသက်မငယ်တော့ဘူး။ သူတို့ရဲ့ဝန်ကို လက်လွှဲယူပေးမယ့် ကစားသမားသစ် တစ်ယောက် နှစ်ယောက်လောက် လိုအပ်တယ်လို့ ထင်ပါတယ်။ သူတို့မှာ ဒဏ်ရာပြဿနာတွေ ဖြစ်နေတာလဲ အကူအညီ မရပါဘူး။\n\n လီဗာပူးပရိသတ်တွေရဲ့ ပရီးမီးယားလိဂ် အိမ်မက်အတွက်က ဂျူ့ဒ်ဘယ်လင်ဟမ် ရောက်လာဖို့ ဖြစ်လာလိမ့်မယ်။ သူက အသင်းရဲ့ကွင်းလယ်မှာ အံဝင်မယ့်သူပါ။ မျိုးဆက်သစ် ဘောလုံးလောကမှာ မယုံနိုင်စရာကောင်းတဲ့ ကစားသမားတစ်ယောက်ပဲ။ ကလော့ပ်ကလည်း သူ့ကို သဘောကျတယ်။\n\n ဂျူ့ဒ်က ကွင်းလယ်မှာ အရာအားလုံး လုပ်နိုင်စွမ်းရှိပါတယ်။ ဒါပေမယ့် သူ့ကို မရရင် ဘယ်သူ့ကို ခေါ်ယူမလဲ။ ဒီကလန်ရိုက်စ်က နောက်ထပ် ရွေးချယ်စရာ ဖြစ်နိုင်ပါတယ်။\n\n သူ့တို့လိုမျိုး တစ်ယောက်ယောက် ခေါ်ယူဖို့လိုတာ အမှန်ပါ။ ကွင်းလယ်နေရာက သေချာပေါက် ပင်ပန်းလာနေပြီ။ သွက်လက်ဖျတ်လတ်မှု မရှိတော့ပါဘူး။ ကွင်းလယ်မှာ သင့်တော်တဲ့ အင်အားဖြည့်တင်းမှုတွေ လုပ်ဖို့ လိုအပ်ပါတယ်။ ",
"btext3": " အခု အသင်းကို ကြည့်လိုက်ရင် အပြောင်းအလဲတွေ လိုအပ်နေတယ်။ ဒါက အသင်းမှာ ရှိနေတဲ့ ကစားသမားတွေကို တိုက်ခိုက်တာ မဟုတ်ပါဘူး။ သူတို့က အသင်းအတွက် မယုံနိုင်စရာ လုပ်ပြခဲ့ပြီးပါပြီ။ ဒါပေမယ့် ကောင်းတဲ့ အသင်းတိုင်းက အပြောင်းအလဲတွေ လုပ်ရတာပဲ။\n\n အတိတ်တုန်းက ဆာအဲလက်စ် လက်အောက် မန်ချက်စတာ ယူနိုက်တက်ကလည်း သူဖြစ်ချင်သလို မဖြစ်သွားတဲ့အချိန်တိုင်း အသင်းသစ် တည်ဆောက်ဖို့ အချိန်တစ်နှစ်၊နှစ်နှစ်လောက် ယူခဲ့ပါတယ် ”လို့ ရက်နပ်က ပြောဆိုခဲ့တာ ဖြစ်ပါတယ်။ Credit: လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/18317112022-678x381.jpg",
"imgurl2":"https://nyanaykhin.com/wp-content/uploads/2022/11/18337112022.jpg",
"imgurl3":"no",
"video":"no"
 },
 
    {"ndate":"Nov 7, 2022",
"htext":"အခု သူကျေနပ်သွားပြီလား? လို့ ကလော့ပ်ကို ရိထေ့ရင်း စပါးက အရှုံးနဲ့ မထိုက်တန်ခဲ့ဘူးလို့ ကွန်တီ ထုတ်ပြောလာ",
"btext1":" လီဗာပူးက စပါးကို အနိုင်ရခဲ့တဲ့နောက် အန်တိုနီယို ကွန်တီဟာ ယာဂင်ကလော့ပ်နဲ့ သူ့ရဲ့ ရန်စကို ပြန်အစဖော်ခဲ့ပါတယ်။\n\n လီဗာပူးဟာ ဆာလာရဲ့ ပထမပိုင်းသွင်းဂိုး နှစ်ဂိုးနဲ့အတူ စပါးကို ၂-၁ နဲ့ အနိုင်ရခဲ့တာဖြစ်ပြီး အိမ်ရှင်တွေအတွက် နှစ်သိမ့်ဂိုး တစ်ဂိုးကို ဟယ်ရီကိန်းက သွင်းယူပေးခဲ့တာပါ။ အရှုံးရလဒ်ဟာ ကွန်တီကို ခံရခက်စေဟန်ရှိပြီး ပွဲအပြီးအင်တာဗျူးမှာ သူက ကလော့ပ်ကို မေးခွန်းထုတ်ခဲ့ပါတယ်။\n\n “ ခင်ဗျားတို့မေးတဲ့ ပထမဆုံး မေးခွန်းကို ကျွန်တော် မဖြေခင် ယာဂင်အနေနဲ့ ဒီနေ့ည ကျွန်တော်တို့ရဲ့ ကစားပုံကို ကျေနပ်ပါရဲ့လား?လို့ မေးချင်တယ်။ သူ့အမြင်ကို သိရဖို့ အရေးကြီးတယ်လေ။\n\n ယာဂင်က တကယ်တော်တဲ့ နည်းပြတစ်ယောက်ပါ။ ဒါပေမယ့် ကျွန်တော်တို့က ရှုံးခဲ့တဲ့ ပွဲတစ်ပွဲအကြောင်း ပြောနေကြတယ်။ အန်ဖီးမှာ ကျွန်တော်တို့ ကစားခဲ့တဲ့ပွဲနဲ့ ပတ်သက်ပြီး ကျေနပ်ပါတယ်။ နောက်ဆုံးရလဒ်က ၁-၁ ဖြစ်ခဲ့တုန်းက ပိုကောင်းခဲ့တာပါ ” လို့ ကွန်တီက ဆိုပါတယ်။",
"btext2":" ဒါဟာ မေလတုန်းက အန်ဖီးကွင်းမှာ နှစ်သင်း တစ်ဂိုးစီ သရေကျခဲ့စဉ် စပါးတို့ ခံစစ်ကစားလွန်းတယ် ဆိုတဲ့ ကလော့ပ်ရဲ့ ဝေဖန်မှုကို ကွန်တီက တုန့်ပြန်ခြင်း ဖြစ်ပါတယ်။ ကွန်တီက သူ့အသင်းအတွက် ကာကွယ်ပြောဆိုခဲ့သေးသလို ရလဒ်က မမျှတခဲ့ဘူးလို့ မှတ်ချက်ပေးခဲ့ပါတယ်။\n\n “ ဒီညရှုံးပွဲကို ရှင်းပြဖို့ ခက်ပါတယ်။ ကျွန်တော်တို့ ဒီထက်အများကြီး ပိုပြီး ထိုက်တန်ခဲ့တာပါ။ လီဗာပူးကို အများကြီး ဖိအားပေးခဲ့ပါတယ်။ ၂-၀ နဲ့ ရှုံးနိမ့်ခဲ့ပေမယ့် ဒုတိယပိုင်းမှာ ကျွန်တော်တို့ ကောင်းကောင်း ကစားခဲ့ပါတယ်။ သူတို့ရဲ့ ဂိုးသမားက ကောင်းမွန်တဲ့ ကာကွယ်မှုတွေ လုပ်ခဲ့တယ်။ ကျွန်တော်တို့လည်း ဂိုးတိုင်ထိလိုက်၊ ဘားတန်းထိလိုက်ပေါ့။\n\n ပွဲပြီးရလဒ်က မမျှတဘူးလို့ ထင်ပါတယ်။ ဒီလိုပွဲမျိုးကို ရှင်းပြဖို့က ခက်တယ်။ စွမ်းဆောင်ရည်က ကောင်းမွန်ခဲ့တာ သေချာပါတယ်။ လီဗာပူးလို အသင်းမျိုးနဲ့ ရင်ဆိုင်ပြီး ဒီလိုကစားနိုင်တာက ကျေနပ်စရာပါ။ ဒါက ကြိုးစားမှုတွေ အရာထင်တယ်ဆိုတာ ပြသနေတာပဲ”လို့ ကွန်တီက ပြောကြားခဲ့တာ ဖြစ်ပါတယ်။ Credit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/19437112022-678x381.jpg",
"imgurl2":"https://nyanaykhin.com/wp-content/uploads/2022/11/19467112022.jpg",
"imgurl3":"no",
"video":"no"
 },

    {"ndate":"Nov 7, 2022",
"htext":"ဒီရာသီ ပထမဦးဆုံး အဝေးကွင်းနိုင်ပွဲရရှိခဲ့တဲ့…စပါး ၁-၂ လီဗာပူး ပွဲစဉ်မှ ထူးထူးခြားခြား ပြောစရာများ",
"btext1":" လီဗာပူးဟာ နောက်ဆုံးမှာတော့ ပထမဦးဆုံး ပရီးမီးယားလိဂ် အဝေးကွင်း နိုင်ပွဲကို ရယူနိုင်ခဲ့ပြီး ဆာလားက တိကျတဲ့ ဂိုးတွေ သွင်းယူခဲ့သလို ခံစစ်ပိုင်းကလည်း ဒုတိယပိုင်းမှာ စပါးရဲ့ တိုက်စစ်ဆင်မှုတွေကို ကြံ့ကြံ့ခံနိုင်ခဲ့ပါတယ်။\n\n တော့တင်ဟမ်‌ 1 – 2 လီဗာပူး\n\n ကိန်း 70′ ဆာလား 11′ 40′\n\n ၁- ဒီတစ်ခါ ပြန်မလာနိုင်တော့တဲ့ စပါး\n\n တော့တင်ဟမ်ဟာ ပြီးခဲ့တဲ့ ဘုန်းမောက် မာဆေး တို့နဲ့ ပွဲစဉ်တွေမှာ comeback နဲ့ ပြန်လာနိုင်ခဲ့ကာ ဒီတစ်ပွဲမတိုင်မီ အသင်းသားတွေရဲ့ စိတ်ဓာတ်ပိုင်း မြင့်တက်နေခဲ့သလို တဖက်မှာလည်း စပါးရဲ့ ပထမပိုင်း ခြေစွမ်းကတော့ သတိပေး လက္ခဏာတွေ ဖြစ်နေပါတယ်။ ထိပ်တန်းပြိုင်ဘက်နဲ့ ပွဲစဉ်မှာတော့ စပါးတို့ ပြန်မလာနိုင်တာကို မြင်တွေ့ခဲ့ရပြီး ပထမပိုင်းမှာ လီဗာပူးဟာ အပြတ်အသတ် လွှမ်းမိုးကာ ဆာလားက ဂိုးသွင်းနိုင်ခဲ့ပါတယ်။ ဒုတိယပိုင်းမှာ ထုံးစံအတိုင်း စပါးတို့ ကစားပုံ ပြန်ကောင်းလာပေမယ့်လည်း ပထမပိုင်းက ပွဲကို အဆုံးအဖြတ် ဖြစ်စေခဲ့ပါတယ်။\n\n ၂- အဝေးကွင်း ပထမဦးဆုံး နိုင်ပွဲ\n\n လီဗာပူးဟာ ဒီရာသီ အဝေးကွင်း ၆ ပွဲမှာ ၃ မှတ်သာ ရယူနိုင်ခဲ့ပြီး အထူးသဖြင့် အဝေးကွင်းမှာ အတော်လေး ရုန်းကန်‌ခဲ့ရပါတယ်။ လီဗာပူးဟာ ပထမပိုင်းမှာ စပါးကို လွှမ်းမိုးကစားကာ ဆာလားရဲ့ တိကျတဲ့ အဆုံးသတ်တွေနဲ့အတူ ဦးဆောင်ဂိုးတွေ ရယူနိုင်ခဲ့ပြီး ဒီရာသီ အဝေးကွင်းမှာ ဦးဆောင်ဂိုး မသွင်းထားနိုင်မှုကိုလည်း အဆုံးသတ်ခဲ့ပါတယ်။ လီဗာပူး အနေနဲ့ နိုင်ပွဲလမ်းကြောင်းတွေပေါ် ပြန်ရောက်နိုင်ဖို့အတွက် ပြိုင်ဘက်ကို ဦးဆောင်ထားနိုင်ဖို့ အရေးကြီးတယ် ဆိုတာ ဒီပွဲက ပြသခဲ့ပါတယ်။",
"btext2":"၃- တော့တင်ဟမ်နဲ့ တွေ့တိုင်း ရလဒ်ကောင်းနေမှု\n\n လီဗာပူးဟာ စပါးနဲ့ ကစားရတာကို တကယ် နှစ်သက်နေသလိုပါပဲ။ စပါးဟာ ဒီပွဲမတိုင်မီ လီဗာပူးနဲ့ နောက်ဆုံး ရင်ဆိုင်ခဲ့တဲ့ ၁၉ ကြိမ်မှာ တစ်ကြိမ်သာ အနိုင်ရရှိခဲ့ပြီး ဒါဟာ လွန်ခဲ့တဲ့ ၂၀၁၇ က ဗန်ဒိုက် မရောက်လာမီ လီဗာပူးကို ဝင်ဘာလေမှာ ၄-၁ နဲ့ နိုင်ခဲ့တာ ဖြစ်ပါတယ်။ အခုဆိုရင် နောက်ဆုံး ပွဲ ၂၀ မှာ ၁ ပွဲသာ နိုင်ခဲ့တဲ့ မှတ်တမ်း ဖြစ်သွားခဲ့ပြီး ယာဂန်ကလော့ရဲ့ အသင်းဟာ Tottenham Hotspur Stadium မှာ ၄ ပွဲကစား ၃ ပွဲထိ နိုင်ကာ ရှုံးပွဲမရှိသေးပါဘူး။\n\n ၄- ပေါက်ကွဲနေတဲ့ ကွန်တီ\n\n အကောင်းမြင်မှုတွေဟာ လျှင်မြန်စွာ အဆိုးမြင်မှု အဖြစ် ပြောင်းသွားနိုင်ပါတယ်။ စပါးဟာ ကွန်တီရဲ့ လက်အောက်မှာ ချန်ပီယံလိဂ် ဝင်ခွင့်ရကာ နွေရာသီက ပေါင်သန်း ၁၀၀ ကျော် ရင်းနှီးမြှပ်နှံခဲ့သလို ရာသီအစပိုင်းမှာ ရလဒ်တွေ ကောင်းနေတာကြောင့် အရာအားလုံး သာယာနေခဲ့ပါတယ်။ အခုဆိုရင် ကွန်တီဟာ စပါးရဲ့ ကစားပုံ မကောင်းမှုအတွက်ရင်းနှီးမြှပ်နှံမှု‌တွေ ထပ်ပြီး လိုအပ်နေကြောင်း ပြောဆိုနေပါတယ်။\n\n အီတလီနည်းပြဟာ ယူဗီကနေ ထွက်လာပြီးနောက်ပိုင်း အသင်းတစ်သင်းမှာ ၂ နှစ်ထက် မကြာခဲ့ကာ စပါးနဲ့လည်း ၁၈ လ စာချုပ်ပဲ ချုပ်ခဲ့တာပါ။ လက်ရှိမှာတော့ ကွန်တီဟာ ၎င်းရဲ့ အသင်းကို ပရိတ်သတ်တွေ အပတ်တိုင်း လှောင်ပြောင်တာကို ကြည့်နေရတဲ့အပြင် စပါးဟာ ၄၅ မိနစ်သာ ကောင်းကောင်း ကစားနိုင်တဲ့ ပုံစံမျိုးပါပဲ။ ဒီပုံစံကတော့ စပါးတို့ သွားချင်တဲ့ အနေအထားတော့ မဟုတ်ပါဘူး။ ",
"btext3": "၅- ပုံစံကောင်း ရနေတဲ့ ဆာလား\n\n အသင်းရဲ့ အဓိက ဂိုးသွင်း အရင်းအမြစ်က နေရာမှန်မှာ ကစားတာလောက် ကောင်းတာ မရှိပါဘူး။ ရာသီအစပိုင်းမှာ ဆာလားဟာ တောင်ပံ ကစားသမား တစ်ဦးလို ကစားခဲ့ရပြီး ဂိုးသွင်းနိုင်မယ့် အခွင့်အရေးတွေ နည်းပါးခဲ့ပါတယ်။ နောက်ပိုင်းမှာ ဒီလို မကစားရတော့တဲ့ ဆာလားဟာ အခုဆိုရင် နောက်ဆုံး လေးပွဲမှာ အသင်းအတွက် ပထမဦးဆုံး ဂိုးတွေ ရယူပေးနေပါတယ်။\n\n စပါးနဲ့ပွဲမှာလည်း အတွင်းကို ဝင်ကစားခဲ့ရကာ ဘောလုံးရတဲ့ အခါတိုင်း ဆာလားဟာ ယုံကြည်မှုပြည့်ဝနေတဲ့ ပုံစံမျိုး ဖြစ်နေပါတယ်။ ဂိုးသွင်းခွင့် ရဖို့အတွက် ပြိုင်ဘက်တွေကို တောင်ပံကနေ အဆင့်ဆင့် ကျော်ဖြတ်နေရတာထက်စာရင် ဆာလားဟာ ပင်နယ်တီ ဧရိယာ ပတ်ဝန်းကျင်မှာ ဘောလုံးတွေ လက်ခံ ရယူနေရပါတယ်။ ဒါဟာ ဆာလားရဲ့ အကောင်းဆုံး စွမ်းရည်ကို ထုတ်ယူနိုင်တဲ့ နေရာပါပဲ။Credit :sport myanmar ",
"imgurl1":"https://sportsmyanmar.com/wp-content/uploads/2022/11/IMG_20221107_065005.jpg",
"imgurl2":"https://sportsmyanmar.com/wp-content/uploads/2022/11/IMG_20221107_064344-300x179.jpg",
"imgurl3":"https://sportsmyanmar.com/wp-content/uploads/2022/11/IMG_20221107_065139-300x154.jpg",
"video":"no"
 },
    {"ndate":"Nov 7, 2022",
"htext":"ကိုနတေး၊ ဆာလာ တောက်ပခဲ့ပေမယ့် စပါးကို ခက်ခဲလွန်းစွာ ရင်ဆိုင်ခဲ့ရပြီးမှ ဒီရာသီ ပထမဆုံး အဝေးကွင်းနိုင်ပွဲ ရခဲ့တဲ့ လီဗာပူး",
"btext1":" ကလော့ပ်နဲ့ ကွန်တီတို့လို ထိပ်တန်း နည်းပြနည်းဦး ဦးဆောင်မှုနဲ့အတူ ထိပ်ဆုံး ၄ နေရာအတွက် ယှဉ်ပြိုင်ဘက်တွေ ထိပ်တိုက်တွေ့တဲ့ ဒီပွဲစဉ်ဟာ အတော်လေး ကြည့်ကောင်းတဲ့ ပွဲစဉ် ဖြစ်ခဲ့ပါတယ်။\n\n အကောင်းဆုံး လူစာရင်းတွေကိုပဲ ပွဲထုတ်လာခဲ့ကြပေမယ့် ဆွန်၊ ရစ်ချာလီဆန်တို့ မပါနိုင်တဲ့ စပါးအသင်းရဲ့ ပွဲထွက်လူစာရင်း သိပ်မတောင့်သလို ဆာလာ၊ နူးညက်စ်တို့ကို ထုတ်သုံးလာတာကလွဲလို့ လီဗာပူးရဲ့ အရန်လူစာရင်းကလည်း အားပျော့လွန်းခဲ့ပါတယ်။\n\n ပွဲကတော့ ဖိအားပေး ကစားတဲ့ ကလပ် နှစ်သင်း ထိပ်တိုက်တွေ့ခြင်းဖြစ်လို့ အတော်လေး ကြည့်ကောင်းခဲ့ပါတယ်။ ပထမပိုင်းမှာ လီဗာပူးက တာထွက်ကောင်းခဲ့ပြီး တောင်ပံမှာ ကစားတဲ့ နူးညက်စ် ဆာလာတို့ အတွင်းဘက်ကို ဝင်လာချိန်တိုင်း စပါးဘက်က ခက်ခဲစွာ ကာကွယ်ခဲ့ရတယ်။\n\n နူးညက်စ်ရဲ့ အစောပိုင်း ကန်ချက်တွေကို လိုရစ် ကာကွယ်နေခဲ့ပြီး တတိယမြောက် အခွင့်အရေးမှာတော့ ဒါဝင်က ဆာလာကို ဖန်တီးပေးတာကို မိုကပဲ အကောင်းဆုံး ပိတ်သွင်းခဲ့တာ ဖြစ်ပါတယ်။ သူတို့ နှစ်ဦးကြား တွဲကစားဖို့ တိုးတက်လာတာက အကောင်းမြင်စရာ ဖြစ်ပါတယ်။\n\n",
"btext2":" ဦးဆောင်ဂိုး ပေးရပြီးနောက် စပါးဘက်က ကစားပုံ တိုးတက်လာခဲ့သလို လီဗာပူး ခံစစ်က ပြာယာခတ်အောင် ကာကွယ်နေခဲ့ရတယ်။ ထရန့်ဘက်က အတော်လေး ရုန်းကန်ခဲ့ရပေမယ့် နောက်ထပ် ဦးဆောင်ဂိုး ရသွားတာက ဒိုင်ယာရဲ့ ဂိုးသမား ပြန်ပေးမှု အမှားကနေ ဆာလာ ပိတ်သွင်းခဲ့တာ ဖြစ်ပါတယ်။\n\n ဒုတိယပိုင်းမှာတော့ ပွဲစတာနဲ့ စပါးအသင်းကတောက်လျှောက် ဖိကစားခဲ့တာ ပွဲပြီးတဲ့ထိပါပဲ။ အခွင့်အရေးကြီးတွေ အကြိမ်ကြိမ်ရခဲ့ပေမယ့် ကိန်းရဲ့ သွင်းဂိုး တစ်ဂိုးတည်းကိုပဲ စပါးတို့ အဆုံးသတ်နိုင်ခဲ့တယ်။ လီဗာပူးဘက်က ခံစစ်မှူး ကိုနတေး အတော်လေး ကောင်းသလို အယ်လီဆန်ကလည်း လက်စွမ်းပြနေခဲ့ပါတယ်။/n/n ဆာလာ၊ နူးညက်စ်တို့ အခွင့်အရေးတွေ ရခဲ့ပြီး ကန်သွင်းခဲ့ကြပေမယ့် နောက်ပိုင်း အလံထောင်တာကြောင့် လူကျွံနေတယ်လို့ သိခဲ့ရတယ်။ လီဗာပူး ခံစစ်က တော်တော်လေးကို အားထုတ်ခဲ့သလို ကိုနတေးရဲ့ အံ့မခန်း ရှင်းထုတ်မှုတွေကြောင့်ပဲ စပါးတို့ လိုအပ်တဲ့ ခြေပဂိုး ထပ်မရခဲ့ပါဘူး။/n/n ဒီပွဲကို အနိုင်ရခဲ့တာကြောင့် အသင်းဟာ ဒီရာသီ ပထမဆုံးသော အဝေးကွင်း နိုင်ပွဲကို ရသွားခဲ့ပြီ ဖြစ်ပါတယ်။ အဆင့် ၄ နေရာအတွက် မယှဉ်ပြိုင်နိုင်သေးပေမယ့် အရမ်းကြီး ကွာဟမနေတာကပဲ ပရိသတ်တွေအတွက် သတင်းကောင်း ဖြစ်လာနေခဲ့ပြီ ဖြစ်ပါတယ်။ Credit လီဗာပူးသတင်းစုံ",
"btext3": " no",
"imgurl1":"https://nyanaykhin.com/wp-content/uploads/2022/11/1127112022-678x381.jpg",
"imgurl2":"no",
"imgurl3":"no",
"video":"no"
 },
      {"ndate":"Nov 5, 2022",
"htext":"၄-၃-၃ ပြန်သုံးပြီး ခံစစ်တန်း အပြောင်းအလဲ မရှိနိုင်တဲ့ စပါး vs လီဗာပူး ပွဲကြို ဖြစ်လာဖွယ် အခင်းအကျင်းကို လေ့လာခြင်း",
"btext1":"  ကမ္ဘာဖလား မတိုင်ခင် အရေးကြီး ပွဲစဉ်အဖြစ် ဒီကနေ့ညမှာ လီဗာပူးအသင်းက စပါးအသင်း အိမ်ကွင်းထံ သွားရောက်ပြီး အမှတ်ပေးပွဲ ယှဉ်ပြိုင်ရပါမယ်။ Team news ဒီပွဲမှာ အားကစား ထိခိုက်မှုဆိုင်ရာ စည်းမျဉ်းအရ မီလ်နာ ပါဝင်ခွင့်မရပါဘူး။\n\n ဟန်ဒါဆန် ပြန်လည် ပါဝင်လာပါမယ်။\n\n ဒဏ်ရာနဲ့ ပတ်သက်လို့ ထူးခြား ကိစ္စ မရှိပါဘူး။\n\n မာတစ်၊ ကိတ်တာ၊ အာသာ၊ ဂျိုတာ၊ ဒီယက်စ်တို့ ဒဏ်ရာရနေဆဲပါ။\n\n Liverpool’s XI vs. Tottenham\n\n ဒီပွဲပြီးရင် ကာရာဘောင်းပွဲဖြစ်တာကြောင့် တောင့်တင်းတဲ့ လူစာရင်းကိုပဲ ပွဲထုတ်လာပါလိမ့်မယ်။ ခံစစ်ပိုင်း ၄ ယောက်တန်းက မပြောင်းလဲဘဲ ထရန့်၊ ကိုနတေး၊ ဗန်ဒိုက်၊ ရော်ဘတ်ဆန်တို့ကိုပဲ ထုတ်သုံးကာ ဒီရာသီ ကလော့ပ် အများဆုံး ပွဲထုတ်မယ့် ခံစစ်ကြောင်း ဖြစ်လာပါမယ်။\n\n",
"btext2":" အဓိက အပြောင်းအလဲက ကွင်းလယ်ပိုင်းမှာ လာမှာဖြစ်ပါတယ်။ ဖာဘင်ညို ခြေစွမ်း ကျဆင်းနေပြီး ကမ္ဘာဖလားကလည်း နီးလာတာကြောင့် သူ့ကို ဆက်တိုက် ပွဲကစားခွင့် မပေးဘဲ အနားပေးဖို့ ကလော့ပ် စီမံနိုင်ပါမယ်။ စိတ်ဝင်စားစရာက အင်္ဂလန် ၃ ယောက်တန်း ကွင်းလယ်လူကို ထုတ်သုံးမလားပဲ ဖြစ်ပါတယ်။\n\n ဟန်ဒါဆန်ကို အထိုင်ထားပြီး ရှေ့ရဲ့ ညာဘက်မှာ ဟာဗေး၊ ဘယ်ဘက်မှာ ကာတစ်ဂျုံးတို့ကို ထုတ်သုံးနိုင်ပါတယ်။ ပွဲကို ပိုမို ထိန်းချုပ်ဖို့ ရည်ရွယ်ရင်တော့ သီယေဂိုကို ဘယ်ခြမ်မှာ \n\nနေရာပေးနိုင်ပါတယ်။\n\n ဒီပွဲမှာ ဆာလာ စိတ်ကြိုက်ဖြစ်တဲ့ ၄-၃-၃ ပုံစံကို ခင်းမယ်လို့ ယူဆရပြီး ဒါဝင်ကို တောင်ပံနည်းနည်းထွက်ပြီး အတွင်းလူနေရာကို ဝင်စေမှာဖြစ်ကာ ဖာမင်နိုကတော့ ကွင်းလယ်ဘက်ကို ပြန်ဆင်းပေးမှာဖြစ်ပါတယ်။ ဆာလာကတော့ တောင်ပံနဲ့ အတွင်းလူနေရာကို ဝင်ထွက် ကစားပါမယ်။ ဒီရာသီမှာ ၄-၃-၃ စနစ်က ရုန်းကန်ထားရပေမယ့် တကယ်တမ်း ပြောရရင် ၄-၄-၂ နဲ့ အခြားသော စနစ်သစ်တွေကလည်း မထူးခြားလှပါဘူး။ အသင်း အဓိက လိုအပ်နေတဲ့ အားထုတ်မှု၊ ရဲရင့်မှု၊ ကြံ့ခိုင်တဲ့ စိတ်ဓါတ်တွေကို ဒီပွဲမှာ မြင်တွေ့ရဖို့ မျှော်လင့်ရပါတယ်။ Credit :လီဗာပူးသတင်းစုံ",
"btext3": " no ",
"imgurl1":"https://nyanaykhin.com/wp-content/uploads/2022/11/9276112022-678x381.jpg",
"imgurl2":"no",
"imgurl3":"no",
"video":"no"
 },
     {"ndate":"Nov 5, 2022",
"htext":"လီဗာပူးကို ရောက်လာလာပြီးချင်းမှာပဲ အားလုံးကို အထင်ကြီးစေတဲ့ အသင်းဖော် အကြောင်း ဟန်ဒါဆန် ပြောပြ",
"btext1":" ဟန်ဒါဆန်ဟာ လီဗာပူးမှာ ၁၁နှစ်ကြာ ရှိနေခဲ့တာဖြစ်ပြီး ကစားသမားသစ်ဖြစ်ဖြစ်၊ အကယ်ဒမီက တက်လာတဲ့ လူငယ်ကစားသမားပဲဖြစ်ဖြစ် ပထမအသင်း လေ့ကျင့်ရေးဆီ ရောက်လာတဲ့ ကစားသမားများစွာကို မြင်ဖူးခဲ့သူ ဖြစ်ပါတယ်။\n\n လေ့ကျင့်ရေးမှာ သူ့အတွက် ချက်ချင်း အထင်ကြီးစရာကောင်းခဲ့ပြီး အံ့ဩစေခဲ့တာ ဘယ်သူများဖြစ်မလဲလို့ မေးခံရချိန်မှာ အသင်းခေါင်းဆောင်က အခုလို ပြန်ဖြေပေးပါတယ်။\n\n “ ကျွန်တော် ဒီမှာရှိနေခဲ့တဲ့ ကာလတွေအတွင်း အဲ့လို ကစားသမားတွေ အများကြီး ရှိခဲ့ပါတယ်။ နောက်ဆုံး ကစားသမားကို ပြောပြရရင်တော့ လူးဝစ်ဒီယက်စ်ပဲ။ ကျွန်တော်တို့ ကစားချင်ခဲ့တဲ့ပုံစံ၊ ပရီးမီးယားလိဂ်ရဲ့ အရှိန်အဟုန်မှာ သူ မြန်မြန်ပဲ အထိုင်ကျခဲ့တာပါ။\n\n",
"btext2":" ပြည်ပကနေ ကစားသမားသစ်တွေ ရောက်လာတဲ့အချိန်မှာ လူတွေ အတော်များများ သူတို့အကြောင်း ပြောကြတာဟာ ပုံမှန်ပါပဲ။ သူက ပထမဆုံး အသင်းနဲ့ လေ့ကျင့်ရေးဆင်းချိန်မှာပဲ ကျွန်တော့်ကို အထင်ကြီးစေခဲ့တာပါ”လို့ ဟန်ဒါဆန်က ဆိုပါတယ်။\n\n လူးဝစ်ဒီယက်ဇ်ဟာ ဇန်နဝါရီမှာ ရောက်လာပြီးတည်းက ပရိသတ်တွေကိုတင် မဟုတ်ဘဲ နည်းပြနဲ့ အသင်းဖော်တွေထံက အထင်ကြီးမှုတွေကိုပါ ရခဲ့တာပါ။ သူဟာ လေ့ကျင့်ရေးမှာလည်း ကြိုးစားတဲ့ စံပြကစားသမားတစ်ယောက်အဖြစ် အသိအမှတ်ပြု ခံခဲ့ရပါတယ်။\n\n မဲလ်ဝုဒ်နဲ့ AXA လေ့ကျင့်ရေးစင်တာအသစ်မှာ ၁၁ နှစ် နေလာခဲ့တဲ့ ဟန်ဒါဆန်က ဒါတွေအားလုံးကို မြင်တွေ့ခဲ့ရတာပါ။ ဒါဆို လီဗာပူးကလပ်မှာ ရှိနေခွင့်ရဖို့ ဘာတွေ လိုအပ်မလဲ။ ဟန်ဒါဆန်ပြောတဲ့ အဓိက အရည်အသွေးနှစ်ခုကတော့ တကယ်ကို အရေးကြီးပါတယ်။\n\n",
"btext3": "ဟန်ဒါဆန်က “ အလုပ်ကြိုးစားမှု၊ ကိုယ့်ကိုယ်ကို ယုံကြည်မှုပေါ့။ အဲ့ဒီ့အရာနှစ်ခုက အသင်းမှာ အောင်မြင်မှုရဖို့ လမ်းကြောင်းမှန်ပေါ် ပို့ပေးမှာပါ။ ကလပ်နဲ့ အသင်းအတွက် စွန့်လွှတ်ချင်စိတ်ရှိရင် လီဗာပူးမှာ အောင်မြင်တဲ့ ကစားသမား ဘဝရဖို့ အခွင့်အရေးကောင်း ရှိနေပါပြီ ” လို့ ပြောကြားခဲ့တာ ဖြစ်ပါတယ်။ Credit လီဗာပူးသတင်းစုံ ",
"imgurl1":"https://nyanaykhin.com/wp-content/uploads/2022/11/18005112022-678x381.jpg",
"imgurl2":"https://nyanaykhin.com/wp-content/uploads/2022/11/9091112022-1536x859.jpg",
"imgurl3":"no",
"video":"no"
 },
    
        {"ndate":"Nov 4, 2022",
"htext":"စပါး vs လီဗာပူး ပွဲကြိုမှာ ခန့်မှန်းတိုင်း လွဲနေလို့ ဧည့်သည် အနိုင် ခန့်မှန်းပါမယ် ဆိုတဲ့ ဘီဘီစီမှ ခရစ်ဆက်တန်",
"btext1":" ဒီအပတ် တနင်္ဂနွေနေ့မှာတော့ စပါး vs လီဗာပူး ပွဲစဉ်ရှိနေပြီး ကမ္ဘာဖလား မတိုင်ခင် ထိပ်ဆုံး ၄ သင်းနေရာက အသင်းတွေနဲ့ ရမှတ် အရမ်း မကွာဖို့ ရလဒ်တစ်ခုရဖို့ လိုအပ်မှာ ဖြစ်ပါတယ်။\n\n ဒီအပတ်ပွဲအတွက် ဘီဘီစီမှ ဘောလုံး ခန့်မှန်းသူ ခရစ် ဆက်တန်ရဲ့ ခန့်မှန်းချက်တွေကို ဖော်ပြမှာ ဖြစ်ပါတယ်။\n\n ဆက်တန်က “ဆွန်ယောင်မင်ရဲ့ ဒဏ်ရာကတော့ တော့တင်ဟမ် စပါးအတွက် အတော်ဆိုးတဲ့ အချိန်မှ ဖြစ်လာတော့တာပါ။ စပါးရဲ့ အခြား တိုက်စစ်သမား နှစ်ဦး ဖြစ်တဲ့ ရစ်ချာလီဆန်နဲ့ ကူလူဆပ်စကီး တို့ကလည်း မကစားနိုင်ချိန် ဖြစ်နေပါတယ်။\n\n စပါး ပရိသတ်တွေ အတွက် တစ်ခုတည်းသော သတင်းကောင်းကတော့ ကျနော် လီဗာပူးဘက်က နေမှာပါ၊ ဒီရာသီ လီဗာပူး ပွဲ ကျနော် မှန်းသမျှ တော်တော်များမျာကလည်း လွဲချည်းနေတာလေ။\n\n ဒီပွဲမှာ ဒီတလော သီတင်းပတ်တွေ အတွင်း ဥရောပပွဲတွေမှာ သိပ်ကောင်းနေတဲ့ လီဗာပူးကို မြင်ရမှာလား၊ ပရီးမီးယားလိဂ်မှာ နော့တင်ဟမ် ဖောရက်စ် ပြီး လိဒ်စ်ကို ဆက်တိုက် ရှုံးလောက်အောင် ညံ့ထားတဲ့ လီဗာပူးကို မြင်ရမလား ကျနော်လည်း မသေချာဘူး။\n\n",
"btext2":" စပါးအသင်းကတော့ ပွဲတွေ အစ ဆိုးပေမယ့် ပြန်ယှဉ်ဖိုက်ပြီး အနိုင်ယူရာမှာ စပါယ်ရှယ်လစ်တွေ ဖြစ်နေတယ်။ ဆွန် မပါဘဲ သူတို့ ဒါမျိုး လုပ်ပြနိုင်မလားကတော့ ကြည့်ရမှာပေါ့။\n\n အန်တိုနီယို ကွန်တီနဲ့ ယာဂင်ကလော့ပ်တို့ မန်နေဂျာ နှစ်ဦးလုံးကတော့ သူတို့ ကစားသမားတွေ ဘယ်လောက် ပွဲပန်း နေတာကိုချည်း ညည်းညူနေကြတာပါ။ ဒီအချက် အရ ဆိုရင်တော့ ပွဲပန်းနေတဲ့ နှစ်သင်းရဲ့ ပျင်းစရာ တစ်ပွဲ မြင်ရဦးမှာပါပဲ။\n\n ကျနော့် အမြင်ကတော့ နှစ်သင်းလုံးက ပြောရခက်ပြီး ပွဲသိမ်းခါနီးရင် အစကနဲ့ လုံးဝ ကွဲပြားတာတွေ လုပ်ပြဦးမယ် လို့ ထင်ပါတယ်။ ဒီတော့ ကြည့်ရတာ ရင်ခုန်ရဦးမှာပါ။\n\n အတော်ကြီး စဉ်းစားလိုက်ရတယ် လို့ ဝန်ခံ ရမှာ ဆိုပေမယ့် အဆုံးမှာ လီဗာပူး အသာရသွားမယ်လို့ ကျေနာ်ကတော့ မှန်းချင်ပါတယ်။ ” လို့ သုံးသပ် ထားပါတယ်။\n\n ခရစ်ဆက်တန်ရဲ့ ခန့်မှန်းရလဒ်ကတော့ တော့တင်ဟမ် စပါး ၁-၂ လီဗာပူး ဖြစ်ပါတယ်။\n\n Credit လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/nn41122-678x381.jpg",
"imgurl2":"https://nyanaykhin.com/wp-content/uploads/2022/11/10341122022-1536x985.jpg",
"imgurl3":"no",
"video":"no"
 },{"ndate":"Nov 4, 2022",
"htext":"စပါး vs လီဗာပူးပွဲအတွက် ဘောလုံးပွဲ ခန့်မှန်းသူ ပေါလ်မာဆန်ရဲ့ ပွဲကြို သုံးသပ်ချက်နဲ့ ရလဒ်ခန့်မှန်း",
"btext1":"ဒီအပတ် စပါး vs လီဗာပူးပွဲအတွက် ဘောလုံးပွဲ ခန့်မှန်းသူ ပေါလ်မာဆန်ရဲ့ သုံးသပ်ချက်နဲ့ ရလဒ်ခန့်မှန်းချက်ကို ဖော်ပြသွားပါမယ်။\n\n ပေါလ်မာဆန် သုံးသပ်ချက်။ ။ ဒါက ပွဲကြီးတစ်ပွဲပါပဲ။ ဒီအပတ်မှာ မန်စီးတီးက သူတို့ပွဲကို နိုင်မှာဖြစ်လို့ လီဗာပူးတို့ ပွဲမကစားခင်ကိုပဲ ပြိုင်ဘက်နဲ့ ၁၆ မှတ်ထိ ကွာဟသွားမှာပါ။\n\n အကယ်လို့ အခြားအသင်းကြီးတွေက သူတို့ရဲ့ ပွဲတွေကို အနိုင်ရသွားမယ်ဆိုရင် ဒီအပတ်မှာတင် လီဗာပူးက ထိပ်ဆုံး ၅ သင်းနဲ့ ၁၀ မှတ်လောက် ပြတ်သွားနိုင်ပါတယ်။ သူတို့ ထိပ်ဆုံး ၄ နေရာထဲ ဝင်နိုင်ဖို့ ပြန်ကြိုးစားရပါလိမ့်မယ်။",
"btext2":"လီဗာပူးက နာပိုလီ၊ အေဂျက်၊ မန်စီးတီးတို့ကို အနိုင်ယူပြီး လိဒ်စ်နဲ့ ဖောရက်စ်တို့ကို အရေးနိမ့်ခဲ့တယ်။ သူတို့ အဲ့ပွဲတွေကို အနိုင်ရမယ်ဆိုရင် အဆင့် ၆ နေရာထိ တက်နိုင်မှာပါ။ ကလော့ပ်က အတော်လေး ခေါင်းကုပ်နေရပါလိမ့်မယ်။ အပတ်တိုင်းမှာ လီဗာပူးနဲ့ ထိပ်ဆုံး အသင်းတွေကြား ရမှတ်ကွာဟမှုက ပိုကြီးမားလာရတယ်။ ဒီပွဲကို သူတို့ ရှုံးလို့ မရပါဘူး။\n\n လူတွေက ဘောလုံးရာသီက အရှည်ကြီး ကျန်သေးတယ် ပြောနေကြတယ်။ အဲ့တာက ပြဿနာ မဟုတ်ပါဘူး။ လိဒ်စ်နဲ့ ဖောရက်စ်ကို နိုင်ခဲ့မယ်ဆိုရင် ဒီအပတ်ပွဲ သရေကျလို့လည်း လီဗာပူးအတွက် ကိစ္စမရှိဘူး။ အခုတော့ သူတို့ အခက်တွေ့တဲ့ အခြေအနေကို ရောက်နေတယ်။\n\n ထိပ်ဆုံး ၅ သင်းကို ၁၀ မှတ်ကျော် အကွာကနေ ပြန်လိုက်ဖို့က ခက်ပါတယ်။ တစ်သင်း၊ နှစ်သင်းကို ပြန်လိုက်လို့ ရကောင်း ရလိမ့်မယ်။ အသင်းအားလုံးကို ပြန်လိုက်ဖို့ မဖြစ်နိုင်ပါဘူး။ တိုက်စစ်က လိုသလောက် ဂိုးတွေမရတာကလည်း ဒီရာသီ လီဗာပူးရဲ့ ပြဿနာပါ။\n\n လူတိုင်းက ဒီရာသီ ဖာဘင်ညို ပြေးပြေးလွှားလွှား မကစားတာကိုပဲ ပြောနေကြတယ်။ သူက ဒီရာသီမှာ ဒဏ်ရာတွေကြောင့် အပါအဝင် ပုံစံကောင်း မရှိပါဘူး။ ကျနော်ကတော့ သူက ကစားသမားကောင်းလို့ ထင်ပါတယ်။ သူတစ်ယောက်ထဲ မဟုတ်ဘဲ လီဗာပူး ကွင်းလယ်က လက်တလော အလုပ်မဖြစ်ပါဘူး။\n\n ဆွန်၊ ကူလူဆပ်စကီ၊ ရစ်ချာလီဆန်တို့ ဒဏ်ရာရနေပြီး ကိန်းက တိုက်စစ်မှာ တစ်ယောက်ထဲ ကစားနေရတယ်။ ဒီရာသီ ကြည့်ရတဲ့ စပါးပွဲတွေအရ ကိန်းက တစ်ယောက်ထဲ အားလုံးကို မလုပ်နိုင်ပါဘူး။ စပါးကို အဝေးကွင်းမှာ သွားရောက် ရင်ဆိုင်ရတာကို လီဗာပူးတို့ သဘောကျမှာပါ။ ဒီပွဲကို သူတို့ နိုင်ပါလိမ့်မယ်။\n\n ပေါလ်မာဆန် ခန့်မှန်းချက်။ ။ Tottenham Hotspur 1-2 Liverpool\n\nCredit လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/11/10231142022-678x381.jpg",
"imgurl2":"https://nyanaykhin.com/wp-content/uploads/2022/11/10251142022.jpg",
"imgurl3":"no",
"video":"no"
 },
       {"ndate":"Nov 4, 2022",
"htext":"ဘယ်သူ ဂိုးသွင်းသွင်း ရပါတယ် ပရီးမီးယားလိဂ်မှာ ရလဒ်တွေ ပြန်ကောင်းဖို့ လိုတယ်လို့ ဖွင့်ပြောလာတဲ့ ဆာလာ",
"btext1":" ဆာလာက နာပိုလီပွဲမှာ ကိုယ်တိုင် ဂိုးသွင်းယူနိုင်ခဲ့တာအတွက် စိတ်သက်သာရာ ရနေခဲ့ပါတယ်။ နူးညက်စ်ရဲ့ ခေါင်းတိုက်ချက် နာပိုလီ ဂိုးသမား မီရတ် ကာကွယ်ရာက ဝင်လား မဝင်လား မသေချာတဲ့ အနေအထားမှာ ဆာလာ ပြေးဝင် ပိတ်သွင်းခြင်းက နိုင်ပွဲအတွက် ပထမဆုံး သွင်းဂိုး ဖြစ်စေခဲ့တာပါ။\n\n ဆာလာကတော့ အသင်းနိုင်ပွဲရရေး ဘယ်သူပဲ ဂိုးသွင်းပါစေ အဆင်ပြေတယ်လို့ ပြောဆိုခဲ့သလို ဒီအပတ် စပါးကို ရင်ဆိုင်ရမယ့် ပရီးမီးယားလိဂ်ပွဲမှာ ရလဒ်ကောင်း ရယူနိုင်ဖို့ မျှော်လင့်နေပြီ ဖြစ်ပါတယ်။",
"btext2":"ဆာလာက “ ဘယ်သူဂိုးသွင်းသွင်း ရပါတယ်။ အဓိကက အသင်း အနိုင်ရဖို့ပဲ။ တိုက်စစ်မှူးတစ်ယောက် အနေနဲ့ ကျွန်တော် ဂိုးသွင်းရတာကြိုက်တယ်။ ဒါဝင်လည်း ကြိုက်တယ်။ နာပိုလီပွဲမှာ ကျွန်တော်တို့ နှစ်ယောက်လုံး ဂိုးသွင်းခဲ့ပါတယ်။\n\n နိုင်ပွဲက ကျွန်တော်တို့ကို ပိုပြီး ယုံကြည်မှုရစေလိမ့်မယ်။ အထူးသဖြင့်ကတော့ ကစားပုံကောင်းခဲ့တာကြောင့်ပေါ့။ ကျွန်တော်တို့ ဘောလုံးရရ မရရ ကောင်းကောင်းလုပ်ခဲ့တယ်။ ဆုံးရှုံးသွားတဲ့ဘောလုံးကို အမြန် ပြန်လိုက်ဖို့ ကြိုးစားခဲ့ပါတယ်။ ",
"btext3": "ပရီးမီးယားလိဂ်မှာ ကျွန်တော်တို့ အခြေအနေက မကောင်းပေမယ့် ဒီနိုင်ပွဲကနေ နည်းနည်းဖြစ်ဖြစ် တွန်းအားပေးနိုင်ဖို့ မျှော်လင့်ပါတယ်။ လိဂ်မှာ ကျွန်တော်တို့ နိုင်ပွဲတွေ ပိုရဖို့ပဲ လိုအပ်တာပါ ” လို့ မှတ်ချက်ပေးခဲ့တာဖြစ်ပါတယ်။\n\n ဆာလာဟာ ချန်ပီယံလိဂ်မှာ သွင်းဂိုး ၇ ဂိုးမြောက်ရထားပြီး အမ်ဘတ်ပီနဲ့အတူ ဒီရာသီ ချန်ပီယံလိဂ်ရဲ့ သွင်းဂိုး အများဆုံး တိုက်စစ်သမား နေရာကို ပူးတွဲ ရယူထားတာပါ။ ဒါပေမယ့် ပရီးမီးယားလိဂ်မှာတော့ အနည်းငယ် ရုန်းကန်နေရပြီး လိဂ်ကို ၄ ဂိုးပဲ ရထားတာ ဖြစ်ပါတယ်။\n\n Credit လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/104511320221-678x381.jpg",
"imgurl2":"https://nyanaykhin.com/wp-content/uploads/2022/11/10451132022.jpg",
"imgurl3":"no",
"video":"no"
 },
      {"ndate":"Nov 3, 2022",
"htext":"နာပိုလီ တိုက်စစ်သမား ကာဗာရာကို သဘောကျတဲ့ အကြောင်းတွေ ထုတ်ပြောခဲ့တဲ့ ယာဂင်ကလော့ပ်",
"btext1":" ကာဗာရာဟာ အန်ဖီးမှာ ဂိုးမသွင်းနိုင်ခဲ့ပေမယ့် ကလော့ပ်က အသက် ၂၁ နှစ် အရွယ် ဂျော်ဂျီယာ တိုက်စစ်သမားကို သဘောကျကြောင်း မှတ်ချက်ပေးလာခဲ့ပါတယ်။\n\n လျင်မြန်၊ ကျွမ်းကျင်ပြီး ပြိုင်ဘက်ကို ရင်ဆိုင်ဖို့ မကြောက်တဲ့ တိုက်စစ်သမားရဲ့ အရည်အချင်းကို ကလော့ပ်အတွက် အထင်ကြီးစရာ ဖြစ်ခဲ့တာပါ။ သူဟာ မထင်မရှား ကစားသမားဘဝကနေ ဒီရာသီမှာ ရေပန်းအစားဆုံး တိုက်စစ်သမား ဖြစ်လာခဲ့ပြီး အန်ဖီးမှာ ထရန့်ကို ဒုက္ခတွေ ပေးခဲ့တာ ဖြစ်ပါတယ်။\n\n ထရန့်နဲ့ ကာဗာရာကြား ထိပ်တိုက်တွေ့ဆုံမှုနဲ့ ပတ်သက်ပြီး ကလော့ပ်က ပြောရာမှာ “ ကာဗာရာက ကစားသမားကောင်းပါ။ နှစ်ယောက်လုံး ကောင်းတယ်ဆိုတော့ တစ်ယောက်ကို ရွေးရတာ ခက်ပါတယ်။ ထရန့် ထိန်းဖို့ခက်ခဲခဲ့တဲ့ အခြေအနေ တစ်ခု၊ နှစ်ခု အကြောင်းကို လူတွေ ပြောကြလိမ့်မယ် ထင်ပါတယ်။\n\n",
"btext2":"ဒါပေမယ့် ကာဗာရာက တကယ်တော်ပါတယ်။ တကယ်ပဲ လျင်မြန်တယ်။ သူ့ရဲ့ ထိုးဖောက်မှု အခြေအနေတွေမှာ ဆိုရင် ကျနော်တို့ဘက်က အတူတကွ စုစည်းပြီး ခုခံကာကွယ်ဖို့ လိုပါတယ်။ ပထမ လှုပ်ရှားမှုမှာ သူအသာရသွားတာနဲ့ သူက ကျော်ဖြတ်ပြေးပြီပဲ။\n\n သူ့နားကို ဘောလုံးရောက်လာတဲ့အခါ ကိုယ့်ဘက်က အနေအထားမှန်မှာ ရှိနေဖို့ ကြိုးစားရတယ်။ ဒါပေမယ့် အဲ့လို မလုပ်နိုင်ရင် ဘောလုံးကို ကာကွယ်ဖို့ လိုပါတယ်။ ဘာလို့လဲဆိုတော့ သူက လျင်မြန်တယ်၊ ရဲရင့်တယ်၊ အထဲဝင်လိုက် အပြင်ထွက်လိုက်နဲ့ အမြဲတမ်း အခက်တွေ့အောင် လုပ်ပါတယ်။\n\n ထရန့်က သူ့ကို ကောင်းကောင်းရင်ဆိုင်ခဲ့တယ်လို့ ထင်ပါတယ်။ သူ ဒုတိယလူ ဖြစ်ခဲ့တဲ့ အခြေအနေ တစ်ခုနှစ်ခုကြောင့် စိတ်မပျက်သွားဘဲ ပွဲကို အာရုံစိုက်ခဲ့တယ်။ ဒီည ထရန့်ရဲ့ ကစားပုံကို ကျွန်တော် သဘောကျခဲ့ပါတယ် ” လို့ ပြောကြားခဲ့တာ ဖြစ်ပါတယ်။\n\n ",
"btext3": " ကာဗာရာ နာပိုလီကစားသမားဘဝ ပြိုင်ပွဲစုံ ၁၇ ပွဲသာ ကစားထားပေမယ့် ကိုယ်တိုင် ၈ ဂိုးသွင်း၊ ၁၀ ဂိုး ဖန်တီးပေးနိုင်ခဲ့ပြီး ဥရောပမှာ လျင်လျင်မြန်မြန် ထင်ပေါ်လာခဲ့တာ ဖြစ်ပါတယ်။ နွေရာသီကမှ နာပိုလီကို ရောက်လာခဲ့တာဖြစ်ပေမယ့် ကာဗာရာ အပေါ် စိတ်ဝင်စားသူတွေ မနည်းပါဘူး။\n\n လီဗာပူးကလည်း အဲ့လို အသင်းတွေထဲ ပါဝင်နေပေမယ့် နာပိုလီက သူ့ကို ထွက်ခွာခွင့်ပေးဖို့ ဆန္ဒရှိမှာ မဟုတ်သလို ရောင်းထုတ်ရမယ်ဆိုရင် မြင့်မားတဲ့ ပမာဏ တောင်းဆိုသွားဖွယ် ရှိနေတာ ဖြစ်ပါတယ်။\n\n Credit လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/7241132022-678x381.jpg",
"imgurl2":"https://nyanaykhin.com/wp-content/uploads/2022/11/72411320221-1536x916.jpg",
"imgurl3":"no",
"video":"no"
 },
     {"ndate":"Nov 3, 2022",
"htext":"စပါးကြယ်ပွင့်ဟာ လီဗာပူးအတွက် အရမ်းကောင်းတဲ့ ကစားသမား ခေါ်ယူမှု ဖြစ်လာလ်ိမ့်မယ်လို့ ဆိုလိုက်တဲ့ ဟာမန်",
"btext1":"လီဗာပူး ကွင်းလယ်လူဟောင်း ဟာမန်းက ဆွန်ဟောင်မင်း အနေနဲ့ တော့တင်ဟမ် ကနေ လီဗာပူးကို ပြောင်းရွေ့သင့်တယ်လို့ ပြောလိုက်ပြီး တောင်ကိုရီးယား လက်ရွေးစင်ဟာ ယာဂန်ကလော့ အတွက် တအားကောင်းတဲ့ ခေါ်ယူမှု ဖြစ်လာလိမ့်မယ်လို့ သူယုံကြည်ကြောင်း ဆိုလိုက်ပါတယ်။ မကြာသေးမီက ထွက်ပေါ်နေတဲ့ သတင်းများ အရ ဆွန်ဟာ ရာသီကုန်မှာ စပါးကနေ ထွက်ခွာဖို့ စဉ်းစားနေတယ်လို့ သိရပြီး ၎င်းကို စိတ်၀င်စားနေတဲ့ အသင်းတွေထဲမှာ လီဗာပူးလည်း ပါ၀င်နေတယ်လို့ သတင်းတွေ ထွက်နေပါတယ်။ ဆွန်ဟာ ပြီးခဲ့တဲ့ ရာသီက ပရီးမီးယားလိဂ်မှာ ၂၃ ဂိုး သွင်းယူကာ ဆာလားနဲ့ အတူ ရွှေဖိနပ်ဆုကို ပူးတွဲ ဆွတ်ခူးနိုင်ခဲ့သူ ဖြစ်ပြီး ၎င်းဟာ စပါး အတွက် ပြိုင်ပွဲစုံ ၃၄၃ ပွဲမှာ ၁၃၆ ဂိုးထိ သွင်းယူပေးထားခဲ့ပါတယ်။ ၎င်းဟာ လွန်ခဲ့တဲ့ ၂၀၁၈-၁၉ ရာသီက စပါးကို ချန်ပီယံလိဂ် ဖိုင်နယ် တက်ရောက်အောင် ကူညီပေးခဲ့သူ ဖြစ်ပြီး လန်ဒန်ကို ရောက်လာပြီးနောက် စပါးရဲ့ Player of the Season ကို ၃ ကြိမ် ရထားခဲ့ပြီး ဖြစ်ပါတယ်။\n\n ဟာမန်းက “ဆွန်ဟာ တအားကို တော်တဲ့ ကစားသမားပါ။ သူဟာ လီဗာပူး အတွက် အရမ်းကို ကောင်းတဲ့ ကစားသမား ခေါ်ယူမှု ဖြစ်လာနိုင်ပါတယ်။ ကျွန်တော်ဟာ ဆွန်ရဲ့ အမာခံ ပရိတ်သတ် တစ်ဦး ဖြစ်ပါတယ်။ သူဟာ နည်းစနစ်ပိုင်း တအားကို ကြွယ်၀လှတဲ့ အပြင် ဘယ်ခြေကော ညာခြေနဲ့ပါ ဂိုးတွေ သွင်းယူနိုင်စွမ်း ရှိနေသူပါ။ ပြီးတော့ သူဟာ တအားကို Smart ဖြစ်တဲ့ ကစားသမား ဖြစ်ကာ လီဗာပူး အတွက် တကယ်ကောင်းတဲ့ အားဖြည့်မှု ဖြစ်လာနိုင်ပါတယ်။ လီဗာပူး တာ၀န်ရှိသူတွေ အနေနဲ့ ဆွန်ကို ခေါ်ယူဖို့ အရေးကို အသေအချာ စဉ်းစားစေချင်ပါတယ်။\n\n",
"btext2":"  ဒါပေမယ့် ကျွန်တော်တို့ သိကြတဲ့ အတိုင်းပဲ လီဗာပူးဟာ ငွေကြေး များစွာ သုံးစွဲနိုင်တဲ့ အသင်း မဟုတ်သလို ပိုင်ရှင်တွေ ကလည်း ငွေသိပ်မထုတ်ပါဘူး။ ဆွန်ရဲ့ ပြောင်းရွေ့ကြေးဟာ အတော်လေးကို မြင့်မား နေလိမ့်မယ်လို့ ကျွန်တော် ထင်ပါတယ်။ အကယ်၍ သူ့ကို ခေါ်ယူဖို့ အတွက် အခွင့်အရေးကောင်း ရလာခဲ့မယ် ဆိုရင် ဆွန်ဟာ လီဗာပူးဟာ အရမ်းကို ကောင်းတဲ့ ကစားသမား ဖြစ်လာနိုင်ပါတယ်” လို့ ပြောသွားပါတယ်။\n\n တော့တင်ဟမ်ဟာ အန်တိုနီယိုကွန်တီရဲ့ လက်အောက်မှာ တာထွက်ကောင်းနေခဲ့ကာ ပရီးမီးယားလိဂ် အဖွင့်ပွဲစဉ် ၁၃ ပွဲ အပြီးမှာ အမှတ်ပေးဇယားရဲ့ အဆင့် ၃ နေရာမှာ ရပ်တည်နေပါတယ်။ လီဗာပူး ကတော့ ပရီးမီးယားလိဂ်မှာ ဆိုးရွားတဲ့ form ကို ပြသနေပြီး နောက်ဆုံး ကစားခဲ့တဲ့ လိဂ်ပွဲစဉ် ၂ ပွဲမှာ နော့တင်ဟမ်ဖောရက်စ် နဲ့ လိဒ် တို့ကို ဆက်တိုက် ရှုံးနိမ့်ထားခဲ့ ပါတယ်။",
"btext3": "ကလော့ရဲ့ အသင်းဟာ ပြီးခဲ့တဲ့ရာသီက တစ်ရာသီအတွင်း ဖလား လေးလုံး ဆွတ်ခူးနိုင်ရန် အတော်လေးကို နီးစပ်ခဲ့တဲ့ အသင်း ဖြစ်ပြီး လက်ရှိမှာတော့ လိဂ်ပွဲစဉ် ၁၂ ပွဲမှာ နိုင်ပွဲ ၄ ပွဲသာ ရကာ အဆင့် ၉ နေရာကို ရောက်နေပါတယ်။ တော့တင်ဟမ်ဟာ လာမည့် တနင်္ဂနွေနေ့ အိမ်ကွင်းမှာ လီဗာပူးကို လက်ခံ ကစားရမှာ ဖြစ်ပြီး ဒါဟာ လာမည့် weekend ရဲ့ ပွဲကြီးပွဲကောင်း ဖြစ်ပါတယ်။",
"imgurl1":"https://sportsmyanmar.com/wp-content/uploads/2022/11/received_837129780806985.jpeg",
"imgurl2":"https://sportsmyanmar.com/wp-content/uploads/2022/11/IMG_20221103_122622-300x180.jpg",
"imgurl3":"https://sportsmyanmar.com/wp-content/uploads/2022/11/received_630985215475939-300x158.jpeg",
"video":"no"
 },  
      {"ndate":"Nov 3, 2022",
"htext":"ရှုံးထွက် အဆင့်မှာ ရီးရဲ ၊ ဘိုင်ယန် ၊ ဘင်ဖီကာ ၊ ပေါ်တို တို့ ထဲက တစ်သင်းသင်းနဲ့ ထိပ်တိုက်တွေ့ရမယ့် လီဗာပူး",
"btext1":"ရှုံးထွက် အဆင့်မှာ ရီးရဲ ၊ ဘိုင်ယန် ၊ ဘင်ဖီကာ ၊ ပေါ်တို တို့ ထဲက တစ်သင်းသင်းနဲ့ ထိပ်တိုက်တွေ့ရမယ့် လီဗာပူး\n\n ချန်ပီယံလိဂ် အုပ်စု ပွဲစဉ်တွေ အားလုံးကို မနေ့ညက ယှဉ်ပြိုင် ကစားပြီးသွားပြီ ဖြစ်ပါတယ်။ 16 သင်း ရှုံးထွက် အဆင့်ကို တက်ရောက်လာတဲ့ အသင်းတွေကို ကြည့်လိုက်မယ် ဆိုရင် အင်္ဂလန် ကလပ် 4 သင်း ၊ ဂျာမန် ကလပ် 4 သင်း ၊ အီတလီ 3 သင်း ၊ ပေါ်တူဂီ 2 သင်း နဲ့ ဘယ်လ်ဂျီယံ ၊ ပြင်သစ် ၊ စပိန် တို့က တစ်သင်းဆီ အသီးသီး တက်ရောက်နိုင်ခဲ့ကြပါတယ်။\n\n အုပ်စု ပထမ ရရှိတဲ့ အသင်းများ – နာပိုလီ ၊ ပေါ်တို ၊ ဘိုင်ယန် ၊ စပါး ၊ ချဲဆီး ၊ ရီးရဲ ၊ မန်စီးတီး ၊ ဘင်ဖီကာ အုပ်စု ဒုတိယ ရရှိတဲ့ အသင်းများ – လီဗာပူး ၊ ကလပ် ဘရု ၊ အင်တာ ၊ ဖရန့်ဖတ် ၊ အေစီ မီလန် ၊ လိုက်ပ်ဇစ် ၊ ဒေါ့မွန် ၊ ပီအက်စ်ဂျီ",
"btext2":"ပရီးမီးယားလိဂ် ကလပ်တွေကို ကြည့်လိုက်မယ် ဆိုရင် လီဗာပူး ကလွဲလို့ မန်စီးတီး ၊ ချဲဆီး ၊ စပါး တို့ဟာ အုပ်စုဗိုလ်နေရာကို ရယူနိုင်ခဲ့ကြတာမို့ ၊ ရှုံးထွက် အဆင့်မှာ လီဗာပူး ရဲ့ ပြိုင်ဘက် ဖြစ်နိုင်ချေ အသင်းအရေအတွက်က တော်တော်လေးကို နည်းပါးသွားခဲ့ပါတယ်။\n\n ရှုံးထွက် အဆင့်မဲခွဲ ပွဲစဉ်တွေကို လာမယ့် နိုဝင်ဘာလ 7 ရက်နေ့ ၊ မြန်မာ စံတော်ချိန် ညနေ 5.30 နာရီ အချိန်မှာ ကျင်းပမှာ ဖြစ်ပါတယ်။\n\n စည်းကမ်းချက်တွေကတော့ 16 သင်း ရှုံးထွက် ပွဲစဉ်အဖြစ် အုပ်စု ပထမ ရတဲ့ အသင်းနဲ့ ဒုတိယ ရတဲ့ အသင်းက ထိပ်တိုက်ရင်ဆိုင်ကာ ကစားရမှာပါ။ ဒီလို ကစားတဲ့နေရာမှာ တစ်နိုင်ငံတည်း ကလပ်အချင်းချင်း ထိပ်တိုက်တွေ့ဆုံခွင့် မရှိသလို ၊ တစ်အုပ်စုထဲ ကျခဲ့တဲ့ အသင်းတွေလဲ ထိပ်တိုက်တွေ့ဆုံမှာ မဟုတ်ပါဘူး။\n\n ဒါကြောင့် လီဗာပူးဟာ ရှုံးထွက် အဆင့်မှာ ဘိုင်ယန် ၊ ရီးရဲ မက်ဒရစ် ၊ ဘင်ဖီကာ ၊ ပေါ်တို တို့ အသင်းတွေထဲက တစ်သင်းသင်းနဲ့ ထိပ်တိုက်တွေ့ဆုံသွားမှာပါ။\n\n သင်္ချာ Probability နည်းအရ ချဉ်းကပ်ကြည့်မယ် ဆိုရင် အုပ်စု ပထမ ရရှိတဲ့ ပေါ်တို ၊ ဘင်ဖီကာ ၊ ရီးရဲ မက်ဒရစ် တို့ဟာ အုပ်စု ဒုတိယ အသင်းတွေထဲမှာ သူတို့နဲ့ နိုင်ငံတူ ကလပ်အသင်း တစ်သင်းမှ ပါဝင်ခြင်း မရှိတာကြောင့် အခြား အုပ်စု ဒုတိယတွေ အားလုံးနဲ့ ထိပ်တိုက်တွေ့ဖို့ ရာခိုင်နှုန်းတူရှိပါတယ်။",
"btext3": "သို့သော် ဘိုင်ယန် မြူးနစ် ကတော့ အုပ်စု ဒုတိယ အသင်းတွေ ထဲမှာ ဂျာမန် ကလပ်တွေ ဖြစ်တဲ့ ဖရန့်ဖတ် ၊ လိုက်ပ်ဇစ် ၊ ဒေါ့မွန် တို့နဲ့ ရှောင်ရှားရမှာ ဖြစ်သလို ၊ တစ်အုပ်စုတည်း ကစားခဲ့ရတဲ့ အင်တာမီလန် နဲ့ပါ တွေ့ဆုံမှာ မဟုတ်ပါဘူး။ ဒါကြောင့် ဘိုင်ယန် မြူးနစ် ဟာ အုပ်စု ဒုတိယ ရတဲ့ အသင်းတွေထဲက ကလပ် ဘရု ၊ လီဗာပူး ၊ ပီအက်စ်ဂျီ ၊ အေစီ မီလန် တို့နဲ့ပဲ ထိပ်တိုက်တွေ့ရမှာပါ။\n\n သင်္ချာနည်း အရ ဖြစ်နိုင်ချေ အရှိဆုံး အလားအလာကို ဆွဲထုတ်ကြည့်ရရင် လီဗာပူး ဟာ ဘင်ဖီကာ ၊ ပေါ်တို ၊ ရီးရဲ မက်ဒရစ် တို့ထက် ဘိုင်ယန် မြူးနစ် နဲ့ တွေ့ဖို့က 2 ဆ နီးပါး အထိ ပိုများနေတာ တွေ့ရမှာ ဖြစ်ပါတယ်။\n\n တကယ်လို့ ဘိုင်ယန် နဲ့သာ တွေ့မယ် ဆိုရင် မာနေး နဲ့ လီဗာပူးတို့ ရင်ဆိုင်ရမယ့် အနေအထားက ဇာတ်လမ်းကောင်း တစ်ပုဒ် ဖြစ်လာနိုင်ပြီး ၊ ဘင်ဖီကာ နဲ့သာ ဆိုရင် နူနက် ရဲ့ ပေါ်တူဂီ အိမ်ပြန်ခရီး ပုံပြင်တွေက လှပနေဦးမှာပါ။\n\n ပေါ်တို ကတော့ လီဗာပူး နဲ့ လုံး၀ မတွေ့ပါစေနဲ့လို့ အကြိမ်ရေ အများဆုံး ဆုတောင်းနေမယ့် အသင်းမျိုးဖြစ်ပြီး ၊ လီဗာပူး ကလဲ အစဉ်အလာ ဆိုးလွန်းတဲ့ ရီးရဲ မက်ဒရစ် ကို ရှောင်ရှားချင်မှာ သေချာနေပါတယ်။\n\n Credit football bible",
"imgurl1":"https://taunggyi.xyz/may/wp-content/uploads/2022/11/liverpool_20team-735x400.png",
"imgurl2":"https://taunggyi.xyz/may/wp-content/uploads/2022/11/Fgl0gg6X0AI7gme-300x200.jpg",
"imgurl3":"https://taunggyi.xyz/may/wp-content/uploads/2022/11/FgZR_tVXkAEthnv-276x300.jpg",
"video":"no"
 },
     {"ndate":"Nov 3, 2022",
"htext":"နာပိုလီပွဲအပြီးမှာ သူ အကြိုက်ဆုံး တိုက်စစ်နေရာအတွက် နည်းပြကလော့ပ်ထံ သတင်းစကားပါးခဲ့တဲ့ ဆာလာ",
"btext1":"နာပိုလီကို နောက်ကျဂိုး ၂ ဂိုးနဲ့ အနိုင်ရခဲ့တဲ့ပွဲအပြီးမှာ ဆာလာဟာ သူ့စိတ်ကြိုက်နေရာနဲ့ ပတ်သက်လို့ ယာဂင်ကလော့ပ်ထံ မက်ဆေ့ပေးပို့ခဲ့ပါတယ်။\n\n ၈၅ မိနစ်မှာ နူညက်ရဲ့ ခေါင်းတိုက်ဘောကို အဲလက်စ် မီရတ် ကာကွယ်ခဲ့ပေမယ့် ဆာလာက ဝင်ပိတ်ပြီး ဦးဆောင်ဂိုး သွင်းယူခဲ့တာပါ။ နာကျင်အချိန်ပိုမှာ နူးညက်စ်က ဗန်ဒိုက်ရဲ့ ကနဦး ကန်ချက်ကနေ ပြန်ထွက်လာတဲ့ ဘောလုံးကို အလားတူ အဆုံးသတ်ခဲ့ပြီး ဒုတိယ အနိုင်ဂိုး ရရှိစေခဲ့တာဖြစ်ပါတယ်။\n\n ကလော့ပ်ဟာ လိဒ်စ်ကို ၂-၁ နဲ့ ရှုံးခဲ့တဲ့ပွဲ လူစာရင်းကို ၄ နေရာ အပြောင်းအလဲ လုပ်လာခဲ့ကာ ဆာလာကို ညာတောင်ပံ၊ ကာတစ်ဂျုံးစ်ကို ဘယ်တောင်ပံနဲ့ ဖာမင်နိုကို ဗဟိုမှာထားပြီး ၄-၃-၃ ကစားကွက်ကို ပြန်သုံးခဲ့တာဖြစ်ပါတယ်။\n\n ဒါဟာ အရင်အပတ်တွေမှာ တိုက်စစ်သမား ၄ ယောက်ပါတဲ့ ၄-၄-၂ ကစားကွက်၊ တိုက်စစ်သမား ၃ ဦးပါတဲ့ စိန်ပွင့်ပုံစံ ၄-၄-၂ ကစားကွက်တွေကို ပြောင်းလဲအပြီး မူလလက်ဟောင်း ၄-၃-၃ ကို ပြန်သုံးခဲ့တာဖြစ်တယ်။ ဆာလာကတော့ သူအသားကျခဲ့တဲ့ စနစ်ဟောင်းမှာ ပြန်ကစားရတဲ့အပေါ် ပိုမို ပျော်ရွှင်မိကြောင်း ဝန်ခံခဲ့ပါတယ်။\n\n BT Sport ရဲ့ ၄-၃-၃ ကစားကွက်က သူ့အတွက် ပိုလွယ်ကူစေလား မေးမြန်းမှုကို ဆာလာက “ ဒါမျိုးတွေက ကျွန်တော့်အလုပ် မဟုတ်ပါဘူး။ နည်းပြရဲ့ အလုပ်ပါ ” လို့ မှတ်ချက်ပေးပါတယ်။ ဒါဆို ၄-၃-၃ က သူ့ကို ကစားရ ပိုမို လွယ်ကူစေလားလို့ မေးခဲ့ချိန်မှာတော့ “ ဟုတ်ပါတယ်” လို့ ဆာလာက ပြန်ဖြေပေးခဲ့ပါတယ်။ ",
"btext2":"BT Sport ကပဲ ၄-၃-၃ ကစားကွက်ကို ပိုပြီး သက်တောင့်သက်သာ ဖြစ်တယ်လို့ ခံစားရလား ဆိုပြီး ထပ်မေးရာမှာ ဆာလာက\n\n “ ဘယ်နေရာမဆို ကျွန်တော့်ကို သက်တောင့်သက်သာ ဖြစ်စေပါတယ်။ ကျွန်တော် ကစားရတဲ့ နေရာကို ကျေနပ်ပါတယ်။ ၅နှစ် ၆နှစ်လောက် ဒီနေရာမှာ (၄-၃-၃ ညာတောင်ပံ) ကစားခဲ့တာပါ။ ဒါကြောင့် ကျွန်တော့်အတွက် ဒီနေရာက အကောင်းဆုံးပဲလို့ ပြောရမယ်။\n\n ဒါပေမယ့် ကျွန်တော်က နည်းပြ မဟုတ်ဘူးလေ။ နည်းပြကသာ နည်းဗျူဟာတွေကို ဆုံးဖြတ်ရတာပါ၊ ကစားသမားတွေဖြစ်တဲ့ ကျွန်တော်တို့ကတော့ ခေါင်းဆောင်နောက်ကို လိုက်ရမှာပါပဲ ” လို့ ဖြေကြားခဲ့တာ ဖြစ်ပါတယ်။\n\nCredit လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/11/10451132022-678x381.jpg",
"imgurl2":"https://nyanaykhin.com/wp-content/uploads/2022/11/104511320221.jpg",
"imgurl3":"no",
"video":"no"
 }
     
     
     
]
