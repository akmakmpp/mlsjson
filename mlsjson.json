[
     {"ndate":"Sept 1, 2022",
"htext":"လိုင်မာအတွက် နောက်ဆုံး ကမ်းလှမ်းမှု စီစဉ်ထားခြင်းနဲ့ လီဗာပူးအသင်း ကွင်းလယ်လူသစ် ရဖို့ ပိုခက်ခဲလာ",
"btext1":"ဗြိတိန်စံတော်ချိန်အရ ဒီကနေ့ဟာ အပြောင်းအရွှေ့ဈေးကွက် နောက်ဆုံးရက် ဖြစ်ပြီး လီဗာပူးအသင်းဟာ ကွင်းလယ်လူသစ်ရဖွယ် မရှိသေးပါဘူး။\n\n လီဗာပူးဘက်က လိုက်ဇစ် ကွင်းလယ်လူ လိုင်မာကို ကမ်းလှမ်းမှုလုပ်ဖို့ စီစဉ်ထားပြီး သြစတြီးယားသားဟာ ၂၀၂၃ ခုနှစ် သူ့ရဲ့ စာချုပ်ကုန်အပြီးမှာ ဘိုင်ယန်မြူးနစ်ကို ပြောင်းရွှေ့လိုနေတယ်လို့ လီဗာပူးသတင်းထောက် Neil Jones က ဆိုပါတယ်။\n\n လိုင်မာဟာ လီဗာပူး ကွင်းလယ်လူ ကိတ်တာနဲ့ အေးဂျင့် အတူတူပဲဖြစ်တာကြောင့် အသင်းနဲ့ အချိတ်အဆက်ရှိသူ ဖြစ်ပါတယ်။\n\n လီဗာပူးအသင်းဟာ လိုင်မာအတွက် နောက်ဆုံး ကမ်းလှမ်းမှု တစ်ကြိမ်တော့ ဝင်ကြည့်ဖွယ် ရှိနေပါတယ်။ လိုက်ဇစ်ဘက်ကတော့ ကွင်းလယ်လူသစ် ရှာဖွေရေး အချိန်မရတော့တာကြောင့် ဒီရာသီအတွက် လိုင်မာကို ထွက်ခွင့်ပေးဖွယ် မရှိဘူးလို့ သိရတယ်။",
"btext2":"နယူးကာဆယ်ပွဲမှာ ဟန်ဒါဆန် ဒဏ်ရာရသွားခဲ့တာကြောင့် လီဗာပူးဘက်က ကွင်းလယ်လူ တစ်ဦးကို ခေါ်ယူဖို့ ကြိုးစားနေပြီး လူသစ်ရမယ် အာမခံချက် မရှိသလို မရဘူးလို့လည်း မပြောနိုင်တဲ့ အခြေအနေဖြစ်ပါတယ်။\n\n ကလော့ပ်ကိုယ်တိုင်ကတော့ ” ကွင်းလယ်လူသစ် လက်မှတ်ထိုးနိုင်မယ် မထင်ပါဘူး။ ဒါပေမယ့်လို့ အချိန်ရှိနေသေးရင် ကျနော်တို့ အပြောင်းအရွှေ့ တံခါးကို မပိတ်သင့်သေးပါဘူး ” လို့ နယူးကာဆယ်ပွဲအပြီး တုန့်ပြန်ခဲ့ပါတယ်။\n\n လီဗာပူးဘက်က အက်စတွန်ဗီလာ ကွင်းလယ်လူ ဒေါက်ကလပ် လူးဝစ်ကိုလည်း လိုက်နေခဲ့ပြီး ကစားသမားက ထွက်ခွင့်ပေးဖို့ တောင်းဆိုထားပေမယ့် ဗီလာဘက်က ခွင့်ပြုပေးဖို့ ငြင်းဆန်ထားပါတယ်။ လီဗာပူးနဲ့ ဗီလာတို့ကြား ဆွေးနွေးမှု တစ်ခု လုပ်ကြဖွယ် ရှိနေဆဲဖြစ်တယ်။\n\n လီဗာပူးရဲ့ ချိတ်ဆက်မှုထဲ ဝုဗ်ကွင်းလယ်လူ နီဗက်စ် မပါဝင်ဘူးလို့ ယုံကြည်ရပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/09/lai-luis-678x381.jpg",
"imgurl2":"https://nyanaykhin.com/wp-content/uploads/2022/08/laimer-lfc.jpg",
"imgurl3":"no",
"video":"no"
 },
 {"ndate":"Sept 1, 2022",
"htext":"ပရိသတ်တွေ ယုံကြည်ပေးလို့ ဒီဂိုးရခဲ့တာ ဆိုတဲ့ ကာဗာရို၊ နာကျင်ရပါတယ် ဆိုတဲ့ နယူးကာဆယ်နည်းပြ",
"btext1":"အန်ဖီးကွင်းမှာ လီဗာပူးအသင်းရဲ့ နောက်ကျ ဦးဆောင်ဂိုးကို ခွင့်ပြုလိုက်ရတာအတွက် နာကျင်ရပါကြောင်း နယူးကာဆယ် နည်းပြက ဝန်ခံခဲ့ပါတယ်။\n\n ဒီနေ့ပွဲမှာ နယူးကာဆယ်ဟာ အချိန်ဆွဲပြီး ရလဒ်ကို ထိန်းဖို့ ကြိုးစားခဲ့ခြင်းအတွက် လီဗာပူးပရိသတ်တွေ အတော်လေး စိတ်ပျက်ခဲ့ရတယ်။ ဒါကြောင့် သွင်းဂိုး ရယူအပြီး ကာဗာရိုက တန်ပြန် အချိန်ဆွဲပြခြင်းကို ပရိသတ်တွေဘက်က သဘောကျခဲ့ကြတာဖြစ်ပါတယ်။\n\n ဒီပွဲမှာ နယူးကာဆယ်က ကျစ်ကျစ်လစ်လစ် ရှိပြီး စုဖွဲ့မှုကောင်းကောင်း ကစားခဲ့ချိန်မှာ အသင်းကတော့ လိုအပ်ချက်တွေ များခဲ့တာကို ဝန်ခံရပါလိမ့်မယ်။ ကာဗာရိုရဲ့ သွင်းဂိုးကြောင့် မဟုတ်ခဲ့ရင် စိတ်ပျက်စရာ မိနစ် ၉၀ ကို မြင်ခဲ့ရတာ ဖြစ်ပါတယ်။\n\n ဒါပေမယ့် အရေးအကြီးဆုံးက ရလဒ်ပဲဖြစ်ကာ ဒါကိုနားလည်ထားတဲ့ နယူးကာဆယ် နည်းပြ ဟိုဝီက ပွဲပြီးခါနီးဖြစ်ခဲ့တဲ့ အခြေအနေတွေကြောင့်ပဲ ” နာကျင်ရကြောင်းနဲ့ ဆိုးဝါးလှတယ်” လို့ မှတ်ချက်ပေးခဲ့ပါတယ်။",
"btext2":"ဟိုဝီက ” နာကျင်ရတဲ့ အခိုက်အတန့်ပါပဲ။ ကိုယ်အသင်းက အစွမ်းကုန် အားထုတ်ထားချိန်မှာ ဆိုးဝါးလှတဲ့ အခြေအနေပေါ့ဗျာ။ ကျနော်တို့အတွက် ဖျားလောက်စရာဆိုပေမယ့် ဒါက ပွဲရဲ့ အစိတ်အပိုင်းပါပဲ။ ထောင့်ကန်ဘောကို ကျနော်တို့ ကောင်းကောင်း မကိုင်တွယ်နိုင်ခဲ့ပါဘူး။\n\n ပထမပိုင်းမှာ ကျနော်တို့ ကစားတာ ကောင်းခဲ့ပါတယ်။ ကိုယ်က ၁-၀ နဲ့ ဦးဆောင်ထားပြီး ပွဲကို လွှမ်းမိုး ကစားနေတဲ့အသင်း မဟုတ်ရင်တော့ ဖိအားတွေရမှာဟာ ပုံမှန်ပါပဲ။ လီဗာပူးကို ရင်ဆိုင်ပြီး ခုခံရတာက ခက်ခဲခဲ့ပါတယ် ” လို့ ပြောဆိုခဲ့တာပါ။\n\n ကာဗာရိုဟာ ထောင့်ကန်ဘောမှာ ဆာလာ ပိတ်သွင်းမှုကိုပဲ ဘေးကနေ နောက်တစ်ကြိမ် ထပ်မံ ပိတ်သွင်းကာ ခြေပဂိုး ရယူခဲ့တာပါ။ သူရဲ့ သွင်းဂိုးဟာ နောက်ဆုံးမိနစ် ဦးဆောင်ဂိုးဖြစ်ခဲ့သလို အန်ဖီးကွင်းကို ပွက်ပွက်ဆူစေခဲ့ပါတယ်။\n\n ပွဲအပြီးမှာ ကာဗာရိုကတော့ “ ကျနော်တို့အသင်းရဲ့ DNA နဲ့အတူ ပွဲကို ဆက်ပြီး ယှဉ်ပြိုင်ခဲ့တယ်။ ဒါကို ဒီနေ့မှာ ပရိသတ်တွေမြင်အောင် ပြနိုင်ခဲ့ပါတယ်။ သူတို့က ကျနော်တို့အတွက် အရမ်းကို အကူအညီဖြစ်ခဲ့ပါတယ်။ သူတို့ မရှိဘဲ ဒီနေ့ရလဒ် ထွက်ပေါ်မှာ မဟုတ်ပါဘူး ” လို့ ကျေးဇူးတင်စကား ပြောဆိုခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/09/carvalho-new-late-goal-678x381.jpg",
"imgurl2":"https://nyanaykhin.com/wp-content/uploads/2022/09/new-lfc-1-2.jpg",
"imgurl3":"no",
"video":"no"
 },
     {"ndate":"Sept 1, 2022",
"htext":"အန်ဖီးကွင်းမှာ နောက်က လိုက်ကစားရပြီး နောက်ဆုံးမိနစ် နောက်ဆုံး စက္ကန့်ဂိုးနဲ့ အနိုင်ခဲ့တဲ့ လီဗာပူး",
"btext1":"လီဗာပူးအသင်းဟာ အန်ဖီးကွင်းမှာ နယူးကာဆယ်ကို ရင်ဆိုင်ကစားပြီး ဖာမင်နို၊ ကာဗာရိုတို့ရဲ့ ခြေပဂိုး၊ အနိုင်ဂိုးတွေကြောင့် ပွဲကို ၂-၁ နဲ့ အနိုင်ရခဲ့ပါတယ်။\n\n ဒီပွဲမှာ လီဗာပူးအသင်းဟာ ဘုန်းမောက်အသင်းကို အနိုင်ရခဲ့တဲ့ လူစာရင်းအတိုင်းပဲ ပွဲထွက်လာခဲ့ပေမယ့် ပွဲကို ခပ်မြန်မြန် လွှမ်းမိုးကစားနိုင်ခဲ့ခြင်း မရှိပါဘူး။ ပထမပိုင်းမှာ အခွင့်အရေး ဖန်တီးမှုတွေ လောက်လောက်လားလား မရှိခဲ့ဘဲ နယူးကာဆယ်ရဲ့ ကောင်တာကစားခြင်းနဲ့ တန်ပြန် ဒုက္ခပေးခြင်းကို ရင်ဆိုင်ခဲ့ရပါတယ်။\n\n တကယ်တော့ ညက လီဗာပူးပွဲကို မကြည့်ခဲ့ရသူတွေကိုတောင် အသင်း ဘယ်လို ကစားခဲ့လဲ မြင်သာအောင် ပြောဖို့က လွယ်ပါတယ်။\n\n ဒီယက်စ်တို့ အခွင့်အရေးကြီးတွေရတယ်၊ လွဲပါတယ်။ ဘယ်ခြမ်းကနေ ဖောက်ကြည့်တယ်၊ ညာခြမ်းကနေ ဖောက်ကြည့်တယ် ဘောလုံး ဖြန့်ဝေမှုကို ကွင်းလယ်လူတွေအစား ခံစစ်သမားတွေ တာဝန်ယူခဲ့တယ်၊ ကိုယ်က အလုပ်မဖြစ်ချိန် ကောင်တာကနေ နယူးကာဆယ် ဂိုးသွင်းတယ်။ ဒါပါပဲ။\n\n ဒီပုံစံအတိုင်း ဂိုးတွေပေးနေရတာဟာ ၉ ပွဲ ၁၀ ပွဲလောက် ရှိနေတာမို့ မြင်နေကျ မြင်ကွင်းတစ်ခုကို ထပ်ဖန်တလဲလဲ မြင်နေရသလိုပါပဲ။ ဒီပွဲမှာ ဦးဆောင်ဂိုးရခဲ့တဲ့ နယူးကာဆယ်က အချိန်ဆွဲကစားမှုကို အတော်လေး လုပ်ခဲ့ပါတယ်။ နယူးကာဆယ် တိုက်စစ်မှူးသစ် အိုင်ဆက်က ခြေစွမ်းကောင်းပါတယ်။",
"btext2":"ဒုတိယပိုင်းမှာတော့ လီဗာပူးက အရှိန်နဲ့ ပိုပြီး ကစားခဲ့သလို ဘောလုံးကို ခပ်မြန်မြန် ရွှေ့ကစားခဲ့ပါတယ်။ အဲ့လို ကစားရင် လီဗာပူးကစားပုံက သွက်ပါတယ်။ ဆာလာတို့ ခပ်မြန်မြန် ပြေးလွှားလိုက်တာနဲ့ နယူးခံစစ်က ဟာကွက်တွေ ပေါ်သွားတာပါပဲ။ အဲ့ကနေပဲ ဆာလာရဲ့ ထိုးပေးမှုကို ဖာမင်နိုက သာသာယာယာ ပိတ်သွင်းပါတယ်။\n\n ဒါပေမယ့် ၁-၁ ဖြစ်ပြီးနောက် လီဗာပူးကစားဟန်က ပြန်တက်မလာခဲ့ပါဘူး၊ ကွင်းလယ်ကနေ ဘောလုံးမဖြန့်နိုင်လို့ ခံစစ်မှူးတွေထံက ဂိုးသမားထံက ဘောလုံးထွက်ဖို့ကိုပဲ ပြန်ပြန် အာရုံစိုက်နေရတယ်။ ခံစစ်ကနေ ကစားကွက် တည်ဆောက်ချိန်မှာ နယူးကာဆယ်ဘက်က အတင်းတိုးလာခဲ့ရင် ပြာနေခဲ့တာမျိုးက သဘောကျဖို့ မကောင်းခဲ့ပါဘူး။\n\n လီဗာပူးရဲ့ ကစားပုံက မတည်ငြိမ်သလောက် နယူကာဆယ်ဘက်က စုဖွဲ့မှုရှိရှိ ကျစ်ကျစ်လစ်လစ် ကစားခဲ့ပါတယ်။ ဒါပေမယ့် ကာဆယ်ဘက်က ခံစစ်ကိုပဲ အာရုံစိုက်ဖို့ ပြင်ဆင်ပြီး ကောင်တာတောင် လျော့ချလိုက်ချိန်မှာ အသင်းက အခွင့်အရေးတွေတော့ ပိုရလာပါတယ်။ မထိရောက်ခဲ့တာ၊ ဟန်ချက်မညီတာတွေကြောင့် အရမ်းတော့ စိတ်လှုပ်ရှားစရာ မရှိခဲ့တာဖြစ်ပါတယ်။\n\n ထရန့်၊ ဟန်ဒါဆန် ထွက်သွားပြီး မီလ်နာ၊ ကာဗာရို ဝင်လာချိန်မှာ ကစားပုံ ပိုသွက်လာခဲ့ပါတယ်။ ဘယ်ခြမ်းက အတော်လေး အလှုပ်ကစားလာခဲ့ပြီး ရိုဘိုနေရာ လူစားဝင်လာတဲ့ ကိုစတက်နဲ့ ဒီယက်စ်၊ ကာဗာရိုတို့ တွဲဘက်ဖို့ ကြိုးစားမှုတွေ ပိုပို များလာခဲ့ပါတယ်။ ဒီပွဲမှာလည်း ဟာဗေးက တစ်သင်းလုံးထဲ အကောင်းဆုံးခြေစွမ်းကို ပြသခဲ့ပါတယ်။",
"btext3": "အနိုင်ဂိုးကတော့ ကံကောင်းတာလို့ ပြောလို့ရသလို အဆက်မပြတ် အားထုတ်ခြင်းရဲ့ ရလဒ်လို့လည်း ပြောရမှာပါ။ ဆာလာ ဘယ်ခြမ်းနားထိ ရောက်လာပြီး ပိတ်ဖို့ ကြိုးစာရင်း ပြန်ထွက်လာတဲ့ ဘောလုံးကို ကာဗာရို အပြင်း ပိတ်သွင်းခဲ့တာ ဖြစ်ပါတယ်။ တစ်ပွဲလုံး ပျော်စရာအကောင်းဆုံး စိတ်အလှုပ်ရှားရဆုံး အခိုက်အတန့်ပါပဲ။\n\n ဒီပွဲဟာ မိနစ် ၉၀ လုံး အသင်းရဲ့ စိတ်ပျက်စရာ အနေအထားတွေကို ကြည့်နေရပြီးမှ နောက်ဆုံးမိနစ် ကာဗာရိုရဲ့ သွင်းဂိုးကြောင့် ပျော်ရွှင်ခဲ့ရတဲ့ ပွဲပါပဲ။ အမှတ်ပေးပွဲ ၂ ပွဲဆက် အနိုင်ရခြင်းနဲ့ လာမယ့်ပွဲမှာ နူးညက်စ် ပြန်ပါလာနိုင်ခြင်းဟာ အသင်းအတွက် အားတက်စရာဖြစ်လာမယ်လို့ မျှော်လင့်ထားပါတယ်။\n\nCredit: လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/09/lfc-2-1-new-678x381.jpg",
"imgurl2":"https://nyanaykhin.com/wp-content/uploads/2022/09/bobby-new-goal-1536x922.jpg",
"imgurl3":"https://nyanaykhin.com/wp-content/uploads/2022/09/carvalho-goal-new-1536x924.jpg",
"video":"no"
 },


    {"ndate":"Aug 28, 2022",
"htext":"တစ်ကျော့ပြန် ဖာမင်နို၊ ဆယ်ကျော်သက်တွေ ခြေစွာခဲ့ခြင်း၊ လာတော့မယ့် ပွဲကြပ်နဲ့ ဘုန်းမောက် နိုင်ပွဲအပြီး စကားစမြည်း ပြောစရာများ",
"btext1":"အမြင့်ပျံ ဖာမင်နို\n\n ယူနိုက်တက်ပွဲမှာ လေးလံပြီး စိတ်ဓါတ်ပြင်းပြမှု အားနည်းတဲ့ စွမ်းဆောင်ရည်အတွက် ဖာမင်နိုကို ဝေဖန်ခဲ့ကြပေမယ့် ဘရာဇီးသားဟာ ဘုန်းမောက်နဲ့ပွဲမှာတော့ အစောပိုင်း စက္ကန့်ကတည်းက ပွဲကို ထိန်းချုပ်ထားခဲ့ပါတယ်။ သူရဲ့ အားထုတ်မှုတွေက အရေးပါခဲ့ပြီး နေရာလွတ်တွေထဲမှာ ဘောလုံးရလိုက်တာနဲ့ ဖြန့်ဝေမှုတွေကို ဆက်တိုက် လုပ်ပေးခဲ့တာပါ။\n\n လီဗာပူးရဲ့ အဖွင့်ဂိုးက ဘရာဇီးသားရဲ့ လူးဝစ်ဒီယက်စ်ဆီ ဖြတ်တင်ပေးပို့မှုကနေ လာခဲ့တာဖြစ်တယ်။ ဒုတိယဂိုးမှာလည်း ဟာဗေး ပိတ်နိုင်ဖို့ ဘောလုံးကို အလိုက်သင့် ဖန်တီးပေးခဲ့ပါတယ်။ ၆ မိနစ်အတွင်း ဖန်တီးမှု ၂ ကြိမ်ဟာ သူ့ရဲ့ ယုံကြည်မှုတွေကို ပြန်ရဖို့ နည်းလမ်းကောင်းဖြစ်ခဲ့တာပါ။\n\n ဘုန်းမောက်ခံစစ်ကို ကျော်ပြီး ဆာလာထံ ဘောလုံးထိုးပေးလိုက်တဲ့ ဖြစ်ရပ်က ဖာမင်နိုရဲ့ ယုံကြည်မှုကို မြင်ခဲ့ရပါတယ်။ သူဟာ တိုက်စစ်မှာ ဖိအားပေးဖို့ကော အခွင့်အရေးယူဖို့ပါ အချိန်မှန်၊ နေရာမှန်တွေကနေ အဆင်သင့် ဖြစ်နေခဲ့တာကြောင့် သွင်းဂိုး ၂ ဂိုး သွင်းယူနိုင်ခဲ့ကာ No Look သွင်းဂိုးတောင် ပါဝင်ခဲ့ပါတယ်။",
"btext2":"ဟန်ချက်ပိုညီလာတဲ့ ကွင်းလယ်တစ်ခု\n\n ဒီပွဲဟာ လီဗာပူးရဲ့ ကွင်းလယ်အတွက် အကြီးမားဆုံး စမ်းသပ်မှုတစ်ခု မဟုတ်ခဲ့ပေမယ့် တိုးတက်မှုကိုတော့ မြင်တွေ့ခဲ့ရပါတယ်။ ယူနိုက်တက်နဲ့ပွဲမှာ အရန်ခုံထိုင်ခဲ့ရတဲ့ ဖာဘင်ညို လူစာရင်းထဲ ပြန်ပါလာတာက အားကိုးစရာ ဖြစ်စေခဲ့သလို လိုအပ်တဲ့အချိန်မှာ တိုက်စစ်ဆီ ဘောလုံးသယ်ယူပေးနိုင်ခဲ့ပါတယ်။\n\n ဟန်ဒါဆန်ဟာ ပုံမှန်မဟုတ်တဲ့ ဘယ်ခြမ်းကို ဝင်ကစားခဲ့ပြီး လုပ်နေကျ ဖြတ်တင်ပေးမှုတွေအစား ဘောလုံးဖြန့်ဝေမှုတွေကို ပိုအလေးပေး လုပ်ဆောင်ခဲ့တယ်။ ဖာဘင်ညိုနဲ့ ဟန်ဒါဆန်တို့ဟာ ဒီရာသီမှာ အကောင်းဆုံး ခြေစွမ်းတွေအတွက် ရုန်းကန်နေရပေမယ့် ဒီပွဲမှာတော့ ခြေစွမ်း တည်ငြိမ်ခဲ့ကြပါတယ်။\n\n ညာခြမ်းက ဘယ်သန် အယ်လီးယော့က ပိုမို ပြေးလွှားသူအဖြစ် တာဝန်ယူခဲ့ပြီး ဧရိယာထိပ်က ရလာတဲ့ အခွင့်အရေးတွေကနေ ဖန်တီးမှုတွေအတွက်ကော ဖိအားပေးမှုတွေအတွက်ပါ အကောင်းဆုံး အားထုတ်ခဲ့တယ်။ သူ့ရဲ့ ဖြတ်တင်ပေးမှုကို ဆာလာ ပိတ်သွင်းခဲ့တာ ဂိုးဘေး ကပ်လွဲခဲ့တာက နှမျောစရာပါပဲ။\n\n ဟာဗေးက သူကိုယ်တိုင်ပဲ ဧရိယာထိပ်ကနေ အားသန်တဲ့ ကန်ချက်နဲ့အတူ ဂိုးပေါက်ထောင့်ထဲကို ပြီးပြည့်စုံစွာ ကန်ထည့်ပြီး သွင်းဂိုး ရယူခဲ့တာ ဖြစ်ပါတယ်။\n\n အခွင့်အရေးတွေကို ဖမ်းဆုပ်ခဲ့တဲ့ အရန်လူများ\n\n ဒုတိယပိုင်းမှာ ကလော့ပ်ဟာ ကိုစတက်၊ ဂျိမ်းစ်မီလ်နာနဲ့ ဘာ့ဆဲလ်တစ်၊ ဘော်ဘီ ကလက်တို့ကို မိနစ် အနည်းငယ် ထည့်သွင်းကစားစေခဲ့တယ်။ ပထမဆုံး လီဗာပူး စီနီယာကစားခွင့်မှာတင် ဘာ့ဆဲလ်တစ် အလားအလာရှိတဲ့ လူငယ်ကစားသမားဆိုတာ သက်သေပြခဲ့ပါတယ်။\n\n ပထမပိုင်းမှာ အနည်းငယ် ထိခိုက်ခဲ့တဲ့ ဟာဗေးအစား ဒုတိယပိုင်း ၄၅ မိနစ်မှာ ကာဗာရိုက ပါဝင်ကစားခွင်ရခဲ့ပါတယ်။ ကာဗာရိုရဲ့ စွယ်စုံရ စွမ်းရည်နဲ့အတူ ဒီယက်စ်က ဗဟိုနေရာကို ရွှေ့ခဲ့ပြီး ဘာ့ဆဲလ်တစ် ကွင်းလယ်ညာခြမ်းနေရာကို ဝင်ယူခဲ့ပါတယ်။ ကာဗာရိုရဲ့ ဘောလုံးထိချက်တွေက အထင်ကြီးစရာ ကောင်းမွန်ခဲ့တယ်။\n\n ပွဲအစမှာ လီဗာပူးရဲ့ အတောင့်တင်းဆုံး အရန်ခုံလို့ မထင်ခဲ့ရပေမယ့် ပွဲရလဒ်အရ လူငယ်ကစားသမားတွေကို ကစားချိန်နဲ့ အတွေ့အကြုံတချို့ ပေးနိုင်ခဲ့တာဖြစ်ပါတယ်။\n\n အန်ဖီးရဲ့ တောင်းဆိုမှု",
"btext3": "လီဗာပူးပရိသတ်တွေက ပရီးမီးယားလိဂ်မှာ ဂိုးအပြတ်ဆုံး နိုင်ပွဲစံချိန်သစ်အဖြစ် ၁၀ ဂိုး လိုချင်ခဲ့ပေမယ့် ၉ ဂိုးကလည်း စံချိန်တစ်ခုကို လိုက်မီခဲ့ပါသေးတယ်။ ဒီပွဲမစခင် လီဗာပူးရဲ့ အခြေအနေတွေအရ နိုင်ရောနိုင်ပါ့မလားလို့တောင် အထင်ခံခဲ့ရတာပါ။\n\n “ ငါတို့ ၁၀ ဂိုးလိုချင်တယ်၊ ၁၀ ဂိုးလိုချင်တယ်’ ဆိုပြီး အန်ဖီးကွင်းက ပရိသတ်တွေက အော်နေခဲ့တာပါ။ ဒါပေမယ့် စကော့ပါကာကို သွားရောက် ပွေ့ဖက်နေတဲ့ ကလော့ပ်ကို မြင်ချိန်မှာပဲ စံချိန်သစ်အတွက် ဆာလောင်မှုထက် ပြိုင်ဘက်တွေကို လေးစားမှုပေးဖို့ လီဗာပူးကစားသမားတွေ သတိရသွားခဲ့ပုံပါ။\n\n ဒါဟာ လိဂ်ရာသီကို လမ်းကြောင်းမှန်ပေါ် ပြန်ရောက်စေခဲ့တဲ့ပွဲ၊ ကြီးမားတဲ့ ဂိုးကွာခြားချက်က ရာသီအစ ယိမ်းယိုင်မှုတွေကို ဖုံးဖိနိုင်ခဲ့တဲ့ပွဲ ဖြစ်ပါတယ်။ နောက်ပွဲကို စိုးရိမ်နေရမှာထက် စိတ်လှုပ်ရှားနေရပြီ ဖြစ်ပါတယ်။\n\n အခုကစပြီး ပွဲတွေကြပ်လာမယ်\n\n ကစားသမားတွေရဲ့ စွမ်းအင်နဲ့ နည်းဗျူဟာပိုင်း ပြင်ဆင်မှုအတွက် တစ်ပတ်ကို တစ်ပွဲကစားရရင် ပိုကောင်းနိုင်ပါတယ်။ ဒါပေမယ့် အခုကစလို့ အသင်းဟာ ပွဲကြပ် ကာလကို ကျော်ဖြတ်ရပါမယ်။ မကြာခင်မှာ တစ်ပတ်ကို ၂ ပွဲ ကစားရမှာဖြစ်ပြီး နယူးကာဆယ်နဲ့ ကြားရက်ပွဲစဉ်အပြင် ပိုပြီးတော့တောင် ခက်ခဲမယ့် ချန်ပီယံလိဂ်ပွဲတွေ ရောက်လာပါတော့မယ်။\n\n အလှည့်ကျ လူထုတ်ပုံက အဓိကကျမှာဖြစ်ပေမယ့် ပြီးခဲ့တဲ့ပွဲမှာ ဂိုးတွေအများကြီး သွင်းထားတာက နောက်ထပ် ယုံကြည်မှုတွေ မြင့်တက်လာမှာ သေချာပါတယ်။ နိုင်ပွဲဟာ ယုံကြည်မှုတွေ ပြန်ရယူဖို့ အကောင်းဆုံးနည်းလမ်းပါ။ အသင်းဟာ အမှတ်တွေ ဆုံးရှုံးခဲ့တာကို တုန့်ပြန်ပြဖို့ လိဂ်မှာ နိုင်ပွဲဆက်တိုက် ရယူဖို့ လိုအပ်နေပါတယ်။\n\nCredit လီဗာပူးသတင်းစုံ",
"imgurl1":"https://nyanaykhin.com/wp-content/uploads/2022/08/lfc-9-0-bm-home-678x381.jpg",
"imgurl2":"https://nyanaykhin.com/wp-content/uploads/2022/08/bobby-no-look-lfc.jpg",
"imgurl3":"https://nyanaykhin.com/wp-content/uploads/2022/08/nn1208-7.jpg",
"video":"no"
 },
    {"ndate":"Aug 28, 2022",
"htext":"ဘုန်းမောက်ကို အရှက်ခွဲတာ မဟုတ်ပါဘူးလို့ ၉ ဂိုးပြတ် နိုင်ပွဲအပြီး ရှင်းပြလာတဲ့ ကလော့ပ်",
"btext1":" လီဗာပူးအသင်းသားတွေဟာ ရာသီအစ အထနှေးမှုကို စံချိန်တင် သွင်းဂိုးတွေနဲ့ ချေဖျက်ခဲ့သလို ပြီးပြည့်စုံတဲ့ နေ့တစ်နေ့အဖြစ် ကလော့ပ်က ချီးကျူးခဲ့ပါတယ်။\n\n လီဗာပူးဟာ ဘုန်းမောက်ကို ၉-၀ နဲ့ အနိုင်ရခဲ့တာကြောင့် ပရီးမီးယားလိဂ်ရဲ့ ဂိုးအပြတ်ဆုံး နိုင်ပွဲမှတ်တမ်းကို လိုက်မီခဲ့တာဖြစ်ပြီး မတူညီတဲ့ ဂိုးသွင်းသူ ၇ ယောက်ရှိခဲ့တဲ့ ဒီပွဲမှာ ဖာမင်နိုက အတောက်ပဆုံး ဖြစ်ခဲ့ပါတယ်။\n\n အသင်းဟာ ပြီးခဲ့တဲ့ တနင်္လာနေ့က ယူနိုက်တက်ကို ၂-၁ နဲ့ ရှုံးခဲ့တဲ့နောက် ဝေဖန်မှုတွေ ခံခဲ့ရပေမယ့် ပြဿနာတွေကိုဖြေရှင်းဖို့ ပွဲအပြီး ၄၈ နာရီအတွင်း အသင်းနဲ့ အစည်းအဝေး ထိုင်ခဲ့တဲ့ နည်းပြဟာ အခုတော့ သူလိုချင်တဲ့ တုံ့ပြန်ချက်ကို ရခဲ့ပြီ ဖြစ်ပါတယ်။\n\n လီဗာပူးတို့ လိဂ်ပွဲတစ်ပွဲကို ၉ ဂိုးပြတ် နိုင်ခဲ့တဲ့ နောက်ဆုံးအကြိမ်က ၁၉၈၉ ခုနှစ် စက်တင်ဘာမှာ ပဲလေ့စ်ကို ရင်ဆိုင်စဉ်ဖြစ်ပါတယ်။ လီဗာပူးဟာ အဲ့ဒီ့နှစ်က ချန်ပီယံတွေ ဖြစ်ခဲ့ပြီး ကလော့ပ်ကတော့ အနာဂတ်ကို မကြည့်ပဲ ဒီရာသီ ပထမဆုံး အနိုင် ၃ မှတ်အတွက် စိတ်သက်သာရာ ရသွားခဲ့တာပါ။",
"btext2":"“ ကျွန်တော်တို့ ကိုယ့်ကိုယ်ကိုအတွက် သက်သေပြဖို့ လိုအပ်ခဲ့တာပါ။ အကောင်းအဆိုးတွေ ရောထွေးနေတဲ့ ရာသီကြို ကာလတိုအပြီး ကွန်မြူနတီဒိုင်း ရခဲ့တဲ့ ထင်ရှားမှုရှိခဲ့ပေမယ့် အဲ့ဒီ့နောက်မှာ အသင်းက ပြန်ကျဆင်းသွားတယ်။ ပွဲတစ်ပွဲကို ရှုံးရတာ ဘယ်လိုနေလဲဆိုတာ ကျွန်တော်သိပါတယ်။\n\n အနိုင်ရတဲ့အခါ ကမ္ဘာပေါ်က လူတိုင်းက သိပ်တော်တဲ့ ဖျော်ဖြေသူတွေဖြစ်ပြီး အနိုင်မရရင်တော့ ဆင်ခြေတွေ ပေးကြတယ်။ အဆုံးသတ်က ကျွန်တော်တို့အတွက် အရေးကြီးပါတယ်။ ကျွန်တော်တို့ ကိုယ့်ကိုယ်ကိုအတွက် သက်သေပြစရာ ရှိခဲ့တယ်။\n\n အိုးထရက်ဖို့ဒ်က ကစားပုံကို ကျွန်တော်တို့ မကျေနပ်ခဲ့ကြဘူး။ ကိုယ်အားသာတဲ့ နေရာတွေ၊ တိုးတက်ဖို့ လိုအပ်ခဲ့တဲ့ နေရာတွေကို ပြသခဲ့မိတယ်။\n\n ကျွန်တော်တို့ ဘုန်းမောက်ပွဲကို သင့်တင့်ကောင်းမွန်တဲ့ ဦးတည်ချက်နဲ့ သွားလိုခဲ့ပါတယ်။ ဒါကြောင့်ပဲ ကျွန်တော်တို့ မတုံ့ဆိုင်းပဲ အရှိန်အဟုန်နဲ့ တိုက်စစ်ဆင်ပြီး ဂိုးတွေသွင်းယူခဲ့တဲ့ စတင်မှုကို သဘောကျတာပါ။\n\n အဲ့တော့ စောစောစီးစီး ဂိုးရခဲ့တယ်၊ ဒုတိယဂိုးရတယ်၊ အံ့ဩစရာကောင်းတဲ့ ဂိုးနဲ့ အဆုံးသတ် စွမ်းရည်တွေပါပဲ။ ကျွန်တော်တို့ ဆက်သွားပြီးတော့ နောက်ထပ် ဂိုးတွေ သွင်းခဲ့တယ်။ \n\nဘုန်းမောက်ကို အရှက်ခွဲဖို့ မဟုတ်ပါဘူး။ စကော့ပါကာ လုပ်နေတဲ့ အရာတွေကို ကျွန်တော် လေးစားမှုရှိပါတယ်။\n\n အဆုံးသတ်မှာ ပွဲကစားခွင့်ရဖို့ ထိုက်တန်တဲ့ ကောင်လေးတွေကို အခွင့်အရေး ပေးနိုင်ခဲ့တယ်။ ကျွန်တော်တို့အတွက် ပြီးပြည့်စုံတဲ့ နေ့တစ်နေ့ပါပဲ။ မတူညီတဲ့ ဂိုးသွင်းသူတွေ၊ အံ့ဩစရာကောင်းတဲ့ သွင်းဂိုးတွေဟာ ကျွန်တော်တို့ လိုအပ်ခဲ့တဲ့ အရာပါပဲ ” လို့ ကလော့ပ်က ပြောဆိုခဲ့ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/08/lfc-9-0-klopp-parker-678x381.jpg",
"imgurl2":"https://nyanaykhin.com/wp-content/uploads/2022/08/bobby-no-look-lfc.jpg",
"imgurl3":"no",
"video":"no"
 },
   {"ndate":"Aug 26, 2022",
"htext":"လီဗာပူး Vs ဘုန်းမောက် ပရီးမီးယားလိဂ် ပွဲစဉ် ၄ အတွက် ဘီဘီစီမှ ခရစ် ဆက်တန်ရဲ့ ခန့်မှန်းရလဒ်",
"btext1":"လီဗာပူး Vs ဘုန်းမောက်\n ပရီးမီးယားလိဂ် ပွဲစဉ် (၄)\n သြဂုတ်လ ၂၇ ရက်၊ စနေနေ့ည။\n မြန်မာစံတော်ချိန် ည ၈း၃၀ နာရီ။",
"btext2":"ဘီဘီစီမှ ဆက်တန်၏ သုံးသပ်ချက်။ ။ပရီးမီးယားလိဂ်က ခရီးရှည်ကြီး ကျန်ရှိပါသေးတယ်၊ ဒါပေမယ့် လီဗာပူးအတွက် ဒီရာသီထဲ သက်ဝင်လှုပ်ရှားဖို့ ဒီပွဲက နိုင်ကို နိုင်ရမယ့် ပွဲ ဖြစ်လာပါပြီ။ ဘယ်နည်းနဲ့နေနေ နိုင်အောင် ကန်ရမယ့် ပွဲပါ။ အဲဒီလောက်ကို သူတို့ အတွက် အသည်းအသန် လိုအပ်နေတာ ဖြစ်ပါတယ်။\n\n ကွင်းလယ်က ဖန်တီးမှုတွေ မရှိတာက သူတို့အတွက် ပြသနာကြီး တစ်ခု ဖြစ်ပါတယ်။ ပြိုင်ဘက်ကို ခေါင်းနဲ့ပစ်တိုက် လိုက်လို့ ဒါဝင်နူးညက်စ် ထုတ်ပယ်ခံရပြီးတဲ့နောက် ကွင်းထဲမှာ တောင့်တင်းတဲ့ ကစားသမား တစ်ယောက်လည်း အားလျော့သွားခဲ့တယ်။\n\n ဒါကို မန်ချက်စတာ ယူနိုက်တက်နဲ့ ပွဲမှာ သိသာစွာ မြင်ခဲ့ရပါတယ်။ သူသာ ရှိရင် သူက ခြားနားအောင် လုပ်နိုင်မယ်လို့ ကျနော် ထင်ပါတယ်။\n\n ရော်ဘတ်တို ဖာမီနိုက လီဗာပူးအတွက် နှစ်တွေ အကြာကြီး ကစားသမားကောင်း ဖြစ်ခဲ့တာပါ။ ဒါပေမယ့် သူတို့မှာ တစ်ခုခု လစ်ဟာနေသလို ဖြစ်နေတယ်။ လီဗာပူးမှာ ဖြတ်ခနဲ လက်ခနဲ တောက်ပနိုင်တဲ့ အစွမ်းတွေ ပျောက်နေတယ်။ ဒါကို သူတို့ ပြန်ရအောင် လုပ်ရမှာပါ။\n\n ကျေန်ာကတော့ အိမ်ကွင်းမှာ ဘုန်းမောက်နဲ့တွေ့တာ သူတို့အတွက် အခွင့်ကောင်းပဲ လို့ တွေးနေပါတယ်။ အရင်အပတ်တုန်းက မန်စီးတီး ဘုန်းမောက်ကို အပြတ် ချေမှုန်းခဲ့တာ ကျေနာ် ကြည့်ခဲ့ရတယ်။ ဒါပေမယ့် သူတို့ကလည်း သူတို့နည်း သူတို့ဟန်နဲ့ ခံ ကစားခဲ့ပြီး တကယ်လည်း အားထုတ်ခဲ့တယ်။\n\n လီဗာပူးက ဂိုးစောစော သွင်းနိုင်ဖို့ မျှော်လင့်မှာပါ။ သူတို့ ဒီပွဲကို ၃-ဝ လောက်နဲ့ နိုင်မယ်ထင်ပါတယ်။\n\n ဆက်တန်၏ ပွဲရလဒ်ခန့်မှန်း။ ။ လီဗာပူး ၃-၀ ဘုန်းမောက်\n\nCredit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/08/lfc-bm-pl-678x381.jpg",
"imgurl2":"https://nyanaykhin.com/wp-content/uploads/2022/08/lfc-bm-pl-4.jpg",
"imgurl3":"no",
"video":"no"
 },

  {"ndate":"Aug 26, 2022",
"htext":"နာပိုလီ၊ အေဂျက်၊ ရိန်းဂျားတို့နဲ့ ချန်ပီယံလိဂ် အုပ်စုအဆင့် မဲကျမှုအပေါ် သုံးသပ်လိုက်တဲ့ ကလော့ပ်",
"btext1":"ချန်ပီယံလိဂ် အုပ်စုအဆင့် မဲခွဲပွဲပြီးတဲ့နောက် လီဗာပူးအတွက် မကြာမီ အနာဂတ်မှာ တကယ်ကို ပြင်းထန်တဲ့ ဥရောပပွဲစဉ် ၆ ပွဲ ရှိနေတာကို ကလော့ပ် သိထားပါတယ်။\n\n လီဗာပူးဟာ အုပ်စု A မှာ အေဂျက်၊ နာပိုလီ၊ ရိန်းဂျားတို့နဲ့ တအုပ်စုထဲ ကျရောက်ခဲ့ပြီး ဒီအုပ်တွင်းမှာတင် ဥရောပဖလား ၁၀ လုံးအထိ ရထားပါတယ်။ မျက်နှာသစ်ပြိုင်ဘက် ရိန်းဂျားမှာတော့ ဒီနွေရာသီကမှ ထွက်ခွာသွားတဲ့ ဘန်ဒေးဗီးနဲ့ အကယ်ဒမီ ကစားသမားဟောင်း ကန့်တို့ ရှိနေတာ ဖြစ်ပါတယ်။\n\n “ ရိန်းဂျားက ကျွန်တော်တို့အတွက် ပြိုင်ဘက်အသစ်ပါ။ ဒါပေမယ့် ကျွန်တော်တို့ သူတို့ကို သိပါတယ်။ လွန်ခဲ့တဲ့ နှစ်အနည်းငယ်အတွင်း သူတို့ရဲ့ ဇာတ်လမ်းက တကယ်ကို စိတ်ဝင်စားစရာ ကောင်းခဲ့တယ်။ သူတို့ဟာ ခြေစစ်ပွဲအဆင့်မှာ ခက်ခဲတဲ့ ပြိုင်ဘက်တွေနဲ့ တွေ့ခဲ့ရပေမယ့် အုပ်စုအဆင့် ဝင်ခွင့်ရခဲ့တယ်။\n\n သူတို့ကစားသမား တချို့ကိုလည်း ကျွန်တော်တို့ သိပါတယ်။ ရိုင်ယန်ကန့်က စတော့တလန်ကို ပြောင်းသွားပြီးနောက်ပိုင်း သိပ်ကောင်းတဲ့ တိုးတက်မှု ရှိခဲ့တာပါ။ ဘန်ဒေးဗီးကလည်း ရိန်းဂျားနဲ့အတူ ခရီးလမ်းကို စတင်နေပြီ။ ဒါကြောင့် သူတို့နဲ့ ရင်ဆိုင်ရတာ ကောင်းမှာပါ ” လို့ ကလော့ပ်က ဆိုပါတယ်။",
"btext2":"အုပ်စုအဆင့်ကို ၈ ပတ်အတွင်း အပြီးကစားရမှာဟာ လက်ရှိလို ဒဏ်ရာ ပြဿနာတွေများနေတဲ့ ကလော့ပ်ရဲ့အသင်းအတွက် တောင်းဆိုမှု များပြားလှပါတယ်။\n\n “ ပထမဆုံးပြောရမှာက ဒါဟာ အသင့်အတင့် ခက်ခဲတဲ့ စိန်ခေါ်မှုပါ။ ကလပ်အားလုံးက အရည်အချင်းရှိတယ်။ သမိုင်းကြောင်းရှိတယ်။ သူတို့အားလုံးမှာ အခွင့်အရေးရှိပါတယ်။ \n\nကျွန်တော်တို့မှာလည်း ရှိတယ်။ ဒါကြောင့် ကျွန်တော်တို့ ကြိုးစားကြည့်ရမှာပါ။\n\n ချန်ပီယံလိဂ်က လွယ်လွယ် ကျော်ဖြတ်နိုင်တဲ့ ပြိုင်ပွဲမဟုတ်ဘူး။ ဒီပြိုင်ပွဲရဲ့ အဆင့်အတန်းက မယုံနိုင်အောင် မြင့်မားပါတယ်။ ဒီနှစ် ကွာခြားချက်က အုပ်စုပွဲတွေ ကစားရမယ့် ကာလက ပုံမှန်ထက် ပိုတိုနေတာပါပဲ။\n\n ဒါကြောင့် ကျွန်တော်တို့ ပြိုင်ဘက်ရဲ့ အရည်အသွေးတင်မက မတူညီတဲ့ တောင်းဆိုမှုတွေနဲ့ အလိုက်သင့် နေနိင်ဖို့ အဆင်သင့် ဖြစ်နေရမှာပါ။ ဒါပေမယ့် ပြိုင်ဘက်တွေအကြောင်း အချက်အလက်တွေကို ရှာဖွေဖို့ အရမ်းကြိုးစားမှာ မဟုတ်ပါဘူး။\n\n ကျွန်တော်တို့ အေဂျက်နဲ့ ခက်ခဲတဲ့နှစ်ပွဲကို ကစားခဲ့ရတာ လွန်ခဲ့တဲ့ နှစ်အနည်းငယ်ကပါ။ နာပိုလီနဲ့ပဲ မကြာခဏ မဲကျတယ်။ ဒါကြောင့် သူတို့အကြောင်း ကောင်းကောင်းသိသလို ကျွန်တော်တို့ အကြောင်းလည်း သူတို့တွေ သိကြပါတယ်။ ဒါပေမယ့် သင်ယူစရာ သင်ခန်းစာသစ်တချို့ ရှိနေဦးမှာပါ။\n\n အခု သေချာတာက အုပ်စု ၆ ပွဲလုံးဟာ မယုံနိုင်အောင် ပြိုင်ဆိုင်မှု ပြင်းထန်ပါလိမ့်မယ်။ အဲ့အတွက် ကျွန်တော် စိတ်လှုပ်ရှားနေတယ်။ အသင့်အတင့် ခက်ခဲတဲ့ စိန်ခေါ်မှုနဲ့ အုပ်စုတစ်ခုပေါ့ ” လို့ ကလော့ပ်က ပြောဆိုခဲ့တာ ဖြစ်ပါတယ်။",
"btext3": "no",
"imgurl1":"https://nyanaykhin.com/wp-content/uploads/2022/08/ucl-lfc-678x381.jpg",
"imgurl2":"https://nyanaykhin.com/wp-content/uploads/2022/08/klopp-ucl-lfc-1536x897.jpg",
"imgurl3":"no",
"video":"no"
 },

             {"ndate":"Aug 25, 2022",
"htext":"ထိပ်ကို ရောက်နိုင်ဖို့ထက် ထိပ်ဆုံးမှာ ကြာကြာနေနိုင်ဖို့ လိုကြောင်း ပြောလာတဲ့ ဂျိုတာ",
"btext1":"လေ့ကျင့်ရေး ပြန်ဆင်းဖို့ နီးစပ်နေပြီဖြစ်တဲ့ လီဗာပူးတိုက်စစ်မှူး ဂျိုတာက မနှစ်က ပြိုင်ပွဲစုံ ၂၁ ဂိုး သွင်းယူခဲ့ပြီး ဒီရာသီမှာ အဆိုပါ စံချိန်ကို ကျော်ဖြတ်ဖို့ ပစ်မှတ်ထားနေပါတယ်။\n\n လီဗာပူးဟာ ပရီးမီးယားလိဂ် ၃ ပွဲအပြီး နိုင်ပွဲမရသေးဘဲ ဇယားထိပ်က အသင်းနဲ့ ၇ မှတ် ကွာဟသွားခဲ့ပြီ ဖြစ်ပါတယ်။ ဂျိုတာကတော့ အသင်းတိုင်းက ထိပ်ဆုံးကို ရောက်ဖို့ ဆန္ဒပြင်းပြနေမှာဖြစ်ပြီး ပြိုင်ဘက်တွေကို ကိုယ့်ထက် စိတ်အားထက်သန်ဖို့ ခွင့်ပြုလို့ မရကြောင်း သတိပေးပါတယ်။\n\n “ ဆုဖလားအားလုံးအတွက် တိုက်ပွဲဝင်ဖို့ ရည်ရွယ်ထားပါတယ်။ ကျွန်တော့် တစ်ကိုယ်ရည်အတွက်က မနှစ်ကထက် ဂိုးပိုသွင်းနိုင်အောင် ကြိုးပမ်းဖို့၊ ပိုကောင်းလာဖို့ပါ။ အရင်က အနိုင်မရခဲ့တဲ့ အရာတွေကို အောင်မြင်နိုင်ဖို့၊ အကောင်းဆုံး ခြေစွမ်းအဆင့်အတန်းကို ရောက်ရှိဖို့ဖြစ်ပါတယ်။\n\n ကျွန်တော် အများကြီး ပိုကောင်းအောင် လုပ်လို့ရသေးတယ်ဆိုတာ သိပါတယ်။ အဲ့ဒါက နေ့တိုင်း ကျွန်တော့်ကို ပိုပြီး ကြိုးစားချင်စိတ် ဖြစ်စေပါတယ်။ ခက်တာက တောင်ထိပ်ကို ရောက်နိုင်ဖို့ မဟုတ်ပါဘူး။ အဲ့ဒီ့ပေါ်မှာ ကြာကြာနေနိုင်ဖို့ပါ။ ဒီစကားက ကျွန်တော့်အတွက်တော့ အဓိပ္ပါယ်အများကြီး ရှိပါတယ်။\n\n ထိပ်ဆုံးမှာ အချိန်ကြာကြာ ရှိနေဖို့က အခက်ခဲဆုံးအပိုင်းပါပဲ။ ဘာလို့လဲဆိုတော့ ပထမဆုံးအကြိမ်အဖြစ် ထိပ်ဆုံးကို ရောက်ချင်တဲ့သူတွေက အမြဲတမ်း ရှိနေတာလေ။ သူတို့ကို မင်းထက် ပိုပြီး ပြင်းပြမှုရှိစေဖို့ ခွင့်ပြုလို့မရပါဘူး ” လို့ ဂျိုတာက ပြောဆိုခဲ့တာ ဖြစ်ပါတယ်။",
"btext2":"စိတ်ပျက်စရာ ရာသီအစ ဖြစ်နေပေမယ့် လီဗာပူး ခေါ်ယူထားတဲ့ လူသစ်တွေဟာ အသင်းအတွက် အကျိုးဖြစ်မယ်လို့ ဂျိုတာက ယုံကြည်နေပါတယ်။ လီဗာပူးဟာ တိုက်စစ်မှူး ဒါဝင်၊ ကွင်းလယ်လူ ကာဗာရိုနဲ့ ညာနောက်ခံလူ ကယ်ဗင်တို့ကို ခေါ်ယူပြီး နွေရာသီမှာ အသင်းကို အားဖြည့်ခဲ့တာပါ။\n\n ဒီလအစောပိုင်းမှာ ၅ နှစ် စာချုပ်သစ် ချုပ်ဆိုခဲ့တဲ့ ဂျိုတာက လက်ရှိ အသင်း ပြန်လည်တည်ဆောက်မှုဟာ ကလော့ပ်လက်အောက် ရေရှည် အောင်မြင်မှုကို သက်သေပြနိုင်တယ်လို့ ယုံကြည်နေတာ ဖြစ်ပါတယ်။\n\n “ ဒါက အလုပ်ဖြစ်နေတယ် ဆိုတဲ့ ခံစားမှုရတယ်။ အသင်းက အကောင်းဆုံး လူငယ်ကစားသမားတွေကို ခေါ်ယူပြီး အသင်းကို ပြန်လည်တည်ဆောက်နေတာပါ။ အခု ကျွန်တော်တို့မှာ လူငယ်ကစားသမားကောင်းတွေ အများကြီးရှိနေတာကို သတိပြုမိနိုင်ပါတယ်။ ဒါကြောင့် အရာအားလုံးက နေသားတကျပဲ။ ကောင်းကောင်း အလုပ်ဖြစ်နေပါတယ် ” လို့ ဆိုခဲ့တယ်။\n\n ဂျိုတာဟာ ရာသီကြိုမှာ ရခဲ့တဲ့ တံကောက်ကြော ဒဏ်ရာကနေ ပြန်ကောင်းလာဖို့ ဆက်လက် ကြိုးစားနေသလို ပွဲမကစားနိုင်သေးတဲ့ စီနီယာကစားသမား ၁၀ ဦးထဲက တစ်ဦးပဲ ဖြစ်ပါတယ်။ အိုရီဂီ၊ မီနာမီနိုနဲ့ မာနေးတို့ ထွက်ခွာသွားခဲ့ပေမယ့် အသင်းသားတိုင်း အရေးပါလာဦးမယ်လို့ ဂျိုတာ မြင်ပါတယ်။\n\n “ အိုရီဂီနဲ့ မီနာမီနိုက အသင်းအတွက် ဘယ်လောက်အရေးပါတယ်ဆိုတာ ကျွန်တော်တို့ သိပါတယ်။ ဒီရာသီအတွက် ကျွန်တော်တို့ အတူတူပဲ ဖြစ်ချင်တယ်။ အထူးသဖြင့် မနှစ်ကလိုမျိုး ထပ်မံပြီး အရာအားလုံးကို ယှဉ်ပြိုင်ချင်တဲ့အခါ လူတိုင်းကို လိုအပ်လာမှာပါ။\n\n ကစားသမားအားလုံးက အရေးပါလာလိမ့်မယ်။ ကျွန်တော်တို့ဟာ ကိုယ့်ရဲ့ အခိုက်အတန့်အတွက် အဆင်သင့် ဖြစ်နေဖို့ပဲ လိုပါတယ် ” လို့ ဂျိုတာက ပြောဆိုခဲ့တာ ဖြစ်ပါတယ်။\n\nCredit: လီ‌ဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/08/jota-lfc-pl-sign-678x381.jpg",
"imgurl2":"https://nyanaykhin.com/wp-content/uploads/2022/08/jota-lfc-pl-1536x903.jpg",
"imgurl3":"no",
"video":"no"
 },
             {"ndate":"Aug 25, 2022",
"htext":"တိုင်လီမန်းစ်ကို လီဗာပူးအသင်း ခေါ်ယူသင့်တဲ့ အဓိက အချက်တွေနဲ့ ဘေးတီးပေးမှု ထွက်ပေါ်လာ",
"btext1":"သြဂုတ်လ အစကတည်းက လီဗာပူးအသင်းကို ကွင်းလယ်လူသစ် အင်အားဖြည့်ဖို့ လီဗာပူးသတင်းထောက်တွေက တိုက်တွန်းခဲ့ကြပါတယ်။\n\n ဖူလ်ဟမ်နဲ့ ပဲလေစ့်ပွဲအပြီးမှာ သီယေဂိုလို ထိပ်တန်းအဆင့် ကွင်းလယ်လူတစ်ဦး အားဖြည့်မှဖြစ်မယ်ဆိုတဲ့ သတိပေးချက်တွေက ပိုမို တိုးပွားလာခဲ့တယ်။ ယူနိုက်တက်ကို အရေးနိမ့်ပြီးတဲ့နောက်မှာ ကွင်းလယ်လူသစ် မခေါ်ယူတော့ရင် အသင်းအတော်လေး ပြဿနာတတ်နိုင်ကြောင်း ဆက်တိုက် ထောက်ပြလာခဲ့ပါတယ်။\n\n မာဆေးဆိုဒ်သတင်းဌာနဘက်က ဒီရက်ပိုင်းမှာ ကွင်းလယ်လူသစ် ခေါ်ယူဖို့အတွက်တင် မဟုတ်တော့ ဘယ်ကွင်းလယ်လူက ဈေးသက်သာမလဲ၊ အံဝင်မလဲ ဆိုတာတွေကို ရွေးထုတ်ပြီး ဖော်ပြလာခဲ့တာဖြစ်ပါတယ်။\n\n မာဆေးဆိုဒ် သတင်းဌာနရဲ့ သတင်းထောက် Theo Squires က ကနဦး အငှားလာကစားခဲ့ပြီး ၂၀၁၉ မှာ မိုနာကိုကနေ လက်စတာကို အပြီးသတ် ပြောင်းခဲ့တဲ့ တိုင်လီမန်းစ်ကို အဲ့မတိုင်ခင် အသင်းဘက်က စိတ်ဝင်စားခဲ့ဖူးကြောင်း ဖော်ပြခဲ့တယ်။\n\n အသက် ၂၅ နှစ်အရွယ် ကွင်းလယ်လူက လာမယ့်နွေမှာ လက်စတာနဲ့ စာချုပ်ကုန်မှာဖြစ်ပြီး စာချုပ်သစ်ရဖို့လည်း အခြေအနေကောင်း မရှိထားကာ ကင်းပါဝါကနေ ထွက်ခွာဖို့ မျှော်လင့်နေသူဖြစ်ပါတယ်။ သူဟာ နောက်ဆုံး ယှဉ်ပြိုင်ထားတဲ့ ဆောက်သမ်တန်နဲ့ပွဲမှာဆို လူစားဝင် ကစားသမားအဖြစ်ပဲ ပါဝင်ခွင့်ရပါတော့တယ်။\n\n ဒီရာသီမှာ လက်စတာအသင်းရဲ့ စိတ်ပျက်စရာ အခြေအနေတွေကြောင့်ပဲ တစ်ချိန်က ပြောင်းရွှေ့ကြေး ပေါင် ၆၅ သန်းထိ တန်ကြေးရှိတော့တဲ့ တိုင်လီမန်းစ်က ဒီနွေမှာ ပေါင် ၁၇ သန်း ဝန်းကျင်ပဲ ရှိတော့ကြောင်းနဲ့ ဒီလောက် ပမာဏနဲ့ဆိုရင် လီဗာပူးက သူ့ကို စိတ်ဝင်စားတာက ရူးသွပ်ခြင်း မဟုတ်တော့ပါဘူးလို့ Theo Squires က တိုက်တွန်းပါတယ်။",
"btext2":"ကစားဟန်အရဆိုရင်လည်း တိုင်လီမန်းစ်က ပုံမှန်အားဖြင့် နံပါတ် ၈ နေရာ ကစားသလို နံပါတ် ၆ ကိုပါ ပြောင်းကစားနိုင်ခြင်းက ကလော့ပ် လိုအပ်နေတဲ့ နေရာအတွက် အံဝင်နေပါတယ်။\n\n အသက်အားဖြင့် ၂၅ နှစ်ဖြစ်ပြီး ဒဏ်ရာသမိုင်းရှည် ရှိတဲ့ ကိတ်တာ၊ ချိန်ဘာလိန်ထက် စာရင် ၃ ရာသီခွဲအတွင်း လက်စတာအတွက် ၆ ပွဲပဲ လွဲဖူးတဲ့ တိုင်လီမန်းစ်ရဲ့ ကြံ့ခိုင်မှုကလည်း အားရစရာဖြစ်ပါတယ်။ ထပ်ပြီး ထောက်ပြရရင် ပရီးမီးယားလိဂ်မှာ သွင်းဂိုး၊ ဂိုးဖန်တိးမှုတွေနဲ့ သက်သေပြထားပြီးဖြစ်တယ်။\n\n ချန်ပီယံလိဂ်၊ ယူရိုပါလိဂ် အပါအဝင် ဥရောပပြိုင်ပွဲတွေမှာပါ အတွေ့အကြုံကောင်း ရှိထားသူဖြစ်တယ်။ လီဗာပူးက အခုထိ ဈေးကွက်ထဲ မဝင်သေးပေမယ့်လို့ ဈေးပေါပေါ အရည်အချင်းကောင်းကောင်း ကစားသမား ရှာနေခဲ့ရင် ဘယ်ဂျီယံသားကို ဦးစားပေးသင့်တယ်လို့ တိုက်တွန်းခဲ့တာ ဖြစ်ပါတယ်။\n\n အခြားသော လီဗာပူးသတင်းထောက်တွေကလည်း တိုင်လီမန်းစ်ကို အသင်း ခေါ်ယူသင့်တဲ့ ကွင်းလယ်လူအဖြစ် ထောက်ခံမှုတွေ ရှိနေကြပြီး တိုးတက်တဲ့ အခြေအနေ တစ်ခုခုကို မြင်ရဖို့ မျှော်လင့်နေကြတာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://nyanaykhin.com/wp-content/uploads/2022/08/lfc-tile-pl-678x381.jpg",
"imgurl2":"https://nyanaykhin.com/wp-content/uploads/2022/08/tile-lfc-pl.jpg",
"imgurl3":"no",
"video":"no"
 },
            {"ndate":"Aug 22, 2022",
"htext":"ဖာမင်နို၊ ဂိုးမက်စ်တို့ ပါဝင်လာမယ့် ယူနိုက်တက်ပွဲအတွက် ခန့်မှန်း ပွဲထွက် လူစာရင်း",
"btext1":"ဒီကနေ့ည မြန်မာစံတော်ချိန် ၁း၃၀ နာရီမှာတော့ အိုးထရတ်ဖိုဒ့်ကွင်းမှာ ယူနိုက်တက်နဲ့ လီဗာပူးတို့ ယှဉ်ပြိုင်ကစားကြမှာဖြစ်ပါတယ်။\n\n ဒီရာသီစ နိုင်ပွဲမရသေးတဲ့ နှစ်သင်း၊ ဖိအားကြီးတွေ စတင်ရှိလာနေတဲ့ နှစ်သင်း ထိပ်တိုက်တွေ့တဲ့ပွဲဖြစ်ပါတယ်။ လီဗာပူးအတွက်က ဆုဖလား မျှော်မှန်းဖို့ဆိုရင် ဒီပွဲမှာ အနိုင် ၃ မှတ် ယူကို ယူရမှာဖြစ်ပါတယ်။ ယူနိုက်တက်ဘက်ကလည်း ရာသီစ ၃ ပွဲလုံးကို အရှုံး၊ မဟာပြိုင်ဘက်ကို အိမ်ကွင်းမှာ အရှုံးဆိုတာကို လုံးဝ လက်ခံမှာ မဟုတ်ပါဘူး။\n\n မျှော်လင့်ထားတာထက် အကျိတ်အနယ် ဖြစ်သွားနိုင်တဲ့ ပွဲတစ်ပွဲပဲ ဖြစ်ပါတယ်။\n\n Team News\n\n ကွင်းလယ်လူ ဟန်ဒါဆန်နဲ့ ခံစစ်မှူး ဂိုးမက်စ်တို့ ကြံ့ခိုင်မှု ပြည့်နေပါပြီ။ ဖာမင်နို လေ့ကျင့်ရေး ပြန်ဝင်ထားပြီး ပွဲထွက်က ပါဝင်နိုင်ပါတယ်။ ဒဏ်ရာရ အသင်းသား ၉ ဦးစာရင်းမှာ ဂျိုတာ၊ မာတစ်တို့ ပါဝင်နေဆဲပါ။\n\n Liverpool’s XI vs. Man United\n\nဒီပွဲမှာတော့ ကလော့ပ်က မေးခွန်းအချို့ကို ရင်ဆိုင်ရမှာဖြစ်ပါတယ်။ အဓိက မေးခွန်းကတော့ ဒီပွဲမှာ ကိတ်တာကို ထုတ်သုံးမလား ဆိုတာပါပဲ။ စကိုင်းဂျာမနီ သတင်းထောက်ရဲ့ ဖော်ပြမှုအရ ဒီပွဲမှာ ပွဲထွက်လူစာရင်းက ပါဝင်ခွင့်မရဘူးဆိုရင် ကိတ်တာဟာ ဒီနွေမှာပဲ အသင်းကနေ ထွက်ခွာနိုင်ပါတယ်။\n\n ဂိုးသမားအဖြစ် အယ်လီဆန် ပွဲထွက်လာမှာဖြစ်ပြီး ဗဟိုခံစစ်အထိုင်က ဗန်ဒိုက်နဲ့ ဂိုးမက်စ်တို့ ဖြစ်လာပါလိမ့်မယ်။ ဒီပွဲမှာ ထရန့်က ကြံ့ခိုင်မှု ပြည့်နေမှာဖြစ်ကာ ပဲလေစ့်ပွဲတုန်းက လူစားလဲခံရတဲ့ ရိုဘိုကလည်း ဘယ်ခြမ်းအစွန်ကနေ ပါဝင်နိုင်ဖို့ ရှိနေပါတယ်။",
"btext2":"ကွင်းလယ်မှာတော့ နည်းနည်းရွေးချယ်စရာတွေ ရှိနေပြီး ဖာဘင်ညို၊ ဟန်ဒါဆန်၊ ကိတ်တာ၊ ဟာဗေးတို့ ၄ ဦးရှိနေသလို ၄ ဦးလုံးကလည်း ပွဲထွက်ဖို့ အဆင်သင့်ဖြစ်နေပါတယ်။ ဖာဘင်ညို၊ ဟန်ဒါဆန်၊ ဟာဗေး အတွဲဖြစ်နိုင်သလို ဖာဘင်ညို၊ ကိတ်တာ၊ ဟန်ဒါဆန်အတွဲလည်းဖြစ်နိုင်ပါတယ်။ ဖာဘင်ညိုကို ချန်လှပ်ပြီး ဟန်ဒါဆန်ကို ကိတ်တာ၊ ဟာဗေးနဲ့လည်း တွဲပေးနိုင်ပါတယ်။",
"btext3": "ကွင်းလယ် သုံးယောက်တန် ဘယ်သူတွေကို သုံးမလဲဆိုတာကလွဲလို့ အခြားနေရာတွေမှာ ရွေးချယ်စရာ အထွေအထူးမရှိပါဘူး။ တိုက်စစ်က ဒီယက်စ်၊ ဆာလာ၊ ဖာမင်နိုတို့ပဲ ရှိပါလိမ့်မယ်။\n\n အရန်စာရင်းမှာတော့ ကာဗာရို၊ မီလ်နာ၊ ကိုစတက်၊ နက်ဖီးလစ်၊ ဗန်ဒန်ဘတ်အပြင် ဘာ့ဆဲလ်တစ်နဲ့ ကလက်တို့ ပါဝင်လာနိုင်ပါတယ်။\n\n လီဗာပူးအသင်းဟာ ရာသီအစ ၂ ပွဲလုံးမှာ နိုင်ပွဲမရသေးပါဘူး။ ဒီတစ်ကြိမ် ယူနိုက်တက်ကို ရင်ဆိုင်ရာမှာ အနိုင် ၃ မှတ်ရဖို့လိုအပ်ပြီး ရလဒ်ကောင်း မရခဲ့ရင်တော့ အသင်းနဲ့ အနီးတဝိုက်မှာ ဆိုးရွားတဲ့ မုန်းတိုင်ငယ်တစ်ခု ဖြစ်ပေါ်လာနိုင်တာဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/08/united-lfc-line-up.jpg",
"imgurl2":"https://myan-news.com/wp-content/uploads/2022/08/line-up-keita-945x604.jpg",
"imgurl3":"https://myan-news.com/wp-content/uploads/2022/08/line-up-harvey-945x627.jpg",
"video":"no"
 },
             {"ndate":"Aug 22, 2022",
"htext":"ဒီအပတ် အက်ဆာလေ့ကျင့်ရေးမှာ မြင်ရတဲ့ လီဗာပူး အသင်းသားတွေရဲ့ ကြံ့ခိုင်မှု အခြေအနေ",
"btext1":"လီဗာပူးဟာ တနင်္လာနေ့ မန်ချက်စတာ ယူနိုက်တက်နဲ့ ရင်ဆိုင်ရမယ့်ပွဲမှာ ဒီရာသီ ကလပ်ရဲ့ ပထမဆုံး ပရီးမီးယားလိဂ် နိုင်ပွဲ ရယူဖို့ မျှော်လင့်နေမှာ ဖြစ်ပါတယ်။\n\n ရာသီအဖွင့် ၂ ပွဲလုံး သရေကျခဲ့တဲ့ လီဗာပူးဟာ အသင်းနည်းတူ နိုင်ပွဲမရသေးတဲ့ ခါးသီး ပြိုင်ဘက်တွေထံ သွားရောက်ရင်ဆိုင်ရမှာဖြစ်ပါတယ်။ အဲ့မတိုင်ခင် ကြာသပတေး၊ သောကြာ၊ စနေနေ့တွေအတွင်း လီဗာပူးရဲ့ ခါဘီမှာတော့ အပြောင်းအလဲ အနည်းငယ်ကလွဲလို့ လူစုံနေခဲ့ပါတယ်။\n\n ဗန်ဒိုက်အခြေအနေ စိုးရိမ်စရာမရှိ\n\n ဆိုရှယ်မီဒီယာဟာ အခြေအမြစ် မရှိတဲ့ ကောလာဟလတွေ မြန်မြန် ပျံ့နှံ့သွားနိုင်တဲ့ နေရာတစ်ခုလို့ ဆိုနိုင်ပါတယ်။ ဗန်ဒိုက်ရဲ့ အကြောင်းလည်း ဒီလိုပါပဲ။ ဒူးဒဏ်ရာကနေ ပြန်သက်သာလာပြီးတည်းက သူ့ရဲ့ ဒဏ်ရာအကြောင်း ကောလဟာလတွေ မကြာခဏ ထွက်လေ့ရှိပေမယ့် ဒီအပတ် လေ့ကျင့်ရေးကွင်းမှာတော့ အစမှ အဆုံးတိုင် အသင်းနဲ့ ပူးပေါင်းခဲ့တဲ့ ဗန်ဒိုက်ကို မြင်တွေ့ခဲ့ရပါတယ်။\n\n ဖာမင်နို ပြန်လာပြီ",
"btext2":"ပဲလေ့စ်နဲ့ပွဲမှာ လွဲချော်ခဲ့တဲ့ လီဗာပူး ကစားသမားများစွာထဲမှာ အရန်စာရင်းကြောင့် ဖာမင်နို မပါတာက အသိသာဆုံး ဖြစ်သွားခဲ့ပါတယ်။ ကြွက်သားဒဏ်ရာကြောင့် ကြိုတင်ကာကွယ်တဲ့အနေနဲ့ ချန်လှပ်ခံခဲ့ရတဲ့ ဖာမင်နိုဟာ လီဗာပူး ဆေးအဖွဲ့ရဲ့ စောင့်ကြည့်မှုအောက်မှာ အခြေအနေကောင်းနေပြီး နောက်ဆုံးလေ့ကျင့်ရေးမှာတော့ အပြည့်အဝ ပူးပေါင်းခဲ့ပါတယ်။\n\n ဒါဝင်ဟာ ပဲလေ့စ်နဲ့ပွဲက အနီကဒ်ကြောင့် နောက် ၃ပွဲ ပယ်ခံထားရပေမယ့် သူ့အသင်းဖော်သစ်တွေနဲ့ အံဝင်ဖို့ ဆက်လက် ကြိုးစားနေသလို အသင်းနဲ့အတူတူ လေ့ကျင့်ရေး လုပ်ခဲ့ပါတယ်။\n\n မာတစ်ရဲ့ စပရိုက်\n\n ခံစစ်မှူး ပေါင်ခြံဒဏ်ရာ ရခဲ့ပြီးနောက် မာတစ်မပါပဲ ၂ ပတ်လောက် ကစားရမယ်လို့ ကလော့ပ်က ပြောဆိုထားခဲ့တာကြောင့် လေ့ကျင့်ရေးမှာ သူ့ကို မြင်လိုက်ရတာက အံ့ဩစရာ ဖြစ်ခဲ့ပါတယ်။ ဒါပေမယ့် မာတစ်ကို ဘောလုံးနဲ့အတူ လေ့ကျင့်ရတဲ့ လေ့ကျင့်ရေးတွေမှာ မတွေ့ခဲ့ရတာကြောင့် ကြံ့ခိုင်မှု ပြည့်သေးဟန် မရှိပါဘူး။\n\n ပဲလေ့စ်နဲ့ပွဲမှာ မာတစ်အစား ဝင်ကစားခဲ့တဲ့ နက်ဖီးလစ်လည်း အစောပိုင်းရက် လေ့ကျင့်ရေးတွေမှာ မပါဝင်ခဲ့ဘဲ အဲ့ဒီ့အစား ကြံ့ခိုင်ရေးလက်ထောက်နည်းပြ ဂျော်ဒန်နဲ့အတူ ကွင်းပတ်ပြေးနေတာကို မြင်တွေ့ခဲ့ရပါတယ်။ နောက်ပိုင်းရက်တွေမှာတော့ သူပြန်လည် ပါဝင်လာခဲ့ပါတယ်။",
"btext3": "ပဲလေစ့်ပွဲမှာ အသေးစား ဒဏ်ရာတွေကြောင့် အရန်လူစာရင်းမှာပဲ ရှိနေတ့ ဟန်ဒါဆန်နဲ့ ဂိုးမက်စ်တို့အပြင် ကွင်းလယ်လူ ကိတ်တာလည်း အသင်းရဲ့ လေ့ကျင့်ရေးတွေမှာ ပါဝင်နေခဲ့ပါတယ်။\n\n မျက်နှာသစ် ဂိုးသမားတွေ\n\n မာဆယ်လို ပီတာလူးဂါဟာ ဒီနွေမှာ အငှားချခံခဲ့ရတဲ့ လီဗာပူးကစားသမား ၁၂ ယောက်ထဲက တစ်ယောက်ဖြစ်ပါတယ်။ ထပ်ပြောရရင် အငှားကစားတွေထဲက ၃ ယောက်ဟာ ဂိုးသမားတွေဖြစ်ပါတယ်။\n\n ဒါပေမယ့် ၁၉ နှစ်အရွယ် ဂိုးသမားဟာ မက်ဆယ်ဖီးလ်အတွက် ပါဝင်ကစားပေးခဲ့ပေမယ့် လီဗာပူးနဲ့အတူ ပုံမှန်လေ့ကျင့်လျက်ရှိပြီး ကြာသပတေးနေ့က ခါဘီလေ့ကျင့်ရေးမှာ ပါဝင်လာခဲ့ပါတယ်။ ပိတ်ရက် လေ့ကျင့်ရေးမှာတော့ မပါတော့ပြန်ပါဘူး။\n\n ကြားရက်တုန်းက လေ့ကျင့်ရေးမှာ ရာသီကြိုမှ ာပါဝင်ခဲ့သေးတဲ့ ပထမအသင်း ဂိုးသမားတွေဖြစ်တဲ့ ဟာဗေးဒေးဗီးနဲ့ ဖာဘီယန် မရိုဇက်တို့လည်း အယ်လီဆန်၊ အတ်ဒရီယန်တို့နဲ့အတူ ရှိနေခဲ့ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/08/lfc-traning-united.jpg",
"imgurl2":"https://myan-news.com/wp-content/uploads/2022/08/vandijk-traning-kostas-945x714.jpg",
"imgurl3":"https://myan-news.com/wp-content/uploads/2022/08/bobby-traning-salah-945x724.jpg",
"video":"no"
 },
           {"ndate":"Aug 20, 2022",
"htext":"ယူနိုက်တက်ပွဲကြို မီဒီယာတွေ့ဆုံမှုမှာ လီဗာပူး ကစားသမားတွေရဲ့ အခြေအနေကို ကလော့ပ် ပြော",
"btext1":"လီဗာပူးရဲ့ လေ့ကျင့်ရေးမှာ ဖာမင်နိုကို ပြန်တွေ့နေရသလို ဘရာဇီးသားဟာ အသင်းရဲ့ ပွဲကြို ပြင်ဆင်မှုတွေမှာ ပါဝင်လာကြောင်းကို ကလော့ပ်က ဝန်ခံလိုက်ပါတယ်။\n\n ဂျိုတာ ဒဏ်ရာရနေသလို နူးညက်စ် ၃ ပွဲပယ်ခံထားရချိန်မှာ လီဗာပူးအသင်းအတွက် တိုက်စစ်မှူးနေရာက ပွဲထွက်ပေးမယ့်သူ မရှိဘူး ဖြစ်နေတာပါ။ ဖာမင်နိုက ဒဏ်ရာအတွက် ကြိုတင်ပြင်ဆင်မှုအဖြစ် ပဲလေစ့်ပွဲမှာ ချန်လှပ်ခံခဲ့ရတာဖြစ်ပြီး ပုံမှန်အတိုင်း လေ့ကျင့်ရေး ပြန်ဝင်နေပါပြီ။\n\n ကလော့ပ်က ” ဘော်ဘီ လေ့ကျင့်ရေးဆင်းနေပါတယ်။ ပုံမှန်အတိုင်းပါပဲ။ သူအဆင်သင့်ဖြစ်နေပါပြီ ” လို့ တိုက်စစ်မှူး ဘော်ဘီ ဖာမင်နို အသင်းနဲ့ ပုံမှန် လေ့ကျင့်ရေး ပြန်ဝင်နေကြောင်း အတည်ပြုပါတယ်။",
"btext2":"အရင်ပွဲမှာတုန်းက ကွင်းလယ်လူ ကိတ်တာကို အရန်စာရင်းက ပြန်ထည့်ပေမယ့် ပွဲနေ့မှာ မသုံးခဲ့ပါဘူး။ သူကလည်း အခြေအနေ ကောင်းနေတယ်လို့ သိရတယ်။\n\n ကိတ်တာအကြောင်းကိုတော့ ” တစ်ပတ်လောက် နာဘီက ဖျားနေခဲ့တာပါ။ အရင်အပတ်က အရန်ခုံမှာ ပါလာတယ်၊ လေ့ကျင့်ရေး အပြည့်ပြန်လုပ်ထားနိုင်တယ်၊ ကြည့်ရတာ အဆင်ပြေပါတယ်။ အားလုံး ကောင်းပါတယ် ” ဆိုပြီး ကလော့ပ်က ပြောပါတယ်။\n\n လီဗာပူးအသင်းမှာ မာတစ်၊ သီယေဂို၊ ကိုနတေး၊ ဂျုံး၊ ဂျိုတာ၊ ချိန်ဘာလိန်၊ ရမ်ဆေး၊ ကလယ်ဟာတို့ ဒဏ်ရာရနေတာပါ။ ထပ်တိုး ဒဏ်ရာရစာရင်း မရှိပေမယ့် ဒဏ်ရာရ ကစားသမားတွေထဲက တစ်ဦးမှလည်း ပြန်မကောင်းလာသေးပါဘူး။ ဒါပေမယ့်လို့ မာတစ်ကို ကြံ့ခိုင်မှုအတွက် တစ်ဦးတည်း ပြန်လေ့ကျင့်နေတာမျိုး မြင်ထားရတယ်။\n\n ” အခြားသော အသင်းသားတွေက ပုံမှန်အတိုင်းပဲ ကောင်းကောင်း လေ့ကျင့်ခဲ့ကြပါတယ်။ ဘယ်သူကမှတော့ ထူးပြီး ပြန်လာတာ မရှိပါဘူး ” လို့ နည်းပြကြီးက ပြောခဲ့တယ်။\n\n သတင်းထူးအနေနဲ့ ဂျုံးနဲ့ ဂျိုတာတို့ ယူနိုက်တက်နဲ့ ပွဲအပြီးမှာ ပြန်ကစားလာနိုင်လောက်ပါတယ်။ ကလော့ပ်ကပဲ ” သူတို့တွေ နီးစပ်နေပါပြီ။ လာမယ့်ပွဲ ပြီးရင် ထပ်ပြောကြတာပေါ့။ ယူနိုက်တက်ပွဲအတွက်တော့ သူတို့ ပါနိုင်မှာ မဟုတ်ပါဘူး ” လို့ ဆိုခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/08/bobby-klopp-traning.jpg",
"imgurl2":"https://myan-news.com/wp-content/uploads/2022/08/firmino-traning-back-945x532.jpg",
"imgurl3":"no",
"video":"no"
 },
          {"ndate":"Aug 20, 2022",
"htext":"ယူနိုက်တက်ကို လျော့တွက်နေမယ့် သူတွေကို သတိပေးလာတဲ့ နည်းပြကလော့ပ်",
"btext1":"လီဗာပူးအသင်းဟာ မနှစ်ကရာသီ ယူနိုက်တက်ကို ယှဉ်ပြိုင်ကစားတဲ့ ပရီးမီးယားလိဂ်ပွဲတွေအတွင်း အိုးထရတ်ဖိုဒ့်မှာ ၅-၀ နဲ့ အနိုင်ရခဲ့ပြီး အန်ဖီးကွင်းမှာ ၄-၀ နဲ့ အနိုင်ရခဲ့ပါတယ်။\n\n ဒါပေမယ့်လို့ မနှစ်ကရာသီ ဘယ်လိုရလဒ် ထွက်ခဲ့တယ်ဆိုတာက ဒီရာသီနဲ့ သက်ဆိုင်ခြင်း မရှိဘဲ နည်းပြတန်ဟက်ရဲ့ ယူနိုက်တက်ကို ရင်ဆိုင်ရမှာက သီးခြား စိန်ခေါ်မှုပဲ ဖြစ်တယ်လို့ ပြောပါတယ်။\n\n “ အရင်နှစ်ရာသီ ရလဒ်ကောင်းနှစ်ခု ရချိန်တည်းက ဒီရလဒ်တွေဟာ နောက်နှစ်အတွက် အကူအညီဖြစ်မှာ မဟုတ်ဘူးဆိုတာ ကျနော် သိပါတယ်။ ဒီပွဲတွေကတော့ ဒီလိုချည်းပါပဲ ” လို့ ကလော့ပ်က ပြောပါတယ်။",
"btext2":"ဘောလုံးရာသီ အစ ပွဲစဉ် နှစ်ခုကို အရေးနိမ့်ထားတဲ့ ယူနိုက်တက်ဟာ ဒီပွဲမှာ ပိုပြီး အားထုတ်လာမှာ ဖြစ်သလို မနှစ်က ရလဒ်တွေကပဲ သူတို့အတွက် ပိုပြင်းထန်တဲ့ လှုံ့ဆော်မှု ဖြစ်လာမယ်ဆိုတာ ကလော့ပ်က နားလည်ထားပါတယ်။\n\n “ မနှစ်ကရာသီ ဘာရလဒ်ထွက်ခဲ့တယ်ဆိုတာကို ကျနော် စိတ်မဝင်စားဘူး။ မတူညီတဲ့ပွဲတွေနဲ့ မတူညီတဲ့ အခြေအနေတွေဖြစ်ပါတယ်။ အဲ့ရလဒ်တွေက ယူနိုက်တက်အတွက် ပိုပြီးတော့ လှုံ့ဆော်မှု ဖြစ်လာဦးမယ်။ ကျနော်တို့ ရင်ဆိုင်ရမယ့် အဲ့လို အခြေအနေပါပဲ။\n\n အခု ရင်ဆိုင်ရမှာက လုံးဝ မတူညီတဲ့ပွဲ၊ မတူညီတဲ့ အခြေအနေပါ။ ကျနော်ကတော့ ဘရန့်ဖိုဒ့်ကို ၅-၀ နဲ့ အနိုင်ရထားတဲ့ ယူနိုက်တက်ကို ရင်ဆိုင်ရတာမျိုးကို ပိုအလိုရှိပါတယ်။ ဒါပေမယ့် ကျနော်တို့ ရင်ဆိုင်ရမယ့် အခြေအနေကို ရင်ဆိုင်ရမှာပါပဲ။\n\n နှစ်ပွဲ သရေကျပြီးမှ ဒီပွဲကို ကစားရမယ့် အခြေအနေဟာ ကျနော်တို့အတွက် ပိုကောင်းစေမှာလား ပိုဆိုးစေမှာလား ဆိုတာတော့ မသိပါဘူး ” လို့ ကလော့ပ်က တုန့်ပြန်ခဲ့ပါတယ်။\n\n လီဗာပူးအသင်းဟာ ရာသီစအပိုင်း ပွဲစဉ် ၂ ပွဲလုံးကို အနိုင်မရထားတာကြောင့် ဒီပွဲမှာ သေချာပေါက် အနိုင်ရလဒ် ရယူနိုင်မှပဲ ဇယားထိပ်နားက အသင်းတွေကို လိုက်မှီရေး မျှော်လင့်ချက်ကောင်း စတင်ရရှိမှာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/08/klopp-manu-pl.jpg",
"imgurl2":"https://myan-news.com/wp-content/uploads/2022/08/vandijk-salah-lfc-goal-945x578.jpg",
"imgurl3":"no",
"video":"no"
 },

         {"ndate":"Aug 4, 2022",
"htext":"ဖူလ်ဟမ် V လီဗာပူးတို့ရဲ့ ပရီးမီးယားလိဂ် ပွဲစဉ် (၁) အတွက် ပေါလ်မာဆန်ရဲ့ ရလဒ်ခန့်မှန်းး",
"btext1":"ဒီအပတ် စနေနေ့ဖြစ်တဲ့ သြဂုတ်လ ၆ ရက်နေ့ မြန်မာစံတော်ချိန် ည ၆ နာရီမှာတော့ လီဗာပူးအသင်းဟာ ၂၀၂၂-၂၀၂၃ ဘောလုံးရာသီ ပထမဆုံးသော ပရီးမီးယားလိဂ်ပွအဖြစ် ဖူလ်ဟမ်အသင်းနဲ့ ရင်ဆိုင်ကစားရမှာ ဖြစ်ပါတယ်။\n\n မနှစ်ကရာသီ မန်စီးတီးနောက် ၁ မှတ်အကွာကနေ ပရီးမီးယားလိဂ်ဖလားကို လက်လွတ်ခဲ့ရတဲ့ လီဗာပူးအသင်းဟာ ဒီရာသီမှာ စတင်ခြင်းတွေကို ရင်ဆိုင်ရတော့မှာပါ။ ဒီရာသီရဲ့ ပထမဆုံး ပြိုင်ဘက်ကတော့ မနှစ်ကရာသီ ချန်ပီယံရှစ်မှာ ဗိုလ်ဆွဲပြီး ပရီးမီးယားလိဂ်ကို တက်ရောက်လာတဲ့ ဖူလ်ဟမ်ပဲ ဖြစ်ပါတယ်။\n\n ဒီပွဲအတွက် ပရီးမီးယားလိဂ် ဘောလုံးသုံးသပ်သူ ပေါလ်မာဆန်ရဲ့ သုံးသပ်ချက်နဲ့ ရလဒ် ခန့်မှန်းတွေကို ဖော်ပြသွားပါမယ်။\n\n ဖူလ်ဟမ် Vs လီဗာပူး\n\n ပရီးမီးယားလိဂ် ပွဲစဉ် (၁)\n\n သြဂုတ်လ ၆ ရက်၊ စနေနေ့။\n\n မြန်မာစံတော်ချိန် ညနေ ၆း၀၀ နာရီ။",
"btext2":"ပေါလ်မာဆန်ရဲ့ သုံးသပ်ချက်။ ။ ဖူလ်ဟမ်အတွက်တော့ ပရီးမီးယားလိဂ် ဘောလုံးရာသီ အစမှာ ဒီထက် ပိုဆိုးစရာ နည်းလမ်း မရှိတော့ပါဘူး။ ချန်ပီယံရှစ်မှာတုန်းက တိုက်စစ်အားသန် အသင်းများစွာနဲ့ ကစားထားတဲ့ သူတို့ဟာ လီဗာပူးကို ရင်ဆိုင်ရာမှာ တစ်သင်းလုံး ခံစစ်ကို အားပြုရမှာပါ။ ဒါကပဲ သူတို့အတွက် ပြဿနာဖြစ်လာဖို့ ရှိနေပါတယ်။\n\n ဒီပွဲမှာ ဒါဝင် နူးညက်စ် ပွဲထွက်ခွင့်ရမယ် ထင်ပါတယ်။ ဒီလိုပြောရတာက ဒီပွဲက ကြီး ၆ ကြီးထဲက တစ်သင်းကို ရင်ဆိုင်ရမယ့်ပွဲ မဟုတ်ပါဘူး။ ဒီပွဲကို လီဗာပူးအသင်းက လွှမ်းမိုး ကစားမယ်ဆိုတာ လူတိုင်း သိပါတယ်။\n\n နူးညက်စ်က သူ ဂိုးသွင်းလို့ ရနိုင်မယ့် နေရာက ကစားရမယ့် ပွဲတွေကို ကစားရဖို့ လိုပါတယ်။ ဒီပွဲက သူ့ရဲ့ ပရီးမီးယားလိဂ် အဖွင့်ပွဲဖြစ်လာဖို့အတွက် သိပ်ကောင်းတဲ့ ပွဲစဉ်ပါပဲ။\n\n ပရီးမီးယားလိဂ် ဘောလုံးရာသီ အစမှာတင် တန်းတက်ကလပ်တွေကို ရင်ဆိုင်ရတာက ခက်ခဲပါတယ်။ ရာသီစဖြစ်လို့ သူတို့က အင်အားသစ်တွေနဲ့ စိတ်လှုပ်ရှားနေတတ်ပါတယ်။ \n\nရာသီဝက်လောက်မှ သူတို့နဲ့ တွေ့တာက ပိုကောင်းပါတယ်။ လီဗာပူးက ထူးချွန်တဲ့ အသင်းဖြစ်တာကြောင့် ဒီပွဲကို ခပ်လွယ်လွယ်လေး အနိုင်ရသင့်ပါတယ်။\n\n ဖူလ်ဟမ်နဲ့ လီဗာပူးပွဲအတွက် ပေါလ်မာဆန်ရဲ့ ရလဒ်ခန့်မှန်းကတော့ လီဗာပူးအသင်းက ၂-၀ နဲ့ အနိုင်ရမယ်လို့ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/08/pl-1-prediction.jpg",
"imgurl2":"https://myan-news.com/wp-content/uploads/2022/08/salah-fulham-pl1-945x532.jpg",
"imgurl3":"no",
"video":"no"
 },
         {"ndate":"Aug 4, 2022",
"htext":"လူငယ်အချို့ကို အင်အားဖြည့်ထားတဲ့ ဖူလ်ဟမ်ပွဲကြို လီဗာပူး လေ့ကျင့်ရေးမှ လူစာရင်း",
"btext1":"စနေနေ့မှာ လီဗာပူးအသင်းက ဖူလ်ဟမ်အသင်းကွင်းထဲ သွားရောက်ပြီး ပရီးမီးယားလိဂ် အဝေးကွင်းပွဲ သွားရောက် ယှဉ်ပြိုင်ရမှာဖြစ်ပါတယ်။\n\n လက်တလောမှာ ရမ်ဆေး၊ ချိန်ဘာလိန်၊ ဂျိုတာတို့ ဒဏ်ရာရနေသလို ကိတ်တာကလည်း ဖျားနေတာကြောင့် ဖူလ်ဟမ်ပွဲ လွဲဖွယ်ရှိနေပါတယ်။ နောက်ဆုံး ဆင်းထားတဲ့ လေ့ကျင့်ရေးမှာဆိုရင် ကိုနတေး၊ ကိုစတက်၊ ဂျုံးတို့ ပါဝင်နိုင်ခဲ့ကြခြင်း မရှိပါဘူး။\n\n ဂိုးသမားတွေဖြစ်တဲ့ အယ်လီဆန်၊ ကလယ်ဟာတို့ရဲ့ ကြံ့ခိုင်မှုတွေ စောင့်ကြည့်နေရဆဲ အခြေအနေမှာဘဲ အက်ဆာလေ့ကျင့်ရေးအတွင်း လူငယ်အချို့ကို ခေါ်ယူကာ စီနီယာအသင်းနဲ့ တွဲဘက်ပေးထားတယ်လို့ လီဗာပူးအခြေစိုက် သတင်းဌာနတွေကတစ်ဆင့် သိရပါတယ်။\n\n ထူးခြားဖြစ်ရပ်အရဆိုရင် ရိုဘိုကို မတွေ့ရပါဘူး။ ဒါပေမယ့် ဒဏ်ရာကြောင့် မဟုတ်နိုင်ဘဲ စိုးရိမ်စရာ မရှိလောက်ဘူး ယူဆရပါတယ်။ နွေတုန်းက အသင်းနဲ့အတူ ပူးပေါင်းထားတဲ့ ဘာ့ဆဲတစ်၊ မာဘာရာ၊ ကလက်၊ ချမ်ဘာတို့အပြင် လူငယ်ကွင်းလယ်လူ ဖရန့်ဒေါ့လည်း ပါဝင်လာခဲ့ပါတယ်။\n\n ယူ-၂၁ အဆင့် ကွင်းလယ်လူတွေဖြစ်တဲ့ ကလာဆန်နဲ့ ဂျိတ်ကိန်းတို့က စီနီဝာအသင်းနဲ့အတူ လေ့ကျင့်နေကြပြီး ခံစစ်အတွဲဖြစ်တဲ့ နက်ဖီးလစ်နဲ့ ဆပ်ဗန်ဒန်ဘတ်တို့ကိုလည်း အသင်းရဲ့ လေ့ကျင့်ရေးမှာ မြင်ထားရပါတယ်။",
"btext2":"ဖူလ်ဟမ်နဲ့ ဘုန်းမောက်တို့က နက်ဖီးလစ်အတွက် ကြိုးစားနေသလို ဘန်လေ၊ ဘေဆယ်တို့ကလည်း နယ်သာလန် ခံစစ်သမား ဗန်ဒန်ဘတ်ကို ချိတ်ဆက်နေတာပါ။ ဒါပေမယ့် အခုချိန်ထိ သူတို့တွေ လီဗာပူးအသင်းမှာ ရှိနေဆဲဖြစ်ပါတယ်။\n\n စီနီယာတွေဖြစ်တဲ့ ဆာလာ၊ နူးညက်စ်၊ ဒီယက်စ်၊ ဖာမင်နို တိုက်စစ်သမားတွေအပြင် သီယေဂို၊ ဖာဘင်ညို၊ ဟန်ဒါဆန်၊ မီလ်နာ၊ ဗန်ဒိုက်၊ မာတစ်၊ ဂိုးမက်စ်၊ ထရန့်တို့လည်း လေ့ကျင့်ရေးမှာ တက်တက်ကြွကြွ ပါဝင်နေပါတယ်။\n\n ဒီရာသီ အားထားရတဲ့ ကစားသမားတွေဖြစ်လာမယ့် ဟာဗေး၊ ကာဗာရိုတို့ကိုလည်း လေ့ကျင့်ရေးမှာ တွေ့ထားရပြီး အသင်းလူစာရင်းဟာ ဒဏ်ရာရ ကစားသမားတွေ များနေပေမယ့် တောင့်တင်းနေဆဲပဲ ဖြစ်ပါတယ်။\n\n Liverpool squad in training\n\n Defenders: Van Dijk, Matip, Gomez, Phillips, Van den Berg, Alexander-Arnold, Mabaya, Chambers\n\n Midfielders: Thiago, Fabinho, Henderson, Elliott, Milner, Carvalho, Bajcetic, Clarkson, Cain\n\n Forwards: Salah, Diaz, Nunez, Firmino, Clark, Frauendorf\n\n Not pictured: Konate, Robertson, Tsimikas, Ramsay, Keita, Oxlade-Chamberlain, Jones, Jota\n\nCredti: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/08/Frauendorf-lfc-1536x874.jpg",
"imgurl2":"https://myan-news.com/wp-content/uploads/2022/08/vdb-cb-lfc-945x564.jpg",
"imgurl3":"no",
"video":"no"
 },
        {"ndate":"Aug 4, 2022",
"htext":"မန်စီးတီး ရေပန်းစားပါလိမ့်မယ် ဒါပေမယ့် လီဗာပူး ချန်ပီယံဖြစ်ဖို့ ကိစ္စကြီး ၂ ချက်ရှိကြောင်း ကာရေဂါ ထုတ်ပြော",
"btext1":"ဂျင်မီကာရေဂါက ပရီးမီးယားလိဂ်ဖလား ရေပန်းစားမှုမှာ မန်စီးတီးက ပိုမို သာလွန်နေဦးမယ်ဆိုတဲ့ အခြေအနေကို နားလည်ကြောင်း ပြောခဲ့ပေမယ့် လီဗာပူးက အခွင့်အရေး မရှိတဲ့ အသင်း မဟုတ်ပါဘူးလို့ ဆိုပါတယ်။\n\n သူကတော့ လာမယ့်ရာသီမှာ ပရီးမီးယားလိဂ်ဖလားကို လီဗာပူးအသင်း စိန်ခေါ်နိုင်ဖို့ အဓိက အကြောင်းရင်း ၂ ချက်ရှိတယ်လို့ ဆိုပါတယ်။ ဒီ ၂ ချက်ဟာ မနှစ်ကနဲ့ မတူညီတဲ့ ကိစ္စတွေဖြစ်သလို လိဂ်ဖလားစိန်ခေါ်မှု ချိန်ခွင်လျှာကို ကြီးကြီးမားမား ပြောင်းလဲစေနိုင်မယ်လို့ သူက ယုံပါတယ်။\n\n ကာရေဂါက ” လီဗာပူးအသင်း ပရီးမီးယားလိဂ်ဖလား အနိုင်ရနိုင်တဲ့ ကိစ္စ ၂ ခုရှိတယ်။ ဒီမယ်ကွာ မန်စီးတီးက ဖလားအနိုင်ရဖို့ ပိုပြီး ရေပန်းစားပါတယ်။ လူတိုင်းကလည်း မန်စီးတီးပဲ ပရီးမီးယားလိဂ်ဖလားကို အနိုင်ရဦးမယ်လို့ ထင်ကြမှာပါပဲ။\n\n လီဗာပူး အနိုင်ရနိုင်တယ်ဆိုပြီး ပြောရတာက ကိစ္စ နှစ်ခုလောက် ရှိနေတာ အဓိကအကြောင်းရင်းလို့ ပြောလို့ရပါတယ်။ ပထမတစ်ခုက မနှစ်ကရာသီမှာ ဒဏ်ရာကနေ ပြန်သက်သာလာစ ဗန်ဒိုက်က အရှိန်တင်ဖို့ လိုခဲ့တယ်။ ပထမ ၃-၄ လလောက်လောက်ကို သူက ပြန်ကြံ့ခိုင်လာဖို့ ကြိုးစားနေခဲ့တယ်။\n\n ဒုတိယ ရာသီဝက်လောက်မှာ သူရယ်၊ အယ်လီဆန်ရယ်က မျှော်လင့်ထားတဲ့အတိုင်း လုပ်ပြနိုင်ခဲ့တာမှာ ကုန်ခဲ့တဲ့ ၃-၄ နှစ်မှာ သူတို့ လုပ်ပြထားခဲ့သလို အကောင်းဆုံး စွမ်းဆောင်ရည်တွေ ဖြစ်ခဲ့ပါတယ်။",
"btext2":"ဒီရာသီအစမှာတင်ပဲ သူတို့ထံက အကောင်းဆုံး စွမ်းဆောင်ရည်တွေရမယ် ဆိုရင်၊ ဒီနေရာမှာ ဗန်ဒိုက်က ဘောလုံးရာသီတိုင်း လီဗာပူးအတွက် ရာသီပြည့် ကစားပေးနိုင်တာကို မမေ့ကြဖို့ လိုပါမယ်။ ဗန်ဒိုက် အဲ့လို လုပ်နိုင်ရင် လီဗာပူးက ရမှတ် ၉၀ ကျော်ဖို့ဆိုတာ သေချာပါတယ်။\n\n ဒုတိယ ကိစ္စကတော့ လီဗာပူးမှာ ထိပ်တန်း ကစားသမား ၃-၄ ဦးလောက် ရှိနေပါတယ်။ မန်စီးတီး အခြေအနေကိုတော့ သေချာမသိဘူး။ ကမ္ဘာဖလား မသွားရမယ့်သူတွေရှိတဲ့ အနေအထားမှာ တူတူပဲဖြစ်ရင်ဖြစ်မှာပဲ။\n\n ဒီယက်စ်က ကမ္ဘာဖလား မကန်ရဘူး၊ ဆာလာ မကန်ရဘူး။ စီးတီးအကြောင်း သေချာမသိပေမယ့် လီဗာပူးရဲ့ အဓိက ကစားသမားတွေ ဒီပြိုင်ပွဲကို မသွားရဘူးဆိုတာက ဒုတိယ ရာသီဝက်မှာ ကြီးကြီးမားမား ခြားနားမှုတွေ ဖြစ်စေပါလိမ့်မယ် ” လို့ ဆိုခဲ့တာဖြစ်ပါတယ်။\n\n ၂၀၂၂ ကာတာကမ္ဘာဖလားဟာ ဘောလုံးရာသီတွေမှာ မကြုံစဖူး ရာသီဝက် ကာလအတွင်း ယှဉ်ပြိုင်ရဖို့ ဖြစ်လာနေခဲ့တာပါ။ လီဗာပူးအသင်းမှာ မာတစ်၊ ရိုဘို၊ ဒီယက်စ်၊ ဆာလာတို့ဟာ အဆိုပါ ပြိုင်ပွဲကို ပါဝင်ရမှာ မဟုတ်တဲ့ အဓိက ကစားသမားတွေဖြစ်ပြီး ကာဗာရို၊ ဟာဗေးနဲ့ လူငယ်ကြယ်ပွင့် အချို့ကလည်း ပါနိုင်ဖွယ် မရှိသေးတာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/08/salah-vandijk-carra-pl.jpg",
"imgurl2":"https://myan-news.com/wp-content/uploads/2022/08/vandijk-salah-lfc-goal-945x578.jpg",
"imgurl3":"no",
"video":"no"
 },
       {"ndate":"July 31, 2022",
"htext":"ရှုံးနိမ့်ခဲ့မှုတွေအောက်မှာ လဲပြိုသွားဖို့ထက် ပိုမာကျောတဲ့ ခြေလှမ်းတွေနဲ့ လီဗာပူးအသင်း ပြန်လာပါဦးမယ်",
"btext1":"ကလော့ပ်လက်ထက်အတွင်း လီဗာပူးရဲ့ အကြီးမားဆုံး အပြောင်းအလဲဟာ ဖြစ်ပျက်ခဲ့တာတွေကို နာကျင်ခံစားမနေပဲ ရှေ့ဆက်ရမယ့် အနာဂတ်အတွက် ရည်မှန်းချက်ထားတတ်တဲ့ အရည်အသွေး ဖြစ်ခဲ့ပါတယ်။\n\n ၂၀၂၁-၂၂ ရာသီက လီဗာပူးအတွက် စိတ်ပျက်စရာ အဆုံးသတ်ဖြစ်ခဲ့ပါတယ်။ မန်စီးတီးဟာ ခြေတလှမ်းအကွာကနေ ပြန်လည်တိုက်ပွဲဝင်ခဲ့ပြီး ပရီးမီးယားလိဂ် သိမ်းပိုက်သွားခဲ့သလို ချန်ပီယံလိဂ်ဖလားဖိုင်နယ်မှာ ထပ်မံရှုံးနိမ့်ခဲ့တဲ့ ဝရုန်းသုန်းကား အခြေအနေတွေက ဘယ်တော့မှ မေ့လို့ရမှာ မဟုတ်ပါဘူး။\n\n မနှစ်က ရာသီမတိုင်ခင် ကလော့ပ်လက်အောက်က လီဗာပူးဟာ ချန်ပီယံလိဂ်ဖိုင်နယ်ကို ရှုံးနိမ့်ခဲ့ဖူးသလို တစ်မှတ်ထဲနဲ့ ပရီးမီးယားလိဂ်ဖလား လက်လွှတ်ခဲ့ရတဲ့ နာကျင်မှုကို ခံစားခဲ့ရဖူးပါတယ်။ လီဗာပူးအသင်းဟာ အဲ့ဒီ့အရာတွေကို နှစ်ခါ ကြုံခဲ့ရတဲ့ အသင်းတစ်သင်း ဖြစ်ပါတယ်။\n\n အဲ့ဒီ့အဖြစ်အပျက်တွေက ကိုယ်ရဲ့ ယုံကြည်မှုအဆင့်အတန်းကို အနည်းငယ် မထိခိုက်စေခဲ့ဘူးဆိုရင် ဒါမှမဟုတ် ကိုယ်ဘာသာနဲ့ ကိုယ့်ရဲ့ နည်းလမ်းတွေကို မေးခွန်း မထုတ်ဘေူးဆိုရင် လူမဟုတ်တော့ဘူးလို့ ဆိုရမယ်။ သိပ်ကို ခက်ခဲတဲ့ အနေအထားတွေကို အသင်းက ကျော်ဖြတ်နေရတယ်။",
"btext2":"“ ဝုဗ်နဲ့ ရာသီနောက်ဆုံးပွဲမှာ ကျွန်တော်တို့တွေ အနောက်ကလိုက်ပြီး ပြန်လည်အနိုင်ယူနိုင်ခဲ့တယ်။ ဒါပေမယ့် အမှတ်ပေးဖလားကိုတော့ တစ်မှတ်အကွာနဲ့ မန်စီးတီးကို ရှုံးခဲ့ပါတယ်။ ကျွန်တော်တို့ ပွဲကို အနိုင်ရခဲ့ပေမယ့် မန်စီးတီးဆီ ဖလားပေးလိုက်ရတယ်။\n\n ပွဲအပြီးမှာ ကျွန်တော်တို့ကို ဂုဏ်ပြုပေးဖို့အတွက် မိသားစုအားလုံးက ကွင်းထဲကို ရောက်လာခဲ့ကြတယ်။ ကျွန်တော်တို့ ချစ်ရတဲ့သူတွေကို မြင်လိုက်ရတဲ့အခါ အားလုံးရဲ့ မျက်နှာက ချက်ချင်း ပြောင်းလဲသွားခဲ့ကြတော့တယ်။ ဒါက အခက်အခဲတွေအတွက် အကောင်းဆုံး ကုသမှုဟာ မိသားစုပဲဆိုတာ သက်သေပြခဲ့တာပါ။\n\n The Kop ပွဲကြည့်စင်ပေါ်က စာတန်းတစ်ခုကို မြင်လိုက်ရတော့ ကျွန်တော် တစ်စက္ကန့်လောက် နှလုံးရပ်သွားသလိုပဲ။ “ငါတို့ ဖလားတွေ ရထားတာပဲ” တဲ့။ အောင်မြင်မှုရဲ့ အစဉ်အလာသစ်တစ်ခုက ဒီ လှပတဲ့ကလပ်မှာ၊ ခေတ်သစ်တစ်ခုမှာ ပျော်ဝင်စီးဆင်းသွားခဲ့ပါတယ်။\n\n ကျွန်တော် ပြောခဲ့သလိုပဲ ပရိသတ်တွေဟာ သူတို့ရဲ့ စိတ်အားထက်သန်မှုအရတင် မဟုတ်ဘဲ အလုပ်တစ်ခုလိုပါ အားပေးနေတယ်လို့ ခံစားရတယ်။ အဲ့နေ့မှာ ဖြစ်ပျက်ခဲ့တဲ့ အကောင်းဆုံး အရာက ကျွန်တော်တို့ ပွဲကိုအနိုင်ရခဲ့တာပဲ။ ကျွန်တော်တို့ အနိုင်မရခဲ့ရင် ကိုယ့်ကိုယ်ကို ဘယ်တော့မှ ခွင့်လွှတ်နိုင်မှာ မဟုတ်ဘူးလို့ ထင်တယ်။",
"btext3": "နောက်ထပ် ကောင်းတဲ့အရာတစ်ခုက ပွဲအပြီးမှာ ယာဂင် ပြောခဲ့တဲ့စကားတွေပဲ။ ‘ဘဝနဲ့ပတ်သက်ပြီး သူသင်ယူခဲ့တဲ့ အရာက မင်းဟာ လမ်းကြောင်းမှန်ပေါ်ရှိပြီး ဆက်ကြိုးစားနေရင် ဆုလာဘ်ရရှိလိမ့်မယ်”တဲ့။ အဲ့နေ့မှာ ကျွန်တော်တို့ အမြင့်ဆုံးဆုကို မရခဲ့ပါဘူး။ အဲ့ဒါကို ရဖို့ ထိုက်တန်ခဲ့ပါတယ်။ ဒါပေမယ့် တချိန်ချိန်မှာ ရအောင်ယူမှာပါ။\n\n ဆက်ကြိုးစားဖို့က ကျွန်တော်တို့နဲ့ပဲ ဆိုင်ပါတယ်။ နောက်အပတ်၊ နောက်ရာသီတွေမှာပေါ့။ ကျွန်တော် မကြာခဏ ပြောခဲ့တာက ပွဲအပြီး ၅ မိနစ်ဟာ ပွဲမတိုင်ခင် ၅ ရက်ထက် ပိုပြီး အရေးကြီးပါတယ်။\n\n ယာဂင်ကလောပ့်က ကစားသမားတွေဆီ အကောင်းဆုံး အမှာစကားကို ပြောကြားခဲ့တယ်။ အောင်မြင်မှုရဖို့အတွက် တစ်ခုသောနည်းက အစကနေ အဆုံးထိ စစ်မှန်တဲ့ ဦးဆောင်မှုပဲ။ ဆက်လက်တိုးတက်ဖို့အတွက် နည်းလမ်းက ကိုယ့်ကိုယ်ကို ပြိုင်ဆိုင်နေဖို့ပဲ။\n\n ကျွန်တော်တို့ ကစားသမားတွေကို ပြည့်ပြည့်စုံစုံ မချီးကျူးနိုင်ပါဘူး။ ကျွန်တော်တို့ရဲ့ အောင်မြင်မှုတိုင်းက သူတို့ရဲ့ အာရုံစူးစိုက်နစ်မြုပ်ထားမှုကြောင့်ပါပဲ ” လို့ လက်ထောက်နည်းပြ ပက်လင်ဒါက သူ့ရဲ့ စာအုပ်ထဲ ထည့်ရေးသွားခဲ့တယ်။\n\n ကလော့ပ်ရဲ့ ဦးဆောင်မှုအောက်မှာ လီဗာပူးက မဆုတ်မနစ်တဲ့ ယုံကြည်မှုရှိပြီး အကြီးမားဆုံး စိန်ခေါ်မှုတွေကို ရင်ဆိုင်လိုကြတယ်။ အသင်းသားတွေက အချင်းချင်း နားလည်မှုရှိပြီး ဘာတွေပဲဖြစ်ဖြစ် တစ်သင်းလုံး တည်တည်ငြိမ်ငြိမ် ရှိပါတယ်။\n\n စိတ်ဓါတ်ပိုင်း မာကျောမှုက လီဗာပူးအသင်းရဲ့ အောင်မြင်မှုတွေအတွက် အခြေခံအုတ်မြစ်ဖြစ်ပြီး အသင်းကို အမြဲတမ်း ပြန်လာနိုင်စေခဲ့ပါတယ်။ လာမယ့်အပတ်မှာ ပရီးမီးယားလိဂ် ဘောလုံးရာသီသစ် စတင်တော့မှာဖြစ်သလို လီဗာပူးက နောက်ထပ်တစ်ကြိမ် ပြန်ပြီး ယှဉ်ပြိုင်လာဦးမှာပဲ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-hendo-trent.jpg",
"imgurl2":"https://myan-news.com/wp-content/uploads/2022/07/salah-hendo-nunez-945x532.jpg",
"imgurl3":"https://myan-news.com/wp-content/uploads/2022/07/klopp-2022-good-945x545.jpg",
"video":"no"
 },
      {"ndate":"July 28, 2022",
"htext":"ဖာမင်နိုရဲ့ အပြောင်းအရွှေ့ သတင်းတွေကို စကားလုံး လှလှတွေနဲ့ ကာဆီးလိုက်တဲ့ ကလော့ပ်",
"btext1":"ဇန်နဝါရီမှာ ဒီယက်စ် ရောက်လာခဲ့သလို ဒီနွေမှာ နူးညက်စ် ရောက်လာခဲ့တာကြောင့် ဖာမင်နိုရဲ့ ပွဲကစားခွင့်ဟာ အတော်လေး မေးခွန်းထုတ်ခံလာရပါတယ်။\n\n ဖာမင်နိုဟာ လီဗာပူးနဲ့ စာချုပ် ၁ နှစ်ပဲ ကျန်တော့တာဖြစ်ကာ ဇန်နဝါရီမှာ အင်္ဂလန်ပြင်ပ ကလပ်တွေနဲ့ အလွတ်သဘော ဆွေးနွေးခွင့်ရတော့မှာပါ။ ဒါ့အပြင် ဒီနွေမှာတင်ပဲ ဂျူဗင်တပ်က ဘရာဇီးတိုက်စစ်မှူးကို ပေါင် သန်း ၂၀ နဲ့ ကမ်းလှမ်းလိုတယ်လို့ သတင်းထွက်နေခဲ့ပါတယ်။\n\n စနေ့နေ့မှာ ယှဉ်ပြိုင်ရမယ့် ကွန်မြူနတီဒိုင်း ပွဲကြိုမှာပဲ ကလော့ပ်က ဖာမင်နိုဟာ လီဗာပူးအသင်းရဲ့ အရေးပါတဲ့ အသင်းသားဖြစ်နေဆဲပါလို့ ပြောဆိုခဲ့ပါတယ်။",
"btext2":"“ ဘော်ဘီက ကျနော်တို့အတွက် အရေးပါတဲ့သူပါ။ သူက လီဗာပူးအသင်းရဲ့ နှလုံးသားနဲ့ စိတ်ဝိဉာဉ်ပဲဖြစ်ပါတယ်။ ကိစ္စအားလုံးက အခြေအနေ ကောင်းနေပါတယ်။ ကျနော်ကလည်း လုံးဝ အဆင်ပြေပါတယ်။\n\n ကျနော်အတွက်ဆိုရင်တော့ ဘော်ဘီရဲ့ အရည်အချင်းက သံသယဝင်စရာကို မလိုတာပါ၊ သူက အသင်းအတွက် မရှိမဖြစ် ကစားသမားပါပဲ ” လို့ ကလော့ပ်က ဖြေခဲ့ပါတယ်။\n\n တိုက်စစ်မှာ မာနေး ထွက်သွားသလို ဂျိုတာ ဒဏ်ရာရနေပြီး နူးညက်စ် အသားကျဖို့ လိုအပ်နေသေးတာကြောင့် ဖာမင်နိုဟာ ရာသီအစောပိုင်း ပွဲစဉ်တွေအတွက် အဓိကကျတဲ့ တိုက်စစ်သမားဖြစ်လာဖို့ ရှိနေပါတယ်။\n\n ကလော့ပ်က ဒီယက်စ်၊ ဖာမင်နို၊ ဆာလာအတွဲကို အဓိက ထုတ်သုံးပြီး လူစားဝင်မှုက တစ်ဆင့် နူးညက်စ်ကို အင်္ဂလန်ဘောလုံးလောကနဲ့ မိတ်ဆက်ပေးဖို့ ပြင်ဆင်သွားဖွယ် ရှိနေတာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/bobby-lz-1536x796.jpg",
"imgurl2":"https://myan-news.com/wp-content/uploads/2022/07/firmino-diaz-klopp-945x532.jpg",
"imgurl3":"no",
"video":"no"
 },
     {"ndate":"July 28, 2022",
"htext":"စနေနေ့ မန်စီးတီးနဲ့ ကွန်မြူနတီဒိုင်းကို လွဲသွားမယ့် လီဗာပူးအသင်းသား (၅) ဦး",
"btext1":"လီဗာပူး စီနီယာအသင်းမှ ဒဏ်ရာရ ကစားသမားတွေရဲ့ အခြေအနေနဲ့ ပတ်သက်ပြီး အသင်းဘက်က သတင်းထုတ်ပြန်ပေးလာခဲ့ပါတယ်။\n\n Alisson Becker",
"btext2":"လီဗာပူးရဲ့ နံပါတ် ၁ ဂိုးသမားဖြစ်သူ အယ်လီဆန်ဟာ ဝမ်းဗိုက်ဒဏ်ရာကနေ ပြန်သက်သာလာဖို့ ကြိုးစားနေပါတယ်။ သူက လေ့ကျင့်ရေးမှာ ပါဝင်နေပြီး ပြန်ကစားဖို့လည်း နီးနေပါပြီ။ ဒါပေမယ့်လို့ ကွန်မြူနတီဒိုင်းပွဲမှာ ထုတ်သုံးဖို့ လောနေဦးမှာ မဟုတ်ပါဘူး။\n\n “ ဒီနေ့ သူလေ့ကျင့်ရေးဆင်းပါတယ်။ မနေ့ကထက်တော့ ပိုပါလာပါပြီ။ ဖူလ်ဟမ်နဲ့ ပရီးမီးယားလိဂ်ပွဲမှာ ပါဝင်နိုင်ပါလိမ့်မယ်။ ဒါပေမယ့် ကွန်မြူနတီဒိုင်းပွဲမှာတော့ မပါနိုင်သေးပါဘူး ” လို့ ကလော့ပ်က ပြောပါတယ်။\n\n Kostas Tsimikas\n\n အသေးစားဒဏ်ရာကြောင့် ဆဲလ်ဘတ်ပွဲမှာ အနားပေးခဲ့တယ်လို့ အသင်းဘက်က သတင်းထုတ်ပြန်ပါတယ်။ ပွဲနေ့မတိုင်ခင် တစ်ရက်မှာ အသေးစား ထိခိုက်မှုရှိခဲ့တာကြောင့် အနားပေးထားတာဖြစ်ပြီး ဒီအပတ် ကင်းပါဝါကွင်းက ဒိုင်းပွဲမှာ ပါဝင်နိုင်မလား စောင့်ကြည့်ဦးမှာပါ။\n\n Diogo Jota\n\n မနှစ်ကဘောလုံးရာသီအပြီး ပေါ်တူဂီအသင်းနဲ့ ပူးပေါင်းစဉ်မှာ တံကောက်ကြောဒဏ်ရာ ရခဲ့တာဖြစ်ပါတယ်။ ဒဏ်ရာက ပြန်သက်သာလာပြီး လေ့ကျင့်ရေး အပြည့် ပြန်ဆင်းချိန်မှာ ဒဏ်ရာပြန်ရခဲ့တာပါ။ သူ့ရဲ့ ဒဏ်ရာက စိုးရိမ်ရပြီး ဒဏ်ရာဟောင်းမှာ ထပ်ဖြစ်တာမို့ ပရီးမီးယားလိဂ် အစောပိုင်း သီတင်းပတ်တွေကိုပါ လွဲဖွယ် ရှိနေပါတယ်။\n\n ကလော့ပ်ကတော့ ” ဂျိုတာက ကံမကောင်းစွာဘဲ အချိန်တစ်ခု အနားယူရပါဦးမယ်” လို့ ဆိုခဲ့ပါတယ်။\n\n Alex Oxlade-Chamberlain",
"btext3": "အာရှ ခြေစမ်းပွဲမှာတင် ဒဏ်ရာရခဲ့တာဖြစ်ပြီး ဘယ်အချိန် ပြန်သက်သာလာမယ် မသိနိုင်သေးပါဘူး။ အဲ့ကတည်းက ကလော့ပ်ဟာ ချိန်ဘာလိန်အကြောင်း ထည့်မပြောတော့ပါဘူး။ ဒီနွေမှာ သူ့ကို အရောင်းစာရင်း တင်ခဲ့ပေမယ့် ကမ်းလှမ်းမယ့်သူ မရှိသလို ရာသီကြိုမှာတင် ဒဏ်ရာရတာမို့ လာမယ့်ရာသီ ချိန်ဘာလိန်ရဲ့ ပါဝင်နိုင်စွမ်းက အတော်လေး အခွင့်အလမ်း နည်းခဲ့ပါပြီ။\n\n Calvin Ramsay\n\n ရာသီကြိုမှာ ပါဝင်လာဖို့ ဖြစ်ခဲ့ပေမယ့် ကြံ့ခိုင်မှုဆိုင်ရာ အသေးစားဒဏ်ရာ ရှိထားတာပါ။ အဲ့ဒဏ်ရာကို ဂရုစိုက်ပေးဖို့ လိုတာကြောင့် သူ့ကို ကြံ့ခိုင်မှုပိုင်း စောင့်ကြည့် စစ်ဆေးတာတွေကိုပဲ လုပ်ပေးနေတာဖြစ်ပါတယ်။\n\n Caoimhin Kelleher\n\n လူငယ်ဂိုးသမားလေးကလည်း ကြံ့ခိုင်မှု ပြည့်ဝလာရေး ရုန်းကန်နေရဆဲပါ။ ပြင်းထန်တဲ့ ဒဏ်ရာ ရထားတာမျိုး မဟုတ်ပေမယ့် သူဘယ်အချိန် ပြန်ကစားနိုင်မလဲ အတိအကျ မသိဘူးလို့ ကလော့ပ်က ပြောထားပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/jota-allison-lfc.jpg",
"imgurl2":"https://myan-news.com/wp-content/uploads/2022/07/allison-7242022-941x1024.jpg",
"imgurl3":"https://myan-news.com/wp-content/uploads/2022/07/ox-down-945x531.jpg",
"video":"no"
 },
     {"ndate":"July 28, 2022",
"htext":"သြစတြီးယား ရာသီကြိုမှာ လီဗာပူးပရိသတ်တွေရဲ့ ချစ်ခင်ခြင်းတွေ သိမ်းပိုက်သွားတဲ့ ဘာ့ဆဲတစ်",
"btext1":"ဂျာမနီနဲ့ သြစတြီးယားတွေမှာ လိုက်ဇစ်၊ ဆဲလ်ဘတ်တွေနဲ့ ယှဉ်ပြိုင်အပြီး မိနစ် ၉၀ စာ ကစားခွင့်ရခဲ့တဲ့ ကွင်းလယ်လူ ဘာ့ဆဲတစ်ဟာ လီဗာပူးပရိသတ်တွေရဲ့ အာရုံစိုက်ခြင်းကို သိမ်းကြုံးရယူသွားပါတယ်။\n\n ရာသီကြိုမှာ ဘယ်လိုကြယ်ပွင့်ရမလဲဆိုတာကို လီဗာပူးပရိသတ်တွေ စောင့်မျှော်လေ့ရှိတာ ဒီနွေတစ်ခုတည်းမှ မဟုတ်ပါဘူး။ ပြီးခဲ့တဲ့ ဘောလုံးရာသီတွေတုန်းက ဝုဒ်ဘမ်း၊ ဘရူးစတားတို့အပြင် ကိုမတ်တီယို၊ ဂေါ်ဒန် စသဖြင့် လူငယ်လေးတွေအပေါ် လီဗာပူးပရိသတ်တွေ မျှော်လင့်ခဲ့ကြပါတယ်။\n\n ဒဏ်ရာပြဿနာတွေ၊ ခြေစွမ်းမတည်ငြိမ်တာတွေကြောင့် များစွာသော လူငယ်တွေဟာ သူတို့ရဲ့ အခွင့်အရေးကို မဖမ်းဆုပ်နိုင်ခဲ့ပေမယ့် ဘာ့ဆဲတစ်ကတော့ ခြားနားခဲ့ပါတယ်။ အသက် ၁၇ နှစ်အရွယ် ကွင်းလယ်လူဟာ စီနီယာအသင်းသား ချိန်ဘာလိန် ဒဏ်ရာရသွားခြင်းကို အခွင့်အရေးယူပြီး ပွဲထွက်ခွင့် တစ်နေရာကို ဆုပ်ကိုင်သွားခဲ့တယ်။\n\n ၂၀၂၁ ခုနှစ်မှာ စပိန်ကလပ် ဆဲလ်တာဗီဂိုကနေ ခေါ်ယူထားတဲ့ ကွင်းလယ်လူဟာ လီဗာပူးကစားသမားဘဝ ပထမဆုံးသော ရာသီကြိုကို ပူးပေါင်းရခြင်းဖြစ်ပေမယ့် သန်မာတဲ့ စွမ်းဆောင်ရည်တွေကို ပြသသွားနိုင်ခဲ့ပါတယ်။ ဆဲလ်ဘတ်နဲ့ပွဲဟာဆိုရင် သူ့ရဲ့ ပထမဆုံးသော ပွဲထွက်လူစာရင်းကနေ ပါဝင်ခွင့်ဖြစ်ခဲ့တာပါ။",
"btext2":"ဘာ့ဆဲတစ်က သူ့ရဲ့ ပျော်ရွှင်မှုကို အင်စတာဂရမ်ကတဆင့် ” ကျနော်တို့ ရလိုတဲ့ ရလဒ် မဟုတ်ခဲ့ပေမယ့် ပွဲကစားချိန် မိနစ်အချို့ရခဲ့တာက ကောင်းတာပါပဲ။ လီဗာပူးအသင်းအတွက် ပထမဆုံး ပွဲထွက်လူစာရင်းကနေ ကစားခဲ့ရတာကို ပျော်ရွှင်မိပါတယ် ” ဆိုပြီး မျှဝေခဲ့စဉ်မှာ များစွာသော လီဗာပူးပရိသတ်တွေက သူ့ကို အားပေးခဲ့ကြတယ်။\n\n ပရိသတ်တွေ သဘောကျတဲ့အချက်က ဘာ့ဆဲတစ်ဟာ အသက် ၁၇ နှစ်ပဲ ရှိသေးပေမယ့် ကွင်းထဲမှာ ရင့်ကျက်တဲ့ ပုံစံတွေကို ပြသနိုင်တာပါ။ ဘောလုံးကိုင်ပြီး ဖြေရှင်းနိုင်သလို ဘောလုံးပြန်ရဖို့ ဖိအားပေးရာမှာ အသားကျနေခြင်းကလည်း သဘောတွေ့စရာဖြစ်ခဲ့တယ်။\n\n ဒါပေမယ့်လို့ စပိန်သားဟာ လာမယ့်ရာသီမှာ သက်တမ်းအလိုက် အဆင့်ကနေ ပုံမှန် ပွဲကစားခွင့် ရှာဖွေရမှာဖြစ်ပြီး အတွေ့အကြုံတွေ စုဆောင်းရပါလိမ့်မယ်။ အနာဂတ်မှာတော့ စီနီယာအဆင့် ပွဲကစားခွင့်အတွက် အခွင့်အရေး ရချိန်မှာ ယခုလို အမိအရ ရယူနိုင်ဖို့ လိုအပ်တာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/stefan-barj.jpg",
"imgurl2":"https://myan-news.com/wp-content/uploads/2022/07/barj-945x690.jpg",
"imgurl3":"no",
"video":"no"
 },

     {"ndate":"July 28, 2022",
"htext":"ဖွင့်တိုက်ချင်လို့ပဲ မရဘူး၊ အဝေးမှာချည်း ဖြန့်ကစားနေလို့ မရဘူးလို့ နည်းစနစ်ပိုင်းအရ ရှင်းပြခဲ့တဲ့ ယာဂင်",
"btext1":"ဆဲလ်ဘတ်နဲ့ပွဲမှာ လူငယ်အတွဲတွေကို တွဲဘက်မှုအား အဓိက ပြုလုပ်ခဲ့ပေမယ့် ကောင်လေးတွေ အမှားများလွန်းတယ်လို့ နည်းပြကလော့ပ်က ဝန်ခံပါတယ်။\n\n ၄-၃-၃ ပုံစံမှာ ကာဗာရို၊ နူးညက်စ်၊ ဟာဗေး အတွဲကို ထုတ်သုံးခဲ့ပြီး ဘယ်ညာ အစွန်တွေမှာ မီလ်နာနဲ့ မာဘာရာတို့က ပံ့ပိုးပေးခဲ့တာပါ။ ကာဗာရိုတို့ဟာ တောင်ပံနေရာကျယ်မှာ ကစားရတာကို နှစ်သက်ပေမယ့် အတွင်းကို ချိုးဝင်လာဖို့ ခက်ခဲနေခဲ့ကြတယ်။\n\n တောင်ပံနှစ်ဘက်က လုပ်ပြချင်စိတ်တွေ သိပ်များနေပေမယ့် အတက်အဆင်း မမှန်ခဲ့သလို အသင်းလိုက်မှာ စုစုစည်းစည်းတော့ မဖြစ်ခဲ့ပါဘူး။",
"btext2":"” ပထမပိုင်းမှာ ကျနော်တို့ အမှားကြီးတွေ သိပ်လုပ်ခဲ့တယ်။ ကျနော်တို့ အခိုက်အတန့်ကောင်းတွေလည်း ရခဲ့ပါတယ်။ အနည်းဆုံး ၄-၅ ဂိုးလောက် ရနိုင်တဲ့ အနေအထားကောင်းတွေ ရတယ်ဗျာ။ ဂိုးတွေမရဘူးဆိုတာက အဲ့အခွင့်အရေးတွေကို ပထမပိုင်းမှာရတာမို့ပဲ။\n\n ဘောလုံးအမြင်နဲ့ ပြောရရင် ကျနော်တို့ သိပ်ဖွင့်ကစားလွန်းတယ်၊ တောင်ပံတွေကို အရမ်းဖြန့်လွန်းနေတယ်၊ ဘောလုံးဆုံးရှုံးသွားတဲ့ အခြေအနေတွေမှာကျတော့ ကျနော်တို့ လုံလောက်အောင် စုစုစည်းစည်း မရှိခဲ့ဘူး။ အဲ့တော့ ပွဲက လုံးဝကို ပွင့်ထွက်နေရော။\n\n သူတို့က ကားပြေးလမ်းပေါ်မှာ ပြေးလွှားနေသလိုပဲ သူတို့ရဲ့ မြန်နှုန်းတွေနဲ့ဆို အခွင့်အရေးရလာရင် ဘယ်လို ကိုင်တွယ်နိုင်မလဲ။ ရိုးရှင်းတဲ့ ပေးမှုတွေကနေ ဘောလုံးဆုံးရှုံးရင် ဘယ်သူက ပြန်လိုက်နိုင်တော့မလဲ။ အခြေအနေတွေကို ကျနော်တို့ အကောင်းဆုံး မလုပ်နိုင်ခဲ့ပေမယ့် အခွင့်အရေးတော့ ရခဲ့ပါတယ် ” လို့ ကလော့ပ်က ပြောပြခဲ့တယ်။\n\n ဒီပွဲမှာ ဆဲလ်ဘတ်က ကစားပုံ နည်းနည်းကြမ်းခဲ့ပေမယ့် ဒဏ်ရာရ ကစားသမားတွေတော့ မရှိခဲ့ပါဘူး။ ပထမပိုင်းမှာ ဒါဝင်ဟာ ကာဗာရို၊ ဟာဗေးတို့နဲ့ တွဲကစားရာမှာ ခပ်လှမ်းလှမ်းတွေ ဝေးနေခဲ့ပြီး တောင်ပံကနေကော ကွင်းလယ်ကပါ သူ့အတွက် လုံလောက်တဲ့ ဖန်တီးမှု မရခဲ့ပါဘူး။",
"btext3": "မိနစ် ၃၀ ဝင်ကစားတဲ့ စီနီယာတွေထံကတော့ ပိုကောင်းတဲ့ ထိုးဖောက်မှုတွေ လုပ်ခဲ့ကြပေမယ့် အဆုံးသတ်ပိုင်းတွေမှာ ဂိုးကံခေနေခဲ့ကြပါတယ်။\n\n ယာဂင်ကလော့ပ်ကပဲ ” ဆဲလ်ဘက်ကအတွက်တော့ ဒီပွဲက ခြေစမ်းပွဲ မဟုတ်ဘူး။ ကျနော်တို့အတွက်လည်း ခြေစမ်းပွဲလောက်တင် မဟုတ်ပါဘူး။ ဆဲလ်ဘက်က ခပ်ကြမ်းကြမ်း ကိုင်တွယ်တယ် ဒါပေမယ့် သူတို့ ကောင်းကောင်းကစားခဲ့ပါတယ်၊ သူတို့ အကောင်းဆုံး လုပ်ခဲ့တာကို လေးစားရမှာပါ။\n\n တခါတလေတော့ ကျနော်က သိပ်ကြမ်းတဲ့ ကိုင်တွယ်ပုံတွေကို မကြိုက်ပေမယ့်လို့ အဆင်ပြေပါတယ်။ ဒီမှာ ဒဏ်ရာရတာတွေ ဘာမှမဖြစ်ခဲ့ဘူးလို့ ထင်တာပါပဲ။ ပထမပိုင်းက အမှားသိပ်များတယ်။ ကောင်လေးတွေ ဒီထက်ပိုကောင်းကောင်း လုပ်နိုင်ပါသေးတယ်။ သူတို့ အခိုက်အတန့်ကောင်းတွေ ရခဲ့တာပဲ။\n\n ဒါပေမယ့် ပထမပိုင်းမှာ ဒါဝင်က တစ်ကိုယ်တည်း ထီးထီးကြီးဖြစ်နေတယ်။ လူတိုင်းက အနောက်ကို ပြန်ဆင်းတယ်၊ ကစားကွက် တည်ဆောက်မှုမှာ လူတိုင်းပါဝင်တယ် ဒါပေမယ့် တောင်ပံကို ဖြန့်ကစားလွန်းခဲ့တယ်။ ဒါဝင်ကို ဘောလုံးပေးဖို့ရာ ဧရိယာထဲ တစ်ပေါက်ပဲရှိတယ်။\n\n ဒီအခြေအနေကနေ သူက ဂိုးရဖို့ နီးစပ်ခဲ့ပါတယ်။ ဒါပေမယ့် သူ့အနားမှာ ပိုပြီး ပံ့ပိုးမှုတွေ လုပ်ပေးနိုင်ဖို့ လိုပါတယ်။ အခြားအသင်းဖော်တွေ လှုပ်ရှားနေမှ ပြိုင်ဘက်ကစားသမားတွေက ဒါဝင်ကို အာရုံစိုက်မှု နည်းကုန်မှာပါ။ ကိစ္စတွေတော့ အများကြီး မြင်တာပါပဲ။\n\n ဒုတိယပိုင်းမှာဆိုရင် ဧရိယာအတွင်း ဒါဝင်ရှိနေခဲ့ရင် အများကြီး အကူအညီဖြစ်ပါလိမ့်မယ်။ ပွဲကတော့ ဒါပါပဲ။ အရမ်းကောင်းတယ် မခံစားရဘူး ဒါပေမယ့် ဒီပွဲကနေ သင်ယူသွားရပါမယ် ” လို့ သုံးသပ်သွားတာဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/klopp-sel-1-0.jpg",
"imgurl2":"https://myan-news.com/wp-content/uploads/2022/07/carvalho-sel-945x508.jpg",
"imgurl3":"https://myan-news.com/wp-content/uploads/2022/07/nunez-sel-945x612.jpg",
"video":"no"
 },
     {"ndate":"July 28, 2022",
"htext":"အင်္ဂလန်ပြင်ပ နောက်ဆုံးသော ခြေစမ်းပွဲဖြစ်တဲ့ ဆဲလ်ဘက်ပွဲမှ ပြောစရာ (၅) ချက်",
"btext1":"လီဗာပူးအသင်းဟာ အင်္ဂလန်ပြင်ပ ရာသီကြို ခြေစမ်းပွဲ နောက်ဆုံးပွဲအဖြစ် ဆဲလ်ဘက်ကို ရင်ဆိုင်ရာမှာ ၁-၀ နဲ့ အရေးနိမ့်ခဲ့ပါတယ်။ ပွဲအတွင်း မြင်ရခြင်းတွေကို အကျဉ်းသဘော ဆွေးနွေးသွားပါမယ်။ \n\nနူးညက်စ်ကို မြင်ခွင့်မရခဲ့",
"btext2":"လီဗာပူးပရိသတ်တွေက နူးညက်စ်ထံက အဆင်သင့်သော ခြေစွမ်းတွေကို အရမ်းမြင်ချင်သလို တိုက်စစ်မှူးကလည်း ပြချင်ဇောတွေ သိပ်များပါတယ်။ ဒါပေမယ့်လို့ ဘယ်လိုနေနေ ဖိအားကြီးရှိမယ့် ပရီးမီးယားလိဂ်မှာ ကစားဖို့ နူးညက်စ်က စိတ်ဓါတ်ပိုင်း အမြင့်ဆုံး ပြင်ဆင်ထားရပါမယ်။\n\n ဆဲလ်ဘက်နဲ့ပွဲမှာ ဦးဆောင်ဂိုး မပေးရခင်ထိ အသင်းဖော်တွေက နူးညက်စ်ကို ဖန်တီးမှုတွေ လုပ်ပေးနိုင်ခဲ့ပါတယ်။ မီလ်နာရဲ့ အဝေးက မတင်ပေးမှုကို ခေါင်းတိုက်ပြီး အဆုံးသတ်တာ၊ ဧရိယာထဲ ရလာတဲ့ အခွင့်အရေးကို ဆဲလ်ဘက် ခံစစ်သမားတွေကို လှိမ့်ခေါက်ပြီး အဆုံးသတ်ဖို့ ကြိုးစားတာမျိုးတွေကို ကြိုးစားခဲ့တယ်။\n\n ဒါပေမယ့်လို့ ဦးဆောင်ဂိုး ပေးရပြီးနောက် နူးညက်စ်ကို ဖန်တီးမှု လုပ်ပေးဖို့ ရုန်းကန်ခဲ့ကြရသလို တိုက်စစ်မှူး ကိုယ်တိုင်ကလည်း ဘယ်သူ့ဆီက ဖန်တီးမှုကို စောင့်ရမယ် မသိတဲ့ အနေအထားတွေ မြင်ခဲ့ရပါတယ်။\n\n ဆာလောင်ပေမယ့် အသားမကျသေးတဲ့ လူငယ်တွေ\n\n ပထမပိုင်းမှာ လူငယ်ကစားသမားတွေထံက တစ်ဦးချင်း ခြေစွမ်းကောင်းတွေ မြင်ရပြီး ဆာလောင်စိတ်တွေ၊ အားထုတ်လိုစိတ်တွေ မြင်တွေ့ခဲ့ရပါတယ်။ ဒါပေမယ့်လို့ အသင်းလိုက် ပုံစံမှာတော့ အကွပ်မရှိတဲ့ ကစားဟန်လို ဖရိုဖရဲနိုင်လွန်းခဲ့ပါတယ်။\n\n တိုက်စစ်သမား ၃ ဦးကြား နေရာလွတ်က အရမ်းကျယ်လွန်းပြီး လိုအပ်တာထက် ဘောလုံးကိုင်ကစားမှု ပိုကြာတာ၊ ချိတ်ဆက်ဖို့ အဆင်သင့်မရှိတာတွေကပဲ ကစားပုံ ညက်ညောမှုမှာ စကားပြောခဲ့ပါတယ်။ ဘာ့ဆဲတစ်၊ ကာဗာရိုတို့ တစ်ဦးချင်း ကောင်းကြပေမယ့် ချိတ်ဆက်ကစားမှုမှာ အခြားအသင်းဖော်တွေလို ရုန်းကန်ခဲ့ရတယ်။\n\n အထူးအားနည်းတာကတော့ ပြိုင်ဘက်ကို ဖိအားပေးရာမှာ မသေသပ်သလို ပိုင်ဆိုင်မှု ဆုံးရှုံးချိန်ခြင်းကို တစ်ဦးခြင်း စီးချင်းထိုးမှုတွေနဲ့ ပြန်လုယူရာမှာ မှားယွင်းတဲ့ ဆုံးဖြတ်ချက်တွေပဲ လုပ်နေကြတာပါပဲ။ ပထမပိုင်းအတွင်း ခံစစ်ကြောင်းမှာ အီဘူးကလွဲရင် မာဘာရာ၊ ဂိုးမက်စ်၊ မီလ်နာတို့ ဘောလုံးလုပုံ ချိန်သားမကိုက်ပါဘူး။\n\n နွမ်းလျနေတဲ့ ခြေထောက်များ",
"btext3": "သြစတြီးယား ရာသီကြိုဟာ လီဗာပူးအသင်းသားတွေ ပြင်းပြင်းထန်ထန် အားထုတ်ရတဲ့ လေ့ကျင့်ရေး အစီအစဉ်ပါ။ ဆက်တိုက်သော လေ့ကျင့်ရေးတွေ အောက်မှာ ကောင်းကောင်းကြီး ထရိန်းခံထားရတာဖြစ်ပါတယ်။ ဒါကြောင့်ပဲ သူတို့ရဲ့ ကစားအားတွေက ကုန်ခမ်းနေပါတယ်။\n\n ကြီးမားလေးလံတဲ့ ခြေထောက်တွေနဲ့ ကွင်းထဲမှာ ပြေးလွှားကစားနေခဲ့ကြပြီး မိနစ် ၃၀ ကစားရတဲ့ စီနီယာကစားသမားတွေတောင်မှ ခပ်သွက်သွက်တွေ မလုပ်နိုင်ဘဲ ပြေးနှုန်းတွေမှာ အတော်လေးကျနေခဲ့ပါတယ်။\n\n ဆဲလ်ဘက်ရဲ့ ကစားဟန်\n\n ဆဲလ်ဘတ်ဟာ ပွဲစတည်းက ခပ်ကြမ်းကြမ်း ကစားနေပြီး အစောပိုင်း မိနစ်တွေမှာတင် ကာဗာရိုက ၂ ကြိမ်လောင် အမှောက်သိပ်ခံခဲ့ရပါတယ်။ မကြာခဏ ကွင်းထဲမှာ ထိတွေ့မှုတွေဖြစ်နေခဲ့သလို ဘယ်လီဗာပူး ကစားသမားကမှ ဒီပွဲမှာ ဒဏ်ရာမရခဲ့တာကိုပဲ သတင်းကောင်းလို့ ပြောရမှာပါ။\n\n ဒုတိယပိုင်းမှာ ဖာဘင်ညို၊ ဒီယက်စ်တို့တွေ ဆဲလ်ဘတ် အသင်းသားတွေနဲ့ ခပ်ကြမ်းကြမ်း ထိတွေ့မှုတွေ ရှိခဲ့သေးကာ ဒီယက်စ်ကို ဖောင်းလုပ်မှုတွေက အားပါး ပြင်းထန်ခဲ့ကြပါတယ်။ နောက်ဆုံး တစ်ကြိမ်ကတော့ လီဗာပူးအသင်း ပင်နယ်တီရခဲ့သင့်ပါတယ်။\n\n ကွန်မြူနတီဒိုင်း လူစာရင်း\n\n ဒီပွဲပုံစံအရတော့ ဒုတိယပိုင်းမှာ မိနစ် ၃၀ ကစားခွင့်ရခဲ့တဲ့ လူစာရင်းကပဲ မန်စီးတီးနဲ့ပွဲကို ပွဲထွက်မယ်လို့ ယုံကြည်ရပါတယ်။ ဂိုးသမားနေရာ အယ်လီဆန် ပြန်ပါနိုင်မလားကို စောင့်ကြည့်ရမှာပါ။ နူးညက်စ်ကို လက်တလော ခေါက်ထားဦးမယ်လို့ မှန်းဆရပြီး ဒီယက်စ်၊ ဖာမင်နို၊ ဆာလာ တိုက်စစ်အတွဲကို ထုတ်သုံးလာဖို့ ရှိနေပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/klopp-lfc-sel.jpg",
"imgurl2":"https://myan-news.com/wp-content/uploads/2022/07/nunez-sel-945x612.jpg",
"imgurl3":"https://myan-news.com/wp-content/uploads/2022/07/salah-sel-red-945x567.jpg",
"video":"no"
 },
     {"ndate":"July 27, 2022",
"htext":"ဖာမင်နိုကို အေးဂျင့်ကတစ်ဆင့် ဂျူဗင်တပ်တို့ ချိတ်ဆက်နေပေမယ့် လီဗာပူးက ဆွေးနွေးဖို့ လက်မခံ",
"btext1":"အီတလီကလပ် ဂျူဗင်တပ်အသင်းဟာ ၂၀၂၃ ခုနှစ်မှာ လီဗာပူးအသင်းနဲ့ စာချုပ်ကုန်တော့မယ့် ဘရာဇီး တိုက်စစ်မှူး ဖာမင်နိုရဲ့ ကိုယ်စားလှယ်တွေကို အပြောင်းအရွှေ့ကိစ္စ ချိတ်ဆက်မှု လုပ်ခဲ့ပါတယ်။\n\n ဒီနွေဈေးကွက်မှာ ဖာမင်နိုရဲ့ အခြေအနေကို ဂျူဗင်တပ်ဘက်က စောင့်ကြည့်နေတာပါ။ အီတလီကလပ်က တရားဝင် ကမ်းလှမ်းမှု မလုပ်သေးပေမယ့် ဖာမင်နိုရဲ့ အနေအထားကို လေ့လာနေတယ်လို့ GOAL Brazil က ဖော်ပြပါတယ်။\n\n ဂျူဗင်တပ်ဟာ ပြီးခဲ့တဲ့ ဇန်နဝါရီကမှ ဗလာဟိုဗစ်ကို ခေါ်ယူထားတာဖြစ်ပြီး တိုက်စစ်မှာဖာမင်နိုနဲ့ တွဲဘက်ပေးလိုပေမယ့် ဘရာဇီးတိုက်စစ်သမားအတွက် ယူရို ၂၃ သန်း ဝန်းကျင်စာချုပ်မျိုး ပေးလိုနေတာဖြစ်ပါတယ်။ လီဗာပူးဘက်ကတော့ ဂျူဗင်တပ်နဲ့ ညိနှိုင်းဖို့ စိတ်မဝင်စားသလို ဖာမင်နိုကို ဆက်ထိန်းဖို့ ဆန္ဒရှိနေပါတယ်။\n\n အန်ဖီးမှာ စာချုပ် ၁ နှစ်ပဲကျန်တဲ့ ဖာမင်နိုကို ဂျူဗင်တပ်ဘက်က ချိတ်ဆက်မှု အချို့ ပြုလုပ်နေခဲ့ပေမယ့် ဒါဝင် နူးညက်စ် အသားကျမြန်ရေး အဝတ်လဲခန်းတွင်း ဖာမင်နိုရဲ့ ကူညီပေးမှုတွေက အရေးပါလိမ့်မယ်လို့ ယာဂင်ကလော့ပ်က ယုံကြည်ထားပါတယ်။",
"btext2":"အပြောင်းအရွှေ့ကနေ လူသစ် ခေါ်ယူရေးနဲ့ ပတ်သက်ပြီး သြစတြီးယားမှာ ရှိနေတဲ့ ကလော့ပ်က “ အကယ်လို့ ဘယ်ကစားသမား အသင်းကနေ ထပ်ထွက်တာ မရှိတော့ရင် ကျနော်တို့ရဲ့ ဈေးကွက်က ပြီးပါပြီ။ ဒါမှမဟုတ် ဆိုးရွားတဲ့ ဒဏ်ရာတွေ ထပ်မဖြစ်ခဲ့ရင် ကျနော်တို့ ပြီးပါပြီ။\n\n ကျနော်ကတော့ လူသစ် ခေါ်ယူဖြစ်တော့မယ် မထင်ပါဘူး။ လီဗာပူးပရိသတ်တွေ အနေနဲ့ အခြားသော ကိစ္စတွေကို အာရုံစိုက်ဖို့ပါပဲ ” လို့ ထုတ်ပြောခဲ့ပါသေးတယ်။\n\n ကလော့ပ်ရဲ့ ပြောဆိုမှုက ဒီဈေးကွက်ကနေ ကစားသမားသစ် ထပ်ဝင်လာဖို့ မရှိဘူးလို့ ဆိုလိုသလို ကစားသမား ရောင်းချပေးမှုတွေလည်း ရှိမှာ မဟုတ်ဘူးလို့ အဓိပ္ပာယ် သက်ရောက်တာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/firmino-diaz-klopp.jpg",
"imgurl2":"https://myan-news.com/wp-content/uploads/2022/07/klopp-no-player-945x522.jpg",
"imgurl3":"no",
"video":"no"
 },
     {"ndate":"July 27, 2022",
"htext":"ဆောင်းပါး | ကွင်းတွင်း အောင်မြင်မှု မရရင် ကလပ်ရဲ့ တိုးတက်မှု ထိခိုက်မယ် သိထားကြတဲ့ လီဗာပူးအကြီးအကဲများ",
"btext1":"လီဗာပူးအသင်းရဲ့ စီအီးအိုရာထူးကို Peter Moore ထံကနေ Billy Hogan လွဲယူထားခဲ့တာ ၂ နှစ်နီးပါး ရှိနေခဲ့ပြီဖြစ်ပါတယ်။\n\n Billy Hogan ဟာ ၂၀၁၂ မှာ commercial director အဖြစ် လီဗာပူးအသင်းကို ရောက်လာခဲ့ပြီးနောက် chief commercial officer အဖြစ် ရာထူးတက်ခဲ့ကာ ၅ နှစ်အကြာမှာ Ian Ayre နေရာ အစားဝင်ပြီး managing director ဖြစ်လာခဲ့သူဖြစ်ပါတယ်။\n\n လက်ရှိမှာ Billy Hogan ဟာ အဖွဲ့သား ၄၀ ပါတဲ့ ရုံးခန်းတစ်ခုကို လန်ဒန်မှာ ဖွင့်ထားပြီး လီဗာပူးအသင်းအတွက် စီမံခန့်ခွဲပေးနေသူပါ။ သူဟာ အသင်းပိုင်ရှင်အဖွဲ့ FSG ဘက်က လီဗာပူးအသင်းအတွက် ပို့ထားတဲ့ အကြီးတန်း အုပ်ချုပ်မှုဆိုင်ရာ တာဝန်ရှိသူဖြစ်လာခဲ့ပါတယ်။\n\n လီဗာပူးအသင်းကို သူတာဝန်ယူ စီမံနေတဲ့ ကာလဟာ ကိုဗစ်ကာလကို ကျော်ဖြတ်နေရတဲ့ အခိုက်အတန့် ဖြစ်လာခဲ့ပါတယ်။ ၂၀၂၀ မှာ ကိုဗစ်ကြောင့် ပေါင် ၄၁.၅ သန်းထိ အရှုံးပေါ်ခဲ့တဲ့ လီဗာပူးအသင်းဟာ ၂၀၂၁ မှာတော့ ပေါင် ၄.၈ သန်း အရှုံးပေါ်ခဲ့ပါတယ်။\n\n “ ကိုဗစ်ဟာ ဘယ်သူကမှလည်း ထင်မထားတဲ့ ကိစ္စဖြစ်သလို ဒီအခြေအနေက ဘယ်လောက်ကြာမယ်ဆိုတာ ဘယ်သူမှ မသိပါဘူး။ တကယ်ကို ခက်ခဲတဲ့ အချိန်ဖြစ်ပြီး ကိုယ်ရဲ့ အလုပ်တွေကို အတော်လေး အာရုံစိုက် ကြိုးစားခဲ့ရပါတယ်။\n\n ကျနော်တို့ အနေနဲ့ အသင်း အခြေခိုင်ခိုင် ရပ်တည်နိုင်အောင် အစုအဖွဲ့နဲ့ ရင်ဆိုင်ဖြေရှင်းရတယ်။ ကိုယ်ရဲ့ နည်းလမ်းတွေအတိုင်း ဒီအခိုက်အတန့်မှာ ရှင်သန်အောင် ကျနော်တို့ နေထိုင်ရပါတယ်။\n\n တတ်နိုင်သလောက် အသုံးစရိတ်တွေ ဖြတ်တောက်ခဲ့ရတယ်။ ပွဲနေ့ ဝင်ငွေ လုံးဝမရှိဘူး။ ဒါပေမယ့် အသင်းကို စီမံလာခဲ့တာ ၁၀ နှစ်လောက် ရှိပြီဖြစ်တာမို့ အနေအထားကောင်းမှာ ဆက်ရှိနေအောင် စီမံနိုင်ဖို့ ရှာဖွေခဲ့ရတယ် ” လို့ ဟိုဂန်က ရှင်းပြပါတယ်။\n\n ကလပ် အသုံးအဆောင်ပစ္စည်းဆိုင်တွေ၊ ကွင်းထဲ အလည်အပတ် ခရီးစဉ်တွေကို ပိတ်ထားရချိန်မှာ လီဗာပူးအသင်းရဲ့ အားထားရာက စီပွားရေးဆိုင်ရာ မိတ်ဘတ်တွေပဲ ဖြစ်ပါတယ်။ ဒီကာလတွေအတွင်း လီဗာပူးအသင်းဟာ Nike, Expedia, Amazon, Quorn and SC Johnson တို့လို ပါတနာအသစ်တွေနဲ့ လက်တွဲခဲ့ပါတယ်။\n\n “ အသင်းမှာ ဘောလုံးမထိရတဲ့ ကျနော်တို့လို လူတွေက ဝင်ငွေပိုင်းကို မောင်းနှင်နိုင်အောင် လုပ်ပြီး အားကစားဒါရိုက်တာ ဂျူလီယန် ဝတ်နဲ့ ယာဂင်ကလော့ပ်ကို မှန်ကန်တဲ့ နည်းလမ်းနဲ့ ထောက်ပံ့နိုင်ရေး ကြိုးစားကြရပါတယ် ” လို့ ဟိုဂန်က ရှင်းပြပါတယ်။\n\n အင်္ဂလန်ပြင်ပက စီပွားရေး မိတ်ဘက်တွေဟာ လီဗာပူးအသင်း ကိုဗစ်ကာလကို တောင့်ခံနိုင်ဖို့ အဓိက ကူညီပေးခဲ့ကြပါတယ်။ ဒီကာလတွေအတွင်း လီဗာပူးရဲ့ အွန်လိုင်း ရောင်းချမှုဟာ ၈၉% ထိ ရှိခဲ့ပြီး ၂၀၂၀-၂၀၂၁ ဘောလုံးရာသီမှာ Nike နဲ့အတူ စံချိန်တင် ဂျာစီ ရောင်းချရမှုကို လုပ်နိုင်ခဲ့ပါတယ်။",
"btext2":"လီဗာပူးနဲ့ Nike ကြား စာချုပ်အရ အသင်းဟာ တစ်နှစ်ကို ပေါင် သန်း ၃၀ ပဲ ရရှိဖို့ အာမခံချက် ရှိထားတာပါ။ ဒါပေမယ့်လို့ ဂျာစီ ရောင်းရမှုတွေကနေ သစ္စာရှိကြေးအဖြစ် ၂၀% ခံစားခွင့် ပါဝင်ခဲ့ပါတယ်။ ဒီအိုင်ဒီယာက အသင်း ကြီးထွားလာသလောက် ပုံရိပ်မြင့်လာသလောက် ဝင်ငွေပိုရဖို့ဖြစ်ပြီး တစ်နှစ်ကို ပေါင် သန်း ၇၀ လောက်ထိ ရရှိစေပါတယ်။\n\n ဒါ့အပြင် မနှစ်ကရာသီ လီဗာပူးအသင်း ချန်ပီယံလိဂ် ဗိုလ်လုပွဲ ရောက်တာကြောင့် Nike ထံက ဆုကြေး ပေါင် ၂ သန်း ရခဲ့ပြီး ပရီးမီးယားလိဂ်နဲ့ ချန်ပီယံလိဂ် အောင်မြင်မယ်ဆိုရင် ရမယ့် ဆုကြေးက ပေါင် ၆ သန်း ဖြစ်ပါတယ်။\n\n ဒီလထဲမှာပဲ အသင်းဟာ Standard Chartered Bank နဲ့ တစ်နှစ်ကို ပေါင် သန်း ၅၀ ရှိမယ့် ၄ နှစ် သက်တမ်းတိုးစာချုပ် အောင်မြင်ခဲ့ပါတယ်။ ဒီစာချုပ်ဟာ လီဗာပူးရဲ့ ကွင်းတွင်း အောင်မြင်မှုတွေကြောင့် တိုးတက်လာတဲ့ ပုံရိပ်တွေအရ ချုပ်ဆိုနိုင်ခဲ့ခြင်း ဖြစ်ပါတယ်။\n\n တကယ်တမ်းမှာ ၂၀၂၃ မှာ စာချုပ်ကုန်မယ့် Standard Chartered ဟာ လီဗာပူးကနေ ထွက်ခွာဖို့ စဉ်းစားနေခဲ့ပြီဖြစ်ကာ အသင်းဘက်က အခြားသော စပွန်ဆာအဖြစ် cryptocurrency ကုမ္ပဏီအချို့နဲ့ပါ ညိနှိုင်းနေပါပြီ။ သို့ပေမယ့် နာမည်ကျော် ဘဏ်အဖွဲ့အစည်းနဲ့ ဒီနွေ အာရှခရီးစဉ်မှာ လာရောက် ဆွေးနွေးခဲ့ကြပြီး ပေါင် သန်း ၂၀၀ တန်ကြေးရှိ စာချုပ်သစ်ရခဲ့တာဖြစ်ပါတယ်။\n\n လက်ရှိမှာ တစ်နှစ်ကို ပေါင် ၁၀ သန်း ဝန်းကျင် စပွန်ဆာပေးနေတဲ့ Expedia ကလည်း ၂၀၂၃ မှာ စာချုပ်ကုန်မှာဖြစ်လို့ လီဗာပူးအသင်းက ပါတနာအသစ်တွေ ရှာဖွေနေပါပြီ။ လီဗာပူး စီပွားရေးဌာနရဲ့ အကြီးအကဲတွေ ဒီလို ကြိုးစားနေမှုဟာ ပြိုင်ဘက်တွေနဲ့ နှိုင်းယှဉ်မယ်ဆိုရင် အရမ်းကြီး အလှမ်းမကွာတဲ့ အနေအထားကို ရောက်လာစေပါတယ်။",
"btext3": "ဆယ်စုနှစ်အတွင်း လီဗာပူးအသင်းရဲ့ စီပွားရေးဝင်ငွေဟာ ပေါင် ၂၁၇.၆ သန်းကို ရောက်လာပါပြီ။ ဒါပေမယ့်လို့ ယူနိုက်တက်ရနေတဲ့ တစ်နှစ်ဝင်ငွေ ပေါင် ၂၃၂ သန်း၊ မန်စီးတီးရနေတဲ့ တစ်နှစ်ဝင်ငွေ ပေါင် ၂၇၂ သန်းကိုတော့ မမီသေးပါဘူး။ ဒီကာလတွေအတွင်း လီဗာပူးအသင်းရဲ့ ဝန်ထမ်းဟာ လေးပုံ တစ်ပုံ ထပ်တိုးလာခဲ့ပြီး အသင်းဟာ ဝန်ထမ်းပေါင်း ၉၀၀ ကျော်နဲ့ လည်ပတ်နေပါတယ်။\n\n “ ကွင်းတွင်း အောင်မြင်မှုတွေက မယုံနိုင်လောက်အောင် အရေးကြီးပါတယ်။ ဒီအတွက်ပဲ ကျနော်တို့ ကြိုးစားနေတာပါ။ အခုချိန်မှာ ကွင်းပြင်ပ ကိစ္စတွေကို အကောင်းဆုံး လုပ်နေတာက ကွင်းတွင်း အောင်မြင်ရေးကို ထောက်ပံ့ဖို့ပါ။\n\n ကွင်းတွင်းမှာလည်း ပွဲတွေ အနိုင်ရအောင် ဆုဖလားတွေ အနိုင်ရအောင် ကြိုးစားနေပါတယ်။ ဒီအတွက် ယာဂင်က ဘယ်လို ခေါင်းဆောင်ကောင်းလဲဆိုတာ ကျနော်တို့ အားလုံး သိကြပါတယ်။\n\n ဒါကပဲ ကမ္ဘာအကြီးဆုံး အားကစားအဖွဲ့တစ်ခုနဲ့ ပူးပေါင်းလုပ်ဆောင်ခြင်းဖြစ်ပါတယ်။ အခြားအသင်းတွေ ဘာလုပ်နေတယ်ဆိုတာပဲ ကျနော်တို့ အာရုံမထားပါဘူး။ ကျနော်တို့ရဲ့ အမြင်မှာ ကုန်ခဲ့တဲ့ ၁၀ နှစ်အတွင်း ကျနော်တို့ရဲ့ ဗျူဟာတွေက တိုးတက်လာပြီး ပါတနာတွေ တိုးပွားလာပါတယ်။\n\n ဒါတွေက နှစ်ဦးနှစ်ဘက်အတွက် အကျိုးဖြစ်စေတယ်လို့ ကျနော်တို့ ယုံကြည်ပါတယ်။ အသင်း တိုးတက်လာတာအတွက် ဂုဏ်ယူသလို တိုးတက်လာအောင် ဆက်လုပ်ရမှာတွေအတွက် အာရုံစိုက်နေပါတယ် ” လို့ ဟိုဂန်က ဆက်ပြောပါတယ်။\n\n လာမယ့်ရာသီမှာတော့ လီဗာပူးအသင်းရဲ့ Anfield Road တိုးချဲ့ရေး အစီအစဉ် ပြီးမြောက်ပါမယ်။ ၂၀၂၃-၂၀၂၄ ဘောလုံးရာသီမှာတော့ ပရိသတ်ပေါင်း ၇၀၀၀ ကျော်ကို ထပ်တိုး ဧည့်ခံနိုင်မှုနဲ့အတူ အန်ဖီးကွင်းဟာ ပရိသတ်ပေါင်း ၆၁၀၀၀ ထိ ဝင်ဆံ့သွားတော့မှာပဲ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-hogan.jpg",
"imgurl2":"https://myan-news.com/wp-content/uploads/2022/06/nike-lfc-945x493.jpg",
"imgurl3":"https://myan-news.com/wp-content/uploads/2022/07/anfield-road-300-945x578.jpg",
"video":"no"
 },
     {"ndate":"July 27, 2022",
"htext":"ဒီည ၁၂း၃၀ ဆဲလ်ဘတ်နဲ့ ခြေစမ်းပွဲမှာ မြင်ရဖွယ်ရှိတဲ့ အဓိကနဲ့ မိနစ် ၃၀ စာ လူစာရင်း ၂ ခု",
"btext1":"မနက်ဖြန်မနက် မြန်မာစံတော်ချိန် ၁၂း၃၀ နာရီမှာ လီဗာပူးအသင်းနဲ့ ဆဲလ်ဘတ်အသင်းတို့ဟာ သြစတြီးယားမြေမှာ ခြေစမ်းပွဲ ယှဉ်ပြိုင်ကြမှာဖြစ်ပါတယ်။\n\n Team news\n\n ဂိုးသမား အယ်လီဆန် လေ့ကျင့်ရေး ပြန်ဆင်းနေပါပြီ။ ဒါပေမယ့် ဒီပွဲမှာ ပါနိုင်မှာ မဟုတ်ပါဘူး။\n\n ကလယ်ဟာ၊ ရမ်ဆေး၊ ချိန်ဘာလိန်၊ ဂေါ်ဒန်နဲ့ ဂျိုတာတို့ အသေးစား ဒဏ်ရာတွေကြောင့် လေ့ကျင့်ရေးမှာ မပါနိုင်သေးပါဘူး။ ရမ်ဆေးနဲ့ ဂေါ်ဒန်ကတော့ သြစတြီးယားမှာ အသင်းနဲ့အတူ ရှိနေပါတယ်။\n\n လိုက်ဇစ်ပွဲနောက်ပိုင်း အသင်းရဲ့ လေ့ကျင့်ရေးတွေမှာ ပျောက်နေခဲ့တဲ့ ဖာမင်နို အသင်းလိုက် လေ့ကျင့်ရေး ပြန်ဝင်နေပါပြီ။\n\n Liverpool’s XI vs. Salzburg\n\n ဒီပွဲအပြီး ဇူလိုင်လ ၃၀ ရက်နေ့မှာတော့ လက်စတာကွင်းမှာ မန်စီးတီးအသင်းနဲ့ ကွန်မြူနတီဒိုင်း ယှဉ်ပြိုင်မှာဖြစ်ပါတယ်။ ပြီးရင် အန်ဖီးကွင်းမှာ စတားဘော့နဲ့ ခြေစမ်းမှာဖြစ်ပြီး သြဂုတ်လ ၆ ရက်နေ့မှာတော့ ဖူလ်ဟမ်နဲ့ ပရီးမီးယားလိဂ် အဖွင့်ပွဲ စတင်ပါပြီ။\n\n ရာသီသစ်စဖို့ ၁၀ ရက်ကျော်ပဲ လိုတော့တာကြောင့် ကြံ့ခိုင်မှုပိုင်းအတွက် အထူး အလးပေးတော့မှာဖြစ်ပါတယ်။ အဓိက ကစားသမား အချို့ကို မိနစ် ၆၀ ထက် ပိုကစားခွင့်ပေးနိုင်ပြီး အများစုကတော့ လက်ကျန် မိနစ် ၃၀ မှာ လူစားလဲခံရပါမယ်။ ",
"btext2":"ဒီပွဲမှာ ဆာလာ၊ နူးညက်စ်၊ ဒီယက်စ် တိုက်စစ်တွဲလုံးကို ထုတ်လာနိုင်ပါတယ်။ ဆာလာနဲ့ နူးညက်စ်တို့က အာရှခရီးစဉ်တွေမှာ တွဲကစားခွင့်တွေ ရနေသလို လိုက်ဇစ်ပွဲမှာတော့ သူတို့ သုံးယောက်ကို ၁၅ မိနစ်စာ တွဲကစားခွင့်ပေးခဲ့ပါတယ်။\n\n ကွင်းလယ်မှာတော့ အဓိက ကွင်းလယ်အတွဲဖြစ်လာမယ့် ဖာဘင်ညို၊ ဟန်ဒါဆန်၊ သီယေဂိုနဲ့ ကိတ်တာအတွဲကို တွဲပေးဖွယ် ရှိပါတယ်။ ခံစစ်ကတော့ ဂိုးသမားနေရာ အတ်ဒရီယန် ပါလာတာကလွဲလို့ အတောင့်တင်းဆုံး အဖြစ် ဗန်ဒိုက်၊ မာတစ်၊ ထရန့်နဲ့ ရော်ဘတ်ဆန်ဖြစ်နိုင်ပါတယ်။\n\n အကယ်လို့ ဗဟိုခံစစ်နေရာ မာတစ် မဟုတ်ဘဲ အီဘူးကို သုံးရင်တော့ ရာသီသစ်မှာ ဗန်ဒိုက်၊ အီဘူးအတွဲကို ဦးစားပေးအဖြစ် အသုံးပြုဖို့ ရွေးချယ်ထားပြီ ဖြစ်ပါတယ်။",
"btext3": "ဒုတိယ လူစာရင်းကတော့ မီလ်နာ၊ ကိတ်တာနဲ့ ဖာမင်နိုတို့အား လူငယ်တွေကို ဦးဆောင်စေဖို့ဖြစ်ပါတယ်။ ဂိုးသမားနေရာမှာ ဟာဗေး ဒေးဗစ်ကို ထည့်ကစားဖို့ ရှိပါတယ်။\n\n တိုက်စစ်မှာ ဖာမင်နိုကို ကာဗယ်ရို၊ အယ်လီးယော့နဲ့ တွဲပေးပါမယ်။ ကွင်းလယ်မှာ ကိတ်တာကို ဂျုံး၊ ဘာ့ဆဲတစ်နဲ့ တွဲပေးပါမယ်။ ခံစစ်ကတော့ မာတစ်၊ ဂိုးမက်စ်၊ ကိုစတက်နဲ့ မီလ်နာ ဖြစ်ပါမယ်။\n\n ဒီပွဲဟာ ရာသီကြို ပြင်ဆင်မှုအတွက် နောက်ဆုံးပွဲပဲဖြစ်ပါတယ်။ ပြင်ဆင်မှုတွေကလည်း အရှိန်ရထားပြီမို့ အသင်းရဲ့ ကစားဟန်ဟာ အမှားနည်းပြီး အဆင်ချောနေဖို့ မျှော်လင့်ထားနိုင်တာဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-sal.jpg",
"imgurl2":"https://myan-news.com/wp-content/uploads/2022/07/konate-lfc-945x715.jpg",
"imgurl3":"https://myan-news.com/wp-content/uploads/2022/07/lfc-youth-945x700.jpg",
"video":"no"
 },

  
     {"ndate":"July 23, 2022",
"htext":"ဒီအပတ်အတွက် လှပ စိတ်ချမ်းမြေ့ဖွယ် လီဗာပူး ဇာတ်လမ်း ၅ ပုဒ်",
"btext1":"လီဗာပူးဟာ ဂျာမနီနဲ့ ဩစတြီးယားမှာ ဆက်လက်လေ့ကျင့်နေခဲ့ကာ နောက်ထပ် အလုပ်ရှုပ်တဲ့ ရက်သတ္တပတ်ကို ကျော်ဖြတ်နေခဲ့ပြီး ဒီအပတ်အတွင်း အန်ဖီးမှာ ကြီးမားတဲ့ တိုးတက်ပြောင်းလဲမှုတစ်ခု မြင်တွေခဲ့ရပါတယ်။\n\n ရာသီသစ်က ပိုနီးစပ်လာတာကြောင့် လီဗာပူးဟာ လေ့ကျင့်ရေးအတွက် အရှိန်မြှင့် ကြိုးပမ်းနေပေမယ့် အသင်း အာရုံစိုက်တာက ကွင်းထဲက အရာတွေတင် မဟုတ်ဘဲ အငှားချမှုတွေနဲ့ ကွင်းတိုးချဲ့မှုတွေပါ ပါဝင်ပါတယ်။ ကလော့ပ်နဲ့ အသင်းကတော့ ဩစတြီးယားမှာ အနှောင့်အယှက်ကင်းကင်း လေ့ကျင့်နေကြဆဲပါ။\n\n ဒီအပတ်အတွင်း လီဗာပူးရဲ့ အကောင်းဆုံး ဇာတ်လမ်းလေးတွေကို ထုတ်နုတ် ဖော်ပြသွားမှာ ဖြစ်ပါတယ်။\n\n The Anfield Road\n\n အန်ဖီးကွင်း ချဲ့ထွင်နေမှုအတွက် ကြီးမားတဲ့ ရက်သတ္တပတ်ဖြစ်ခဲ့ပြီး နှစ်တစ်နှစ်ရဲ့ အပူဆုံးဖြစ်ခဲ့တဲ့နေ့အတွင်း အင်္ဂါနေ့မှာတော့ တန် ၃၀၀ ရှိတဲ့ အမိုးတန်းကို ပွဲကြည့်စင်ထိပ်မှာ နေရာချခဲ့ပါတယ်။ တန် ၆၀၀ ကရိန်းနှစ်ခုနဲ့ ၁၆၄ မီတာအမြင့်မှာ စတီးအမိုးချွန်ကို မြှင့်တင်ပြီး နေရာချခဲ့တာက မယုံနိုင်စရာ အင်ဂျင်နီယာ ပညာရပ်တစ်ခု ဖြစ်ခဲ့ပါတယ်။\n\n ဒါဟာ Anfield Road ပွဲကြည့်စင်ရဲ့ ပြန်လည်ပြင်ဆင်မှုမှာ အရေးပါတဲ့ အဆင့်မြှင့်တင်မှု ဖြစ်ပြီး ပွဲကြည့်စင်အသစ်ကို ၂၀၂၃-၂၄ ရာသီအစမှာ ဖွင့်လှစ်သွားမှာပါ။ ပြင်ဆင်ပြီးရင်တော့ Anfield Road ဟာ ၃၉ မီတာ မြင့်ပြီး တစ်ကွင်းလုံးအားဖြင့် ပရိသတ် ၆၁၀၀၀ ဝင်ဆံ့မှာဖြစ်ပါတယ်။\n\n ချန်ပီယံလိဂ် နောက်ဆက်တွဲ\n\n ချန်ပီယံလိဂ်ဖိုင်နယ်ပွဲအတွင်း ပရိသတ်တွေကို ဆိုးဆိုးရွားရွားကိုင်တွယ်ဖို့ အမိန့်ပေးခဲ့တဲ့ ဂရိတ်တား ပဲရစ်ဒေသရဲ့ ရဲတပ်ဖွဲ့မှူး ဒီဒီယာ လာလီမန့်ဟာ ရာထူးကနေ နုတ်ထွက်သွားခဲ့ပါတယ်။ ဒီကိစ္စက မြန်မြန်နဲ့ ပြီးသွားမယ့်အရာမျိုး မဟုတ်ပါဘူး။ ဒါပေမယ့် သတင်းကောင်းကတော့ သုံးနှစ်ကျော်ကြာ ပဲရစ် ရဲတပ်ဖွဲ့မှုးဖြစ်ခဲ့တဲ့ လာလီမန့်ကတော့ ရာထူးပြုတ်သွားပါပြီ။\n\n သူဟာ သူ့လက်ထက်အတွင်း အာဏာရှင်ဆန်ဆန် ကိုင်တွယ်မှုကြောင့် ဆက်တိုက် ဝေဖန်ခံခဲ့ရတာဖြစ်ပြီး အပြစ်မရှိတဲ့ ဘောလုံးပရိသတ်တွေဟာ ကံမကောင်းစွာပဲ ဗိုလ်လုပွဲအတွင်း သူ့ရဲ့ ကြမ်းတမ်းတဲ့ ဖြေရှင်းနည်းတွေကို ကြုံတွေ့ခဲ့ရတာ ဖြစ်ပါတယ်။\n\n အိမ်ပြန်သွားတဲ့ လူးကပ်\n\n လူးကပ်ဟာ လီဗာပူးမှာ ၁၀ နှစ်ကြာ ကစားခဲ့ပြီး လာဇီယိုကို ပြောင်းရွှေ့ခဲ့သူပါ။ အခုချိန်မှာ ရောမကတစ်ဆင့် အရာအားလုံး စတင်ခဲ့တဲ့ ဘရာဇီးကလပ် ဂရီမီယိုနဲ့အတူ အိမ်ပြန်သွားခဲ့ပါတယ်။ သူဟာ ဘရာဇီးမှာမွေးပြီး လီဗာပူးမှာ ကြီးပြင်းခဲ့သူလို့ လူသိများခဲ့သူပဲ ဖြစ်ပါတယ်။",
"btext2":"ဒါဝင်ရဲ့ စူပါဟက်ထရစ်\n\n အခုမှ ရာသီကြိုဆိုတာကို ကျွန်တော်တို့ သိပါတယ်။ ဒါပေမယ့် နူးညက်စ်ဟာ လီဗာပူးကစားသမားသစ် အနေနဲ့ ဖိအားကြီးတွေ ရထားခဲ့သလို လိုက်ဇစ်နဲ့ပွဲက သွင်းဂိုးလေးဂိုးဟာ သူ့အတွက် ယုံကြည်မှုတွေ ဘယ်လောက်မြင့်တက်စေခဲ့လဲ သိသာပါတယ်။\n\n ဂိုးအားလုံးဟာ ကြာသပတေးနေ့က ဂျာမနီမှာ သူကစားခဲ့တဲ့ ၄၅ မိနစ်အတွင်း ရရှိခဲ့တာဖြစ်ပြီး နံပါတ် ၂၇ ကစားသမားအတွက် ပြီးပြည့်စုံတဲ့ည ဖြစ်ခဲ့တဲ့အပေါ် ကလော့ပ်၊ အသင်းဖော်တွေနဲ့ ပရိသတ်တွေက ပျော်ရွှင်ကျေနပ်ခဲ့ရပါတယ်။\n\n နည်းပြလောကထဲက ကစားသမားဟောင်းများ",
"btext3": "ပြီးခဲ့တဲ့ နှစ်တွေအတွင်း လီဗာပူးမှာ ကျင်လည်ခဲ့တဲ့ အရည်အသွေးများစွာနဲ့ ကစားသမားဟောင်းများစွာဟာ နည်းပြလောကထဲ ဝင်လာတာ မြင်ရတာ အံ့ဩစရာ မဟုတ်တော့ပါဘူး။ သူတို့တွေဟာ အန်ဖီးကို စွန့်ခွာသွားပြီးနောက် စိတ်ဝင်စားစရာ အနာဂတ်တွေကို ဆက်လုပ်နိုင်ခဲ့ပါတယ်။\n\n စတီဗင်ဂျရတ်ဆိုရင် လက်ရှိ ပရီးမီးယားလိဂ်မှာ အကောင်းဆုံး စွမ်းဆောင်ထားနိုင်တာပါ။ တောရက်စ်၊ အလွန်ဆို၊ ဒါ့ကောက်တို့ကလည်း နည်းပြလောကထဲ ဝင်ရောက်ခဲ့ပါပြီ။ ဒါပေမယ့် လက်ရှိ ဘောလုံးလောကထဲမှာ မန်နေဂျာ ဒါမှမဟုတ် လက်ထောက်နည်းပြဖြစ်လာတဲ့ လီဗာပူးကစားသမားဟောင်းတွေ ၂၉ ယောက်ထိ ရှိနေပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-8157232022.jpg",
"imgurl2":"https://myan-news.com/wp-content/uploads/2022/07/lucas-lfc-945x580.jpg",
"imgurl3":"https://myan-news.com/wp-content/uploads/2022/07/agger-torres-gerrard-lfc-945x531.jpg",
"video":"no"
 },
     {"ndate":"July 23, 2022",
"htext":"ဆာလာ၊ နူးညက်စ်၊ ဗန်ဒိုက်တို့ကို အနားပေးခဲ့တဲ့ သြစတြီးယား လေ့ကျင့်ရေး",
"btext1":"လီဗာပူးဟာ ကြာသပတေးနေ့က ရက်ဘူးလိုက်ဇစ်ကို ၅-၀ နဲ့ အနိုင်ရခဲ့ပြီးနောက် အသင်းရဲ့ ရာသီကြို ပြင်ဆင်မှုတွေကို သောကြာနေ့မှာ ဆက်လက်လုပ်ဆောင်ခဲ့ပါတယ်။\n\n ကလော့ပ်နဲ့ အသင်းဟာ လာမယ့် ဗုဒ္ဓဟူးနေ့ ရက်ဘူးဆဲလ်ဘက်နဲ့ ခြေစမ်းပွဲ မတိုင်ခင် ဩစတြီးယားကို ပြန်ရောက်နေပြီး လေ့ကျင့်နေတာပါ။ ဆဲလ်ဘက်ပွဲပြီးရင် ကင်းပါဝါကွင်းမှာ မန်စီးတီးနဲ့ ကွန်မြူနတီဒိုင်း ကစားရဦးမှာ ဖြစ်ပါတယ်။\n\n ဒါဝင် နူးညက်စ်ကို မတွေ့ရ\n\n ၅-၀ နဲ့ နိုင်ခဲ့တဲ့ပွဲက ဂိုးသွင်းရှင် နှစ်ယောက်လုံးကို ပထမဆုံး လေ့ကျင့်ရေးမှာ မမြင်တွေ့ခဲ့ရပါဘူး။ နူးညက်စ်ဟာ ဩစတြေးလျ တောင်တန်းတွေကို နောက်ခံထားပြီး လာမယ့်ရာသီအတွက် ပရီးမီးယားလိဂ် ဘောလုံးအသစ်နဲ့ ဓာတ်ပုံတချို့ကို တွစ်တာမှာ တင်ထားခဲ့တာကြောင့် လေ့ကျင့်ရေး အစီအစဉ်မှာတော့ ရှိနေဆဲဖြစ်ပါတယ်။\n\n ဆာလာနဲ့ ဗန်ဒိုက်မပါတဲ့ အကြောင်းရင်း",
"btext2":"လေ့ကျင့်ရေး ပြင်ဆင်မှုတွေမှာ နူးညက်စ်၊ ဆာလာ၊ ဗန်ဒိုက်တို့ ရှိမနေတာက သိသာထင်ရှားနေပေမယ့် သူတို့က အပေါ့စား လေ့ကျင့်ခန်းတွေ လုပ်ခဲ့တဲ့ပုံပါပဲ။ အီဂျစ်သားဟာ ရော်ဘတ်ဆန်၊ ဂိုမက်စ်၊ အတ်ဒရီရန်နဲ့ ဗန်ဒိုက်တို့နဲ့ စက်ဘီးစီးပြီးနောက် တောင်တန်းတွေရှေ့မှာ ရိုက်ထားတဲ့ ဓာတ်ပုံတစ်ပုံကို လူမှုကွန်ယက်မှာ တင်သွားခဲ့ပါတယ်။\n\n တိုင်လာမော်တန်\n\n လူငယ်ကစားသမား တိုင်လာမော်တန်ဟာ ဘလက်ဘန်းရိုဗာထံ အငှားနဲ့ ပြောင်းရွှေ့တော့မယ်ဆိုတဲ့ သတင်းတွေ ထွက်ထားပေမယ့် သူ့ကို လီဗာပူးနဲ့ လေ့ကျင့်ရေး ဆက်ဆင်းနေတာ မြင်တွေ့ခဲ့ရပါတယ်။\n\n ကလော့ပ်ကတော့ လာမယ့်ရာသီအတွက် ပြင်ဆင်မှုတွေအတွင်း ၁၉ နှစ်အရွယ် ကစားသမားအကြောင်းကို ဆွေးနွေးပေးခဲ့ပါတယ်။\n\n “ စကားမစပ်၊ မော်တန်က လေ့ကျင့်ရေးမှာ ရှိပါတယ်။ သူက အခု နံပါတ် ၈ တစ်ယောက်အနေနဲ့ ကစားနေတယ်။ သူ့ကို နံပါတ် ၆ အနေနဲ့ပဲ ကစားဖို့ တွန်းအားမပေးပါဘူး။ သူက နံပါတ် ၈ လိုမျိုး လေ့ကျင့်နေတယ်။\n\n ‘ဝိုး။ ဘာလို့ အဲ့လောက်တောင် တော်နေရတာလဲ’ လို့တောင် ဖြစ်သွားတယ်။ သူ ဒီမှာ ရှိနေပါသေးတယ်” လို့ ကလော့ပ်က ပြောဆိုခဲ့ပါတယ်။\n\n ကျောင်းသားနဲ့ဆရာ",
"btext3": "ဒီနွေမှာ ရောက်လာပေမယ့် ကာဗယ်ရိုဟာ ချန်ပီယံရှစ်မှာ ဖူလ်ဟမ်နဲ့ ကစားခဲ့စဉ်အတွင်း လီဗာပူးရဲ့စိတ်ဝင်စားမှုကို ဘာကြောင့်ရခဲ့လဲဆိုတာ ပြသခဲ့ပြီး ဖြစ်ပါတယ်။ သူဟာ လိုက်ဇစ်နဲ့ပွဲမှာ ဖာဘင်ညိုအစား ဝင်ကစားခဲ့ရပြီး သူ့ရဲ့ ပေါက်ကွဲအားပြင်းတဲ့ တိုက်စစ်ပံ့ပိုးမှုတွေကို မြင်ခဲ့ရတယ်။\n\n လေ့ကျင့်ရေးမှာ စပိန်သား သီယေဂိုဟာ ပေါ်တူဂီ လူငယ်ကစားသမားနဲ့အတူ ရှိနေခဲ့ပါတယ်။ ကာဗယ်ရိုဟာ ကစားသမားဘဝတလျှောက် သီယေဂိုရဲ့ အကောင်းဆုံး အခိုက်အတန့်တချို့ကို တုပနိုင်မယ်ဆိုရင် လီဗာပူးအသင်းဟာ ထိပ်တန်း လူငယ်လေးတစ်ဦးကို မွေးထုတ်နိုင်ပါလိမ့်မယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-traning-558.jpg",
"imgurl2":"https://myan-news.com/wp-content/uploads/2022/07/lfc-traning-aus-945x579.jpg",
"imgurl3":"https://myan-news.com/wp-content/uploads/2022/07/aus-traning-945x629.jpg",
"video":"no"
 },
     {"ndate":"July 23, 2022",
"htext":"အချိန်မှန်၊ နေရာမှန်နဲ့အတူ လီဗာပူးအသင်းမှာ နေရာရလာတဲ့ ကွင်းလယ်လူ ဘာ့ဆဲတစ်",
"btext1":"ဘောလုံးအသင်းတစ်သင်းဟာ အလားအလာရှိ ကစားသမားတွေကို ခေါ်ယူရေး နည်းလမ်း (၂) ခုရှိပါတယ်။ တစ်ခုကတော့ ဈေးကွက်ကနေ ရှာဖွေပြီး ဝယ်ယူလိုက်ဖို့ဖြစ်ကာ နောက်နည်းလမ်း တစ်ခုကတော့ အကယ်ဒမီကနေ စင်တင်ပေးဖို့ ဖြစ်ပါတယ်။\n\n ၂၀၂၁ ဇန်နဝါရီမှာ လီဗာပူးအသင်းဟာ လာလီဂါကလပ် ဆဲလ်တာအသင်းမှ ၁၆ နှစ်သား ခံစစ်သမား စတီဖန် ဘာ့ဆဲတစ်ကို ခေါ်ယူမှု ပြီးမြောက်ခဲ့ပြီဖြစ်ကြောင်း သိခဲ့ရပါတယ်။\n\n ကစားသမားကို ခေါ်ယူဖို့ လီဗာပူးနဲ့ မန်ယူနိုက်တက်တို့ အပြိုင် ကြိုးစားခဲ့ပေမယ့် ၂၀၁၉ တည်းက ကစားသမားကို ကင်းထောက်နေတဲ့ လီဗာပူးကပဲ ယူရို ၂ သိန်းခွဲနဲ့အတူ ခေါ်ယူနိုင်ခဲ့ခြင်း ဖြစ်ပါတယ်။\n\n ဘာ့ဆဲတစ်ကို ခေါ်ယူဖို့အတွက် လီဗာပူးဘက်က ခပ်မြန်မြန် ကြိုးစားခဲ့တာဟာ Brexit ကြောင့် အပြောင်းအရွှေ့ဆိုင်ရာ အပြောင်းအလဲသစ်တွေ စတင်လာတော့မှာကြောင့် ဖြစ်ပါတယ်။\n\n လီဗာပူးကင်းထောက်တွေက ၂၀၁၉ ခုနှစ်မှာ ဘာ့ဆဲတစ်ရဲ့ ခြေစွမ်းကို စတင် စောင့်ကြည့်ခဲ့ကာ သူ့ရဲ့ တိုးတက်မှုက လီဗာပူးကင်းထောက်တွေရဲ့ သက်မှတ်ချက်နဲ့ ကိုက်ညီခဲ့တာကြောင့် ခေါ်ယူဖို့ ကြိုးစားခဲ့ခြင်းဖြစ်တယ်။ သူဟာ အစောပိုင်းကာလအဖြစ် ခါဘီ အကယ်ဒမီနဲ့ ပူးပေါင်းခဲ့ပါတယ်။\n\n လီဗာပူးအသင်းဟာ ဘာ့ဆဲတစ်ကို ရဖို့အတွက် ကစားသမားရဲ့ မိသားစု၊ အေးဂျင့်တို့နဲ့အတူ ကစားသမားကိုပါ သေချာလေး ဆွေးနွေး စကားပြောခဲ့ပါတယ်။ ဒီ ခေါ်ယူမှုအတွက် ယူ-၂၃ အသင်းနဲ့ အကယ်ဒမီ ဒါရိုက်တာတို့က ဦးဆောင် ပါဝင်ခဲ့ကြတယ်လို့ သိခဲ့ရပါတယ်။\n\n ၂၀၂၂-၂၀၂၃ ရာသီကြိုအတွက် ဇူလိုင်လ ၄ ရက်နေ့မှာ လီဗာပူးစီနီယာအသင်းက ပြန်ပြီး လေ့ကျင့်ရေးစခဲ့ပါတယ်။ ဒါပေမယ့် အဲ့မတိုင်ခင် သီတင်းပတ်တွေ အလိုကတည်းက လီဗာပူး ယူ-၁၈ နဲ့ ယူ-၂၃ အသင်းတွေဟာ ခါဘီမှာ လေ့ကျင့်ရေး ပြန်လည်ဆတင်နေခဲ့ကြပါပြီ။\n\n လူငယ်လေးတွေရဲ့ ခြေစွမ်း တိုးတက်မှုကို Elite development နည်းပြ ဗစ်တာမာတိုစ့်က အနီးကပ် စောင့်ကြည့်ခဲ့ပြီး အငှားချသင့်တဲ့ လူငယ်တွေ၊ ရာသီကြိုမှာ လိုက်ပါရမယ့် လူငယ်တွေကို အသင်းက ခွဲထုတ်မှုတွေ ပြုလုပ်နေခဲ့ပါတယ်။\n\n ဇူလိုင်လ ၄ ရက်နေ့ ရာသီကြို မတိုင်ခင်မှာ လူငယ်နည်းပြအဖွဲ့တွေ စောင့်ကြည့်ခဲ့ပြီး လက်ထောက်နည်းပြ ပပ်လင်ဒါးကို အစီရင်ခံဖို့က ဘယ်လူငယ်တွေကို ရာသီကြိုအတွက် ခေါ်မလဲ? ဘယ်ကစားသမားတွေကို အထူး စောင့်ကြည့်မလဲ? ဖြစ်ပါတယ်။\n\n ဘာ့ဆဲတစ်ဟာ မနှစ်ကရာသီ အကယ်ဒမီအသင်းနဲ့အတူ ရုပ်ပိုင်းဆိုင်ရာကော နည်းစနစ်ပိုင်းဆိုင်ရာမှာပါ တိုးတက်လာခဲ့ပါတယ်။ သူ့ကို ရာသီကြိုမှာ စီနီယာအသင်းနဲ့အတူ ခေါ်ယူဖို့ ပပ်လင်ဒါးက ထောက်ခံထားတာဖြစ်ပြီး အသင်းဘက်က ဘယ်လောက် မျှော်လင့်ထားသလဲ စောင့်ကြည့်ရပါမယ်။\n\n အရှေ့တောင်အာရှ ခရီးစဉ်မှာ ဘာ့ဆဲတစ် ပါဝင်ခဲ့ပေမယ့် ပရိသတ်တွေ အရမ်း မျှော်လင့်ခံခဲ့ရသူ မဟုတ်သေးပါဘူး။ ဒါပေမယ့် လီဗာပူးနည်းပြအဖွဲ့ကတော့ ဘာ့ဆဲတစ်နဲ့ ဘော်ဘီ ကလက်ကို ဒီနွေရာသီကြိုမှာ အဓိက စောင့်ကြည့်ဖို့ ရည်ရွယ်ထားတယ်လို့ အသံသိပ်ထွက်နေခဲ့ပါတယ်။",
"btext2":"ဂေါ်ဒန်၊ ကန်နန်နီရာ အပါအဝင် ကြယ်ပွင့်တွေ အများကြီး ရှိခဲ့ပေမယ့် ရာသီသစ်အတွက် ကလပ်ရဲ့ အဓိက ရာသီကြို ပြင်ဆင်မှုဖြစ်တဲ့ သြစတြီးယား ခရီးစဉ်မှာတော့ အကယ်ဒမီ အသင်းသားတွေထဲက မာဘာရာ၊ ဘာ့ဆဲတစ်နဲ့ ဂေါ်ဒန်တို့ပဲ လိုက်ပါခွင့်ရခဲ့ပါတယ်။ ဂိုးသမား အချို့လည်း ပါဝင်ခဲ့ပါတယ်။\n\n လီဗာပူးအသင်းမှာ စီနီယာကွင်းလယ်လူ ၉ ဦးထိ ရှိပေမယ့် ကွင်းလယ် နံပါတ် ၆ နေရာအတွက် အဓိက ကစားသူဟာ ဖာဘင်ညို တစ်ဦးတည်းရှိပါတယ်။ လူငယ်ထဲမှာ မော်တန်က အလားအလာကောင်းပေမယ့် ပွဲထွက်ခွင့်အတွက် ချန်ပီယံရှစ်ကလပ် ဘလက်ဘန်းအသင်းထံ အငှားချခံလိုက်ရပြန်ပါတယ်။\n\n ယာဂင်ကလော့ပ်ဟာ ဒုတိယဦးစားပေး နံပါတ် ၆ သမားအဖြစ် ဟန်ဒါဆန်ကို သုံးဖို့ ရှိနေပေမယ့် သြစတြီးယားထိ ဘာ့ဆဲတစ် လိုက်ခွင့်ရခဲ့ခြင်းကြောင့် ဖလားပွဲတွေမှာ စပိန်သား ကွင်းလယ်လူကို နေရာပေးမယ်လို့ ယူဆရပါတယ်။\n\n လိုက်ဇစ်နဲ့ပွဲမှာ မိနစ် ၃၀ အတွက်ပဲ ကစားခဲ့ရတယ်ဆိုပေမယ့် ဒီကောင်လေးရဲ့ တိုက်ခိုက်လိုစိတ်နဲ့ ဘောလုံးဝင်ယူနိုင်စွမ်းတွေက အလားအလာကြီးတွေရှိတာကို မြင်ခဲ့ရပါတယ်။ ခံစစ်ပိုင်းတွေမှာ သူ့ရဲ့ ကိန်းဂဏန်းတွေက အထင်ကြီးဖို့ ကောင်းခဲ့ပါတယ်။\n\n လာမယ့်ရာသီမှာ ဘာ့ဆဲတစ်ထံကနေ စွမ်းဆောင်ရည်ကောင်းတွေ မြင်ရမလား စိတ်လှုပ်ရှားစရာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/bajcetic.jpg",
"imgurl2":"https://myan-news.com/wp-content/uploads/2022/07/bajcetic-lfc-945x617.jpg",
"imgurl3":"no",
"video":"no"
 },
     {"ndate":"July 22, 2022",
"htext":"လီဗာပူးပရိသတ်တွေကို ရင်တုန်ပန်းတုန်ဖြစ်စေတဲ့ အသင်းသား ၃ ဦးနဲ့ ဂျာမနီခြေစမ်းပွဲမှာ ပြောစရာများ",
"btext1":"လီဗာပူးနဲ့ လိုက်ဇစ်တို့ရဲ့ ခြေစွမ်းပွဲမှာ ပထမပိုင်းအတွင်း စီနီယာကစားသမားတွေ အဓိက ပွဲထွက်ခဲ့ပေမယ့် ဒုတိယပိုင်းမှာ ပါဝင်လာတဲ့ နူးညက်စ်၊ ကာဗယ်ရိုနဲ့ ဘာ့ဆဲတစ်တို့ ၃ ဦးဟာ အတော်လေး လူပြောများခဲ့ပါတယ်။\n\n ပွဲနဲ့ ပတ်သက်ပြီး ရွေးထုတ် ပြောစရာလေးတွေကို ဖော်ပြသွားပါမယ်။\n\n သွင်းဂိုးတွေကို မိတ်ဆက်ပေးတဲ့ ဒါဝင် နူးညက်စ်\n\n ပေါင် ၈၅ သန်းတန် တိုက်စစ်မှူးဟာ ပြတ်သားတဲ့ပုံစံနဲ့ လီဗာပူးကစားသမားဘဝကို ဖွင့်လှစ်ပြလိုက်တဲ့နောက် ‘ပန်ဒိုရာသေတ္တာက ပွင့်သွားပြီ’ လို့ ကလော့ပ်က ပြောဆိုခဲ့ပါတယ်။\n\n ကလော့ပ်ဟာ ဆိုးရွားတဲ့ ခေါ်ယူမှုကို လုပ်ခဲ့တယ်ဆိုတဲ့ ပြိုင်ဘက်ပရိသတ်တွေရဲ့ လှောင်ပြောင်မှုတွေကို တုန့်ပြန်ပြီး လာမယ့်နှစ်တွေမှာ လီဗာပူးအတွက် သူ ဘာတွေ လုပ်ပေးနိုင်မလဲအပေါ် နူးညက်စ်က တချက်ပြသလိုက်တာပါ။\n\n ကလော့ပ်ဟာ နူညက်ရဲ့ အရည်အသွေးကို လုံးဝ ယုံကြည်ကြောင်းပြောဆိုခဲ့ပြီး လီဗာပူး အသင်းဖော်တွေအနေနဲ့ နူးညက်စ်ရဲ့ အားသာချက်ကို အသုံးချနိုင်အောင် ဘယ်လိုကစားရမလဲဆိုတာ သဘောပေါက်ဖို့ အချိန်ခဏ ယူဖို့လိုတယ်လို့ ယူဆထားခဲ့တာပါ။\n\n ခုမှ ရာသီကြိုပဲ ရှိပါသေးတယ်။ ဆာလာက တစ်ယောက်ယောက်ကို ပင်နယ်တီ ကန်ခွင့်ပေးတာမျိုး မကြာခဏ မြင်ရမှာ မဟုတ်ပါဘူး။ ဒါပေမယ့် ဒီတစ်ကြိမ် သူလုပ်ပေးခဲ့တာက လုံလောက်ခဲ့ပြီး ပထမဂိုး ရပြီးနောက် နူးညက်စ်ရဲ့ မျက်နှာပေါ်က စိတ်သက်သာရာရမှုက သိသာထင်ရှားခဲ့ပါတယ်။\n\n ပခုံးပေါ်က ဝန်ကို ဖြေလျှော့နိုင်ခဲ့တဲ့ နောက်ပိုင်းမှာ အဲလီယော့၊ ကာဗယ်ဟိုတို့နဲ့ နူးညက်စ်ရဲ့ ချိတ်ဆက်ကစားပုံက အကောင်းဆုံး ဖြစ်လာခဲ့ပါတယ်။\n\n ထပ်ပြီးတော့ ခြေစွမ်းပြခဲ့တဲ့ ဆာလာ",
"btext2":"ဒါဟာ ဒီရာသီ ဆာလာထံကနေ မြင်တွေ့ရမယ့် အရာတွေရဲ့ အရိပ်အမြွက်သာဆိုရင် ကျွန်တော်တို့အတွက် တကယ်ကို အားရစရာပါ။ အီဂျစ်သားဟာ ပဲလေ့စ်နဲ့ပွဲမှာ ကစားခဲ့တဲ့ ၄၅ မိနစ်အတွင်း သင်တုန်းဓားလို ထက်မြက်နေခဲ့ပြီး ဒီနေ့ပွဲမှာလည်း အလားတူ ဖြစ်ခဲ့ပါတယ်။\n\n သူဟာ ပွဲအစကတည်းက အများကြီး ပါဝင်ပတ်သက်ခဲ့ပြီး ၈ မိနစ်မှာပဲ ဘော်ဘီနဲ့ ချိတ်ဆက် ကစားပြီးတော့ အဖွင့်ဂိုး သွင်းယူပေးခဲ့ပါတယ်။ ဆာလာဟာ စာချုပ်သစ်ကိစ္စ မရေရာမှုတွေနဲ့အတူ ၂၀၂၂ ရာသီကုန်မှာ ရုန်းကန်ခဲ့ရပါတယ်။ အခု စာချုပ်လည်း ချုပ်ပြီးသွားပြီဆိုတာ့ အကောင်းဆုံးပုံစံနဲ့ ဆာလာကို ကျွန်တော်တို့ ထပ်မံမြင်တွေ့ရနိုင်မလား။\n\n ဖူလ်ဟမ် VS နူးညက်စ်နဲ့ ဖာမင်နို\n\n ဒုတိယပိုင်း မတိုင်ခင်မှာ ဖာမင်နိုရဲ့ အထင်ကြီးစရာ ပထမပိုင်း စွမ်းဆောင်ရည်အကြောင်း အများကြီး ပြောခဲ့ကြပါတယ်။ ဆာလာ၊ ဒီယက်ဇ်တို့နဲ့အတူ ပွဲထွက်စာရင်းထဲ သူပါဝင်လာတာက ဩဂုတ်လ ၆ ရက်မှာကစားမယ့် ပရီးမီးယားလိဂ်အဖွင့်ပွဲမှာ အခွင့်အရေးရမယ့်သဘောလား။\n\n ဒါဟာ နူးညက်စ်ရဲ့ ဒုတိယပိုင်းသွင်းဂိုးတွေ မတိုင်ခင်အထိ လီဗာပူးပရိသတ်တွေ အတော်လေး ယုံကြည်ခဲ့တဲ့ ကိစ္စတောင်ဖြစ်ခဲ့ပါတယ်။ ဖာမင်နိုက ပထမပိုင်းမှာ သိပ်ကို ထက်မြက်ပြတ်သားပုံ ပေါက်ခဲ့ပြီး သူသာ ဒီရာသီမှာ ဒဏ်ရာပြဿနာတွေကို ရှောင်လွှဲနိုင်ရင် ထင်ထားတာထက် အခွင့်အရေး ပိုရနိုင်ပါတယ်။\n\n ကလော့ပ်အနေနဲ့ နှစ်ယောက်လုံးကို နေရာပေးမယ်ဆိုရင်ရော။ ဒါ ဖြစ်နိုင်ပါတယ်။ လာမယ့်ရာသီအတွက် ၄-၂-၃-၁ ပုံစံကို ပြောင်းလဲဖို့ အတော်လေး ပြောခဲ့ကြတယ်။ ရာသီကြိုမှာ စနစ်ပြောင်းမယ့်ပုံစံ မမြင်ရသေးပေမယ့် အဲ့ဒါကို ကလော့ပ် စဉ်းစားနေပါလိမ့်မယ်။\n\n နံပါတ် ၆ နေရာက ဘာ့ဆဲတစ်\n\n ဒုတိယပိုင်းမှာ ကလော့ပ်က အပြောင်းအလဲတွေ အများကြီး လုပ်လိုက်တဲ့အချိန်မှာ ဖာဘင်ညိုနေရာ ဝင်ကစားတဲ့ ဘာ့ဆဲတစ်က စိတ်ဝင်စားစရာ ဖြစ်ခဲ့ပါတယ်။ လီဗာပူးနည်းပြအဖွဲ့က အသက် ၁၇ နှစ်အရွယ် စပိန်သားလေးကို အတော်လေး အထင်ကြီးကြောင်း ကျနော်တို့ ကြားသိထားခဲ့ရပြီးပါပြီ။\n\n နူးညက်စ်ရဲ့ တတိယဂိုးအတွက် သူ့ရဲ့ မြင့်မားတဲ့ ဖိအားပေးမှုနဲ့ ကြားဖြတ်ယူမှုက အကူအညီ ဖြစ်ခဲ့ပါတယ်။ နူးညက်စ်၊ ဟာဗေး၊ ကာဗယ်ရိုတို့နောက်မှာ ဒီကောင်လေးရဲ့ တောက်ပမှုက လူပြောနည်းနေသေးပေမယ့် သူ့ကို ကစားခွင့်ပေးလိုက်တာက ဒီရာသီ ကလော့ပ် လက်အောက် အခွင့်အရေးတွေ ရလာနိုင်တယ်ဆိုတဲ့ လက္ခဏာပါပဲ။\n\n ရင်တုန်ပန်းတုန်ဖြစ်စေတဲ့ ကာဗယ်ရို ",
"btext3": "အားလုံးက ဒါဝင်အကြောင်းပဲ ပြောနေကြပေမယ့် နောက်ထပ် ကစားသမားသစ် တစ်ယောက်ကလည်း သိပ်ကို အထင်ကြီးစရာကောင်းတဲ့ ဒုတိယပိုင်းခြေစွမ်းကို ပြသခဲ့ပါတယ်။ ကာဗယ်ရိုကို ဖူလ်ဟမ်ကနေ ခေါ်ယူခဲ့ချိန်မှာ ကလော့ပ်နဲ့ နည်းပြအဖွဲ့ဝင်တွေအတွက် ဘာတွေ ဆွဲဆောင်မှု ရှိခဲ့လို့လဲ ဆိုတဲ့ မေးခွန်းကို အခု အဖြေသိလောက်ပါပြီ။\n\n သူဟာ ဒုတိယပိုင်းမှာ ဘယ်ခြမ်းတိုက်စစ်မှာ ကစားခွင့်ရခဲ့ပြီး ကောင်းကောင်း လုပ်ပြနိုင်ခဲ့ပါတယ်။ နူးညက်စ်ရဲ့ စတုတ္ထဂိုးကို တစ်ဦးထဲ ဖန်တီးပေးခဲ့တာဖြစ်ပြီး ပါးနပ်တဲ့ ပြေးလွှားမှုတွေ၊ နေရာယူမှုတွေနဲ့အတူ နေရာလွတ်တွေထဲ ပြေးဝင် လှုပ်ရှားနိုင်စွမ်းတွေ ပြသခဲ့ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-5497222022.jpg",
"imgurl2":"https://myan-news.com/wp-content/uploads/2022/07/salah-lz-945x611.jpg",
"imgurl3":"https://myan-news.com/wp-content/uploads/2022/07/carvalho-lfc-elliott-945x620.jpg",
"video":"no"
 },
     {"ndate":"July 22, 2022",
"htext":"ဆာလာနဲ့ သူ့ကြား နှိုင်းယှဉ် ပြောဆိုမှုကို တုန့်ပြန်လိုက်တဲ့ ၂၀၂၂ ခုနှစ် အာဖရိက အကောင်းဆုံး ကစားသမားဆုရှင် မာနေး",
"btext1":"၂၀၂၂ ခုနှစ်အတွင် အာဖရိက တစ်နှစ်တာ အကောင်းဆုံးဆုကို ဆာလာနဲ့ ဂိုးသမား မန်ဒီတို့ကို ကျော်ဖြတ်ပြီး ဘိုင်ယန်မြူးနစ် တိုက်စစ်မှူး မာနေးက ရရှိသွားပါတယ်။\n\n ဆီနီဂေါ တိုက်စစ်မှူးဟာ ဒီနွေမှာပဲ လီဗာပူးကနေ ဘိုင်ယန်မြူးနစ်ကို ပြောင်းရွှေ့သွားခဲ့ပြီ ဖြစ်ပါတယ်။ ဒါကြောင့် အကောင်းဆုံးဆုကို လက်ခံချိန်မှာ လီဗာပူးအသင်းသား မဟုတ်တော့ဘဲ အခြားသော ကလပ်ရဲ့ အသင်းသားဖြစ်နေခဲ့ပါပြီ။\n\n ဆုပေးပွဲမှာ သတင်းထောက်တွေက သူနဲ့ ဆာလာကြား ပြိုင်ဆိုင်မှုတွေအကြောင်း မေးခွန်းထုတ်စဉ်မှာ မာနေးက ဒါတွေက သတင်းသမားတွေရဲ့ ဖန်တီးမှုတွေပါလို့ တုန့်ပြန်ခဲ့ပါတယ်။",
"btext2":"မာနေးကပဲ “ ရံဖန်ရံခါမှာ လူတွေက ကျနော်နဲ့ ဆာလာကြားက ပြိုင်ဆိုင်မှုအကြောင်း ပြောတတ်ကြတယ်။ ဒါပေမယ့်လို့ ကျနော်ကတော့ ဘယ်ကစားသမား တစ်ဦးတစ်ယောက်နဲ့မှ ပြိုင်ဘက်အဖြစ် ကိုယ်ဘာသာ မမြင်ထားပါဘူး။\n\n ကျနော်နဲ့ ဆာလာကြားမှာ ကောင်းမွန်တဲ့ ဆက်ဆံရေး ရှိထားပြီး ကျနော်တို့ အချင်းချင်း မက့်ဆေ့တွေ ပို့လေ့ရှိပါတယ်။ သတင်း မီဒီယာတွေကပဲ ပြိုင်ဆိုင်မှု ပိုပြင်းထန်အောင် ဖန်တီးနေကြတာလို့ ထင်ပါတယ်။\n\n ကျနော်က ကစားသမား တစ်ဦးတစ်ယောက်နဲ့တင် မဟုတ်ဘဲ ကစားဖူးတဲ့ အသင်းဖော်တိုင်းနဲ့ ဆက်ဆံရေးကောင်းတွေ ရှိထားပါတယ်။ ခင်ဗျားတို့တွေ ကျနော်ကစားခဲ့တဲ့ အသင်းတိုင်းက ကစားသမားတွေကို လိုက်မေးကြည့်ပါ။ ကျနော်က အားလုံးနဲ့ ဆက်ဆံရေးကောင်း ရှိထားပါတယ် ” လို့ ဆိုခဲ့တာပဲ ဖြစ်ပါတယ်။\n\n ၂၀၁၆ မှာ ဆောက်သမ်တန်အသင်းကနေ လီဗာပူးအသင်းထံ ပြောင်းခဲ့တဲ့ မာနေးဟာ ၆ နှစ်ကာလအတွင်းမှာ သွင်းဂိုးပေါင်း ၁၂၀ ထိ ရယူခဲ့သူဖြစ်ပါတယ်။ သူဟာ လီဗာပူးအသင်းနဲ့အတူ ချန်ပီယံလိဂ်၊ ပရီးမီးယားလိဂ်၊ အက်ဖ်အေဖလား၊ ကာရာဘောင်းဖလား၊ စူပါဖလားနဲ့ ကလပ်ကမ္ဘာဖလားတို့ကို အောင်မြင်ခဲ့တာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/mane-african.jpg",
"imgurl2":"https://myan-news.com/wp-content/uploads/2022/06/salah-mane-fun-945x530.jpg",
"imgurl3":"no",
"video":"no"
 },
     {"ndate":"July 22, 2022",
"htext":"နူးညက်စ်ရဲ့ သွင်းဂိုးတွေနဲ့ ပတ်သက်ပြီး ပန်ဒိုရာသေတ္တာ ပွင့်သွားခဲ့ပါပြီဆိုတဲ့ ကလော့ပ်",
"btext1":"လီဗာပူးအသင်းရဲ့ တိုက်စစ်မှူးသစ် နူးညက်စ်က သူ့ရဲ့ ဝန်ထုတ်ဝန်ပိုးတွေကို လျော့ချမှုအဖြစ် လိုက်ဇစ်နဲ့ပွဲမှာ ၄ ဂိုးထိ သွင်းယူနိုင်ခဲ့ပါတယ်။\n\n ဒုတိယပိုင်းမှာ လူစားဝင်လာပြီး ဆာလာ၊ ဒီယက်စ်နဲ့အတူ ၁၅ မိနစ် တွဲကစားခွင့်ရချိန် တိုက်စစ်မှူးက ခြေစွမ်းကောင်းတွေ ပြသခဲ့တာဖြစ်တယ်။ ပင်နယ်တီ အခွင့်အရေးမှာ မိုဆာလာက နူးညက်စ်ကို ကန်ခွင့် ပေးလိုက်ခြင်းကပဲ ကစားသမားရဲ့ တက်ကြွမှုတွေကို ပေါက်ကွဲထွက်စေခဲ့တယ်လို့ ကလော့ပ်က မြင်ပါတယ်။\n\n “ မိုက ဒါဝင်ကို ပင်နယ်တီ ကန်ခွင့်ပေးလိုက်တာဟာ ပန်ဒိုရာသေတ္တာ ပွင့်သွားတော့တာပါပဲ။ ဒါဝင်အတွက် သိပ်ကောင်းတဲ့ ညလေးတစ်ည ဖြစ်ခဲ့ပါတယ် ” ဆိုပြီး နူးညက်စ် ခြေစွမ်းနဲ့ ပတ်သက်လို့ ကလော့ပ်က မှတ်ချက်ပေးပါတယ်။",
"btext2":"ဒီကာလတွေအတွင်း နူးညက်စ်ဟာ ဖိအားတွေ ဝင်နေခဲ့တာပါ။ လီဗာပူးအသင်းထံ ပေါင် ၈၅ သန်းနဲ့ ပြောင်းလာခဲ့တဲ့ သူ့ကို ပြိုင်ဘက်ပရိသတ်တွေ အားလုံးက စောင့်ကြည့် အကဲဖြတ်မှုတွေအောက်မှာ အသက် ၂၃ နှစ်အရွယ် တိုက်စစ်မှူးက စွမ်းဆောင်ရည်အတွက် ရုန်းကန်နေခဲ့ရပါတယ်။\n\n “ ကျနော်တို့ အားလုံးက ကစားသမားတစ်ယောက်ကို ပြောင်းရွှေ့ကြေးတွေ အများကြီး ပေးပြီး ခေါ်ယူခဲ့ရင် သူက ဖိအားတွေ မရှိဘဲ ကစားနိုင်မယ်လို့ ထင်ထားကြတယ်။ သူတို့အားလုံးက သာမာန် လူသားတွေပါပဲ။ များပြားတဲ့ ဖိအားတွေအောက်မှာ ရုတ်တရတ်ပဲ ဘောလုံးထိချက်တောင် မမှန်တော့တာတွေ ဖြစ်နိုင်ပါတယ်။\n\n ဒီမျိုးဆက်ရဲ့ ကစားသမားတွေက လူမှုကွန်ယက်တွေကို အသုံးပြုကြတယ်။ သိပ်ပြီး စမတ်မကျပေမယ့် သူတို့ကတော့ လူမှုကွန်ယက်တွေကို သုံးကြတာပါပဲ။ ရုတ်တရတ် လှောင်ပြောင်မှုတွေကိုပဲ ရတဲ့အချိန်မှာ ဖိအားတွေ ဝင်လာကြတော့တာပါပဲ။\n\n သွင်းဂိုးတွေ ရယူလိုက်တာက ဝေဖန်ခံနေရတဲ့ ဖိအားတွေကို ရပ်တန့်ဖို့ အကောင်းဆုံး နည်းလမ်းပါပဲ။ နူးညက်စ်က ကျနော်တို့ လိုချင်တဲ့အတိုင်း ခြားနားတဲ့ တိုက်စစ်သမားတစ်ယောက်ပါ။ သူ့က အတော်ကောင်းတဲ့ တိုက်စစ်သမားမို့ သူ့ကို ကျနော်တို့ ရချင်ခဲ့ပါတယ် ” ဆိုပြီး ပြောဆိုခဲ့တာ ဖြစ်ပါတယ်။\n\n နူးညက်စ်ဟာ အသင်းကို ပြောင်းလာပြီးတဲ့နောက် ပထမဆုံးသော တုန့်ပြန်မှုကောင်းကို လုပ်ပြနိုင်ခဲ့ပါပြီ။ လာမယ့်အပတ် ဗုဒ္ဓဟူးနေ့မှာ ဆဲလ်ဘတ်နဲ့ ခြေစွမ်းပွဲ ရှိနေသေးတာဖြစ်ကာ တိုက်စစ်မှူးလေးထံက ကောင်းမွန်တဲ့ စွမ်းဆောင်ရည်တွေ ထပ်ပြီး မြင်ရဖို့ မျှော်လင့်ရတာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/derwin-klopp-hug-1536x997.jpg",
"imgurl2":"https://myan-news.com/wp-content/uploads/2022/07/nunwz-hendo-945x586.jpg",
"imgurl3":"no",
"video":"no"
 },
    {"ndate":"July 22, 2022",
"htext":"လိုက်ဇစ် ဝ-၅ လီဗာပူး။ ဒါဝင် စူပါဟက်ထရစ်ရပြီး၊ ကာဗယ်ရို တောက်ပခဲ့တဲ့ ခြေစမ်းပွဲ။",
"btext1":"လီဗာပူးအသင်းဟာ လိုက်ဇစ်နဲ့ ခြေစမ်းပွဲမှာ အဓိက ကစားသမား အားလုံးနဲ့ ဘာဂျ်ဆဲလ်တစ်လို ကွင်းလယ်ခံစစ်သမားကိုပါ ထုတ်သုံးပြီး ၅-၀ နဲ့ အနိုင်ရခဲ့ပါတယ်။\n\n ပထမပိုင်း ၄၅ မိနစ်မှာ အဓိက လူစာရင်းကို ထုတ်သုံးခဲ့သလို ကစားအား အတော်ကို တက်လာခဲ့ပါတယ်။ လိုက်ဇစ်နဲ့ ဖိအားပေးမှုတွေ အပြိုင်လုပ်နေခဲ့ပြီး ပထမ တစ်ပိုင်းလုံး နားချိန် မရှိသလောက်ပဲဖြစ်ပါတယ်။ လီဗာပူးအသင်းရဲ့ အဓိက အသင်းသားတွေဟာ ရာသီသစ်အတွက် အတော်လေး အဆင်သင့်ဖြစ်နေပါပြီ။\n\n ဆာလာ၊ ဖာမင်နို၊ ဒီယက်စ်တို့ ကစားအား ကောင်းမွန်ခဲ့ပြီး ပထမပိုင်းမှာ ဆာလာ ခြေပေါ်ပါတယ်။ ဆာလာရဲ့ ကြံ့ခိုင်မှုပိုင်းက ရာနှုန်းပြည့်လောက်ကို ရှိနေကာ အရှိန်တင်ပြေးမှု အနေအထား အချို့ကလွဲရင် ပြေးချက်တွေကလည်း မြင့်ပါတယ်။ မနှစ်ကလို စိတ်ကြိုက် ကစားခွင့် မဟုတ်ဘဲ အသင်းနည်းစနစ် ဘောင်ထဲက ကစားရရာမှာ ဒီယက်စ် လွတ်လွတ်လပ်လပ် မလုပ်နိုင်တဲ့ အနေအထားတွေ ရှိပါတယ်။ ၄၅ မိနစ်အတွင်းမှာ သဘောကျဖို့ အကောင်းဆုံးက False 9 က ကစားတဲ့ ဘော်ဘီပါပဲ။",
"btext2":"မြင်နေကျ ဘော်ဘီအတိုင်း ဖိအားပေးတယ်၊ ကျဉ်းထဲကျပ်ထဲရောက်ရင် ဘောလုံးနဲ့အတူ အတွင်းလူနေရာထိ ဆင်းချလာတယ်၊ လိုအပ်လာရင် ကွင်းလယ်အနောက်ဆုံးလိုင်းထိ ဘောလုံး ဝင်လုပေးပါတယ်။ အသင်း ကစားကွက်ကို သူ ဦးဆောင်ပေးမှုတွေက တော်တော်ကျေနပ်ဖို့ ကောင်းပါတယ်။\n\n အဖွင့်ဂိုးကတော့ ဗန်ဒိုက်၊ သီယေဂို၊ ဆာလာတို့ အလှုပ်ကစားကြမှုမှာ ဖာမင်နိုက ပါးပါးနပ်နပ် တစ်ချက်ကောင်း ဘောလုံးထိုးပေးမှုကို ဆာလာ ပိတ်သွင်းခဲ့တာ ဖြစ်ပါတယ်။\n\n ကွင်းလယ်သမား ၃ ဦးဟာ တိုက်စစ်သမားတွေနဲ့ နှိုင်းယှဉ်ရင် ကစားအားပိုင်း နည်းနည်းလိုအပ်သေးတဲ့ အနေအထားဖြစ်ပါတယ်။ ဟန်ဒါဆန်၊ သီယေဂိုနဲ့ ဟာဗေး ကွင်းလယ်အတွဲဆိုရင် ပိုမြိုင်နိုင်ပေမယ့် ပထမပိုင်း လူစာရင်းက အာရှ ရာသီကြိုမှာ ကစားခွင့် သိပ်မရထားသူတွေမို့ အစောပိုင်း ဖိအားတွေကို ရင်ဆိုင်စေတာလို့ ယူဆရတယ်။\n\n အစွန်သမားတွေကို တောင်ပံအစွန်ထိ တက်ကစားခွင့် မပေးဘဲ ကွင်းလယ်မှာပဲ ပိထိန်းထားပါတယ်။ ပထမပိုင်းမှာ ဖြတ်တင်ဘောတွေ ပိုနည်းသွားတယ်၊ ထရန့် ကွင်းလယ် အတွင်းထဲထိ ဝင်ကစားတယ်၊ ဗန်ဒိုက်နဲ့ သီယေဂိုထံက အဝေးဘောတွေ တော်တော်လုပ်ကြတာကို တွေ့ရပါတယ်။ နည်းစနစ် အရမ်းကြီး ပြောင်းသွားတယ် မမြင်ပေမယ့် ကွင်းလယ်ကို ပိုအားပြုတယ်လို့ ခံစားရပါတယ်။\n\n ဒုတိယပိုင်းမှာတော့ ဖာမင်နိုအစား နူးညက်စ်၊ ကိုနတေးအစား မာတစ်၊ ရိုဘိုနေရာ ကိုစတက်၊ ကိတ်တာနေရာ ဟန်ဒါဆန်တို့ ဝင်ကစားခဲ့ပါတယ်။",
"btext3": "ပွဲပြန်အစမှာတင် ရလာတဲ့ ပင်နယ်တီကို ဆာလာက နူးညက်စ်ကို ကန်ခွင့်ပေးခဲ့ပြီး အဆုံးသတ်ခွင့်ပေးခဲ့ကာ နူးညက်စ် ပိတ်သွင်းနိုင်ခဲ့ပါတယ်။ နောက်ထပ် ၂ မိနစ်အကြာမှာပဲ နူးညက်စ်က ထရန့်ရဲ့ ပေးမှုကနေ ဧရိယာထဲ ပြေးဝင် ပိတ်သွင်းပြန်ပါတယ်။\n\n ပွဲပြန်စတည်းက နူးညက်စ်ကို ဦးတည်တဲ့ ပေးမှုတွေ လုပ်ပေးခဲ့ကြသလို တိုက်စစ်မှူးကလည်း တရစပ် ဖိအားပေးမှုတွေနဲ့အတူ ပြိုင်ဘက် ခံစစ်မှူးတွေ ခါယမ်းနေအောင် ရုန်းကစားပေးခဲ့ပါတယ်။ ပွဲချိန် ၆၀ မှာတော့ မီလ်နာ၊ ဂိုးမက်စ်။ အယ်လီးယော့၊ ကာဗယ်ရို၊ ဂျုံး၊ ဘာဂျ်ဆဲလ်တစ်တို့ ဝင်လာခဲ့တာဖြစ်ပါတယ်။\n\n နောက် ၁၀ မိနစ်အကြာမှာ ညာခြမ်းက ဟာဗေး အယ်လီးယော့ရဲ့ အနိမ့်ဖြတ်တင်ဘောကို နူးညက်စ်က ခြေဖျားထိုးပြီး အဆုံးသတ်ကာ နောက်ဆုံး သွင်းဂိုးက ကာဗယ်ရိုရဲ့ ပေးမှုကနေ အပြင်း ပိတ်သွင်းကာ ၄ ဂိုးမြောက်သွင်းဂိုး ရယူခဲ့ပါတယ်။\n\n ဒုတိယပိုင်းမှာတော့ နူးညက်စ်က တိုက်စစ်မှူး စစ်စစ်ပုံစံ ကစားပြခဲ့ပြီး ဘောလုံး လက်ခံယူပုံနဲ့ ချိတ်ဆက်မှု အချို့မှာ အားနည်းခဲ့ပေမယ့် အဆုံးသတ် အတော်လေး ကောင်းတာကို မြင်ခဲ့ရပါတယ်။ မိနစ် ၆၀ မှာ လူစားဝင်လာတဲ့ ဟာဗေးနဲ့ ကာဗယ်ရိုတို့ကလည်း တောင်ပံတွေမှာ ထူးချွန်ခဲ့ကြတယ်။\n\n ဘယ်ခြမ်းကနေ ကာဗယ်ရိုရဲ့ ဘောလုံးနဲ့အတူ ပြေးလွှားဟန်က ထူးချွန်ခဲ့ကာ အင်္ဂလန်မြေနဲ့ အသားကျနေတဲ့ တိုက်စစ်သမား တစ်ဦးရဲ့ ဟန်မျိုးကို မြင်ခဲ့ရပါတယ်။\n\n ဖာမင်နို ခြေစွမ်းပြန်ရလာခြင်း၊ ဆာလာ အကောင်းဆုံး ကြံ့ခိုင်မှုမှာ ရှိနေခြင်း၊ နူးညက်စ် သွင်းဂိုးရခဲ့ခြင်းနဲ့ ကာဗယ်ရို အသားကျမြန်ခြင်းတွေဟာ လိုက်ဇစ်ပွဲမှာ လီဗာပူးအသင်း ရခဲ့တဲ့ ကောင်းကွက်တွေပဲ ဖြစ်နေပါလိမ့်မယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/nunez-7222022.jpg",
"imgurl2":"https://myan-news.com/wp-content/uploads/2022/07/salah-robbo-2022-945x575.jpg",
"imgurl3":"https://i2-prod.mirror.co.uk/incoming/article27545821.ece/ALTERNATES/s615b/0_Pre-Season-Friendly-RB-Leipzig-v-Liverpool.jpg",
"video":"no"
 },
    {"ndate":"July 22, 2022",
"htext":"လိုက်ဇစ်နဲ့ ခြေစမ်းပွဲမှာ ၄၅ မိနစ်အတွင်း ၄ ဂိုး သွင်းသွားတဲ့ ဒါဝင် နူးညက်စ် (🎥)",
"btext1":"လီဗာပူးအသင်းက လိုက်ဇစ်အသင်းနဲ့ ယှဉ်ပြိုင်ကစားတဲ့ ရာသီကြို ခြေစမ်းပွဲမှာ ပထမပိုင်း ၄၅ မိနစ်အတွင်း ဆာလာက ၁ ဂိုး သွင်းယူခဲ့ပြီး ဒုတိယပိုင်းမှာတော့ ဒါဝင် နူးညက်စ်က တစ်ဦးတည်း ၄ ဂိုးသွင်းကာ ၅-၀ ဆိုတဲ့ ရလဒ် ထွက်ပေါ်ခဲ့ပါတယ်။\n\n ရာသီကြို ပထမအပတ်မှာတင် အာရှခြေစမ်းပွဲကို လိုက်ပါခဲ့ရခြင်းနဲ့အတူ ခြေစွမ်းကောင်း မပြနိုင်ခဲ့တဲ့ နူးညက်စ်ဟာ ပြိုင်ဘက်ပရိသတ်တွေရဲ့ ကြီးကြီးမားမား လှောင်ပြောင်ခြင်းကို ရင်ဆိုင်ထားရသူပါ။ ဒီပွဲမှာတော့ သူဟာ ကစားအားကော ဂိုးသွင်းနိုင်စွမ်းကိုပါ ပြသခဲ့တာဖြစ်ပါတယ်။\n\n ဒုတိယပိုင်းမှာ ဖာမင်နိုအစား လူစားဝင်လာတဲ့ နူးညက်စ်ဟာ ပွဲချိန် ၄၈ မိနစ်မှာ ရတဲ့ ပင်နယ်တီကို အဆုံးသတ်ခဲ့ပြီး ၂ မိနစ် အကြာမှာပဲ ထရန့်ရဲ့ ဖန်တီးမှုကနေ ဒုတိယဂိုး ရယူခဲ့ပါတယ်။ ကစားချိန် အစောပိုင်းမှာ နူးညက်စ်က ဖိအားဝင်နေဟန်ရှိပြီး ဂိုးသွင်းပြီးမှပဲ ပြုံးပျော်လာခဲ့တာ ဖြစ်ပါတယ်။",
"btext2":"သူ့ရဲ့ တတိယမြောက်ဖြစ်တဲ့ Hat Trick သွင်းဂိုးကတော့ ပွဲချိန် ၆၈ မိနစ်မှာ ဟာဗေးရဲ့ ဖြတ်တင်ဘောကို ပိတ်သွင်းယူခဲ့ခြင်းဖြစ်ကာ စူပါ Hat Trick ကတော့ ကာဗယ်ရိုရဲ့ ရိုးရှင်းတဲ့ ပေးမှုကိုပဲ အားကောင်းကောင်း ကန်သွင်းခဲ့ခြင်း ဖြစ်ပါတယ်။\n\n နူးညက်စ်ရဲ့ သွင်းဂိုးတွေဟာ လီဗာပူးပရိသတ်တွေကို အတော်လေး အားရကျေနပ်စေခဲ့သလို ဒီအပတ်တွေအတွင်း ပြိုင်ဘက်ပရိသတ်တွေရဲ့ စော်ကားမှုတွေကို တုန့်ပြန်နိုင်ဖို့ ခွန်အားလည်း ဖြစ်စေခဲ့ပါတယ်။\n\n လိုက်ဇစ်နဲ့ပွဲမှာ နူးညက်စ်ထံက ဖိအားပေးမှုကောင်းတွေ မြင်ခဲ့ရပြီး သူ့ရဲ့ ပြင်းထန်တဲ့ ခေါင်းတိုက်ချက် တစ်ကြိမ်ကို ပြိုင်ဘက် ဂိုးသမားက အတော်လေး ကြိုးစား ပုပ်ထုတ်ခဲ့ရတာဖြစ်တယ်။ နူးညက်စ်ရဲ့ ဆာလောင် ပေါက်ကွဲမှုတွေဟာ သူ့အပေါ် ကြီးမားတဲ့ ဝေဖန်မှုတွေကြောင့်ပဲ ဖြစ်ပါတယ်။",
"btext3": "ဒါကြောင့်ပဲ လီဗာပူးပရိသတ်တွေကတော့ တွစ်တာကတစ်ဆင့် နူးညက်စ် အရင်လိုပဲ များများ ဝေဖန်ပေးကြပါလို့ ပြိုင်ဘက်ပရိသတ်တွေကို တောင်းဆိုခဲ့ကြတယ်။ နူးညက်စ်ရဲ့ လွဲချော်မှုတွေကို ဗီဒီယို အပိုင်းတိုလေးတွေ ပြုလုပ်ပြီး ဥရုဂွေးသားရဲ့ ဆာလောင်စိတ်ကို ထပ်ပြီး နိုးဆွပေးကြပါလို့ တိုက်တွန်းနေကြတာ ဖြစ်ပါတယ်။\n\n ရာသီကြိုကာလမှာ ကစားသမားတွေရဲ့ ကြံ့ခိုင်မှုနဲ့ ယုံကြည်မှုပိုင်းတွေကို တည်ဆောက်ရေးကပဲ အဓိကကျတာဖြစ်ပါတယ်။ အစောပိုင်းကာလ ဝေဖန်မှုတွေကို သွင်းဂိုးတွေနဲ့ ကျော်ဖြတ်နိုင်ခဲ့တဲ့ နူးညက်စ်ဟာ ရာသီသစ်ကို စတင်ရေး ခွန်အားကောင်းတွေ ရနေဖို့ မျှော်လင့်ရမှာပဲ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/nunez-4-1536x859.jpg",
"imgurl2":"https://www.thisisanfield.com/wp-content/uploads/P2022-07-21-RB_Leipzig_Liverpool-70.jpg",
"imgurl3":"https://myan-news.com/wp-content/uploads/2022/07/derwin-klopp-hug-945x613.jpg",
"video":"no"
 },
     {"ndate":"July 21, 2022",
"htext":"BREAKING: သြစတြီးယား လေ့ကျင့်ရေးအတွက် ၃၁ ဦးပါ လီဗာပူး အသင်းသား စာရင်း",
"btext1":"လီဗာပူးအသင်းဟာ ဂျာမနီနဲ့ သြစတြီးယားတို့မှာ လိုက်ဇစ်၊ ဆဲလ်ဘတ်အသင်းတို့နဲ့ ရင်ဆိုင်ကစားမယ့် ခြေစမ်းပွဲအတွက် အတည်ပြု လူစာရင်းကို ထုတ်ပြန်လိုက်ပါပြီ။\n\n ရတ်ဘူးလ်ကလပ်တွေနဲ့ ခြေစမ်းပွဲကစားမှာဖြစ်သလို ရာသီကြို လေ့ကျင့်ရေးတွေကိုလည်း ပြုလုပ်သွားမှာပါ။ ဒါဟာ ထိုင်းနဲ့ စင်္ကာပူမှာ commercial tour အတွက် ခရီးထွက်အပြီး ရာသီသစ်အတွက် ပိုပြီး အလေးအနက်ထားမယ့် ဒုတိယမြောက် ပြင်ဆင်မှုကို စတင်လိုက်ခြင်းပဲ ဖြစ်ပါတယ်။\n\n ဒီကနေ့မှာပဲ ယာဂင်ကလော့ပ် ဦးဆောင်တဲ့ လူစာရင်းက ဂျာမနီကို စတင်ထွက်ခွာခဲ့ကာ အာရှ ခရီးစဉ်ကထက် အသင်းသား ၆ ဦး ပိုလျော့နည်း ခေါ်ယူသွားခဲ့ပါတယ်။\n\n လူစာရင်းမှာတော့ ဒဏ်ရာရနေတဲ့ ချိန်ဘာလိန်၊ ဂျိုတာတို့ မပါဝင်ခဲ့ပါဘူး။ ဒါ့အပြင် အသေးစား ဒဏ်ရာရှိနေတဲ့ ကလယ်ဟာလည်း မပါနိုင်ခဲ့ပါဘူး။ ဒါပေမယ့်လို့ ကစားသမားသစ် ရမ်ဆေးအပြင် ကြံ့ခိုင်မှု အားဖြည့်ရအောင် အနားပေးထားတဲ့ အယ်လီဆန်နဲ့ ဂိုးမက်စ်တို့ ပါဝင်လာခဲ့ပါတယ်။\n\n ဒီလူစာရင်းမှာ အကယ်ဒမီ လူငယ်တွေအဖြစ် ညာအစွန်လူ မာဘာယာ၊ ကွင်းလယ်လူ ဘာဂျ်ဆဲလ်တစ်နဲ့ တိုက်စစ်မှူး ကိတ်ဂေါ်ဒန်တို့ လိုက်ပါခဲ့တာကို တွေ့ရပါတယ်။\n\n ဒီကနေ့ညမှာ လိုက်ဇစ်၊ နောက်အပတ်မှာ ဆဲလ်ဘတ်တို့နဲ့ ယှဉ်ပြိုင်ပြီးရင်တော့ ဇူလိုင်လ ၃၀ ရက်နေ့ ကွန်မြူနတီဒိုင်းပွဲအမှီ လီဗာပူးကို ပြန်လာမှာပဲ ဖြစ်ပါတယ်။",
"btext2":"Liverpool’s 31-man squad in Germany and Austria\n\n Goalkeepers: Alisson, Adrian, Davies, Hughes, Mrozek\n\n Defenders: Van Dijk, Konate, Matip, Gomez, Phillips, Van den Berg, Alexander-Arnold, Robertson, Tsimikas, Ramsay, Mabaya\n\n Midfielders: Thiago, Henderson, Fabinho, Keita, Milner, Jones, Elliott, Morton, Bajcetic\n\n Forwards: Salah, Nunez, Diaz, Firmino, Carvalho, Gordon\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/lfc-5567212022.jpg",
"imgurl2":"https://myan-news.com/wp-content/uploads/2022/07/gordon-youth-945x476.jpg",
"imgurl3":"no",
"video":"no"
 },

     {"ndate":"July 21, 2022",
"htext":"ဒီည လိုက်ဇစ်နဲ့ ခြေစမ်းပွဲမှာ ထုတ်သုံးနိုင်တဲ့ ပွဲထွက်လူစာရင်း ၂ မျိုးကို ပွဲကြို ခန့်မှန်းကြည့်ခြင်း",
"btext1":"ဒီကနေ့ည မြန်မာစံတော်ချိန် ၁၁း၄၅ နာရီမှာ လီဗာပူးအသင်းနဲ့ လိုက်ဇစ်အသင်းတို့ဟာ ဂျာမနီမှာ ခြေစမ်းပွဲ ယှဉ်ပြိုင်ကြမှာဖြစ်ပါတယ်။\n\n Team news\n\n ဒီအပတ်မှာပဲ အက်ဆာမှာ လေ့ကျင့်ရေးတွေ ပြန်စထားခဲ့ပြီး ဖြစ်ပါတယ်။\n\n အယ်လီဆန်၊ ကလယ်ဟာ၊ ရမ်ဆေး၊ ချိန်ဘာလိန်၊ ဂေါ်ဒန်နဲ့ ဂျိုတာတို့က ဒဏ်ရာကြောင့် လေ့ကျင့်ရေးမှာ မပါနိုင်သေးပါဘူး။\n\n ပဲလေစ့်ပွဲမှာ အနားပေးထားတဲ့ ဂိုးမက်စ် လေ့ကျင့်ရေး ပြန်ဝင်နေပါပြီ။\n\n ရက်တို အားလပ်ရက်တွေ ပေးထားတဲ့ ဆာလာ၊ ဗန်ဒိုက်၊ နူးညက်စ်တို့ ဒီပွဲမှာ ပါဝင်နိုင်ပါမယ်။\n\n Liverpool XIs vs. RB Leipzig\n\n ရာသီသစ်စဖို့ ၂ ပတ်ကျော်ပဲ လိုတော့တာကြောင့် ကြံ့ခိုင်မှုပိုင်းအတွက် စောသေးတယ် ယူဆရင် ၄၅ မိနစ် နှစ်သင်း ခွဲကန်းမှာဖြစ်ပေမယ့် ဒီပွဲမှာ အဓိက ကစားသမားအချို့ကို မိနစ် ၆၀ လောက် ပေးကစားဖွယ် ရှိပါတယ်။ ",
"btext2":"ဆာလာ၊ နူးညက်စ်၊ ဒီယက်စ် တိုက်စစ်တွဲလုံးကို ထုတ်လာနိုင်ပါတယ်။ ဆာလာနဲ့ နူးညက်စ်တို့က အာရှခရီးစဉ်တွေမှာ တွဲကစားခွင့်တွေ ရနေပါတယ်။ ကွင်းလယ်မှာတော့ နူးညက်စ်အတွက် ချိတ်ဆက်ရေး အဆင်ပြေဖို့ ဖာဘင်ညို၊ သီယေဂိုနဲ့ ကိတ်တာအတွဲကို တွဲပေးဖွယ် ရှိပါတယ်။\n\n ခံစစ်ကတော့ ဂိုးသမားနေရာ အတ်ဒရီယန် ပါလာတာကလွဲလို့ အတောင့်တင်းဆုံး အဖြစ် ဗန်ဒိုက်၊ ကိုနတေး၊ ထရန့်နဲ့ ရော်ဘတ်ဆန်ဖြစ်နိုင်ပါတယ်။\n\n ဒုတိယ လူစာရင်းကတော့ မာတစ်၊ ဟန်ဒါဆန်နဲ့ ဖာမင်နိုတို့အား လူငယ်တွေကို ဦးဆောင်စေဖို့ဖြစ်ပါတယ်။ ဂိုးသမားနေရာမှာ ဟာဗေး ဒေးဗစ်ကို ထည့်ကစားဖို့ ရှိပါတယ်။",
"btext3": "တိုက်စစ်မှာ ဖာမင်နိုကို ကာဗယ်ရို၊ အယ်လီးယော့နဲ့ တွဲပေးပါမယ်။ ကွင်းလယ်မှာ ဟန်ဒါဆန်ကို ဂျုံး၊ မော်တန်နဲ့ တွဲပေးပါမယ်။ ခံစစ်ကတော့ မာတစ်၊ ဂိုးမက်စ်၊ ကိုစတက်နဲ့ မီလ်နာ ဖြစ်ပါမယ်။ နက်ဖီးလစ်နဲ့ ဗန်ဒန်ဘတ်တို့ကို နေရာပေးလိုရင်တော့ မီလ်နာက ကွင်းလယ်ကို တက်ကစားပြီး မော်တန် မပါတာလည်း ဖြစ်နိုင်ပပါတယ်။\n\n ဒီအဆင့်တွေမှာတော့ လူငယ်တွေ ပါဝင်မှု နည်းပါးသွားပါလိမ့်မယ်။ စီနီယာအသင်းသားတွေကို ပွဲကစားခွင့်တွေ ပေးရတော့မှာမို့ လာမယ့်ရာသီအတွက် အဓိက ထုတ်သုံးမယ့် ကစားသမားတွေကို နေရာချတော့မှာ ဖြစ်ပါတယ်။\n\nCredit: လီပါပူးသတင်းစုံ",
"imgurl1":"https://myan-news.com/wp-content/uploads/2022/07/salah-diaz-nunez.jpg",
"imgurl2":"https://myan-news.com/wp-content/uploads/2022/07/keita-lizi-945x713.jpg",
"imgurl3":"https://myan-news.com/wp-content/uploads/2022/07/lizi-friendly-945x707.jpg",
"video":"no"
 },
     {"ndate":"July 20, 2022",
"htext":"လီဗာပူးကို ပေါင် သန်း ၂၀ နဲ့ ပြောင်းခွင့်ပေးပါလို့ ငိုမတတ် တောင်းပန်ခဲ့တဲ့ တိုက်စစ်မှူး",
"btext1":"၂၀၁၄ ခုနှစ် ဇန်နဝါရီမှာ ဆာလာကို ခေါ်ယူရေး ပထမဆုံးအကြိမ် ကြိုးစားစဉ် မအောင်မြင်ခဲ့တဲ့ လီဗာပူးအသင်းဟာ အခြားသော တိုက်စစ်သမား ခေါ်ယူမှုကိုလည်း အရေးနိမ့်ခဲ့ပါတယ်။\n\n ဒီကိစ္စကို ယူကရိန်းကလပ် Dnipro အသင်း တောင်ပံသမား ကိုနိုပလန်ကာက ထုတ်ပြောလာခဲ့တာဖြစ်ပါတယ်။ လီဗာပူးတာဝန်ရှိသူတွေက အလေးအနက် ကမ်းလှမ်းမှုနဲ့အတူ ချိတ်ဆက်ခဲ့ပေမယ့် ယူကရိန်းကလပ်ရဲ့ ပိုင်ရှင်ဖြစ်သူက လက်မှတ် မထိုးခဲ့တာကြောင့် အပြောင်းအရွှေ့ကိစ္စ မဖြစ်မြောက်ခဲ့တာလို့ သိရပါတယ်။",
"btext2":"“ ကျနော် ငိုကြွေးခဲ့ရပါတယ် ” လို့ ကိုနိုပလန်ကာက အတိတ်ကို ပြန်ပြောင်း ပြောပြပါတယ်။ ဖြစ်ရပ်တွေက အတိတ်တွေမှာ ကျန်ခဲ့ပြီဆိုပေမယ့် တိုက်စစ်သမားက အတော်လေး နာကျင်နေဆဲပါပဲ။\n\n “ လီဗာပူးက လူတွေက အပြောင်းအရွှေ့ကိစ္စ အလေးအနက် ဆွေးနွေးဖို့ Dnipropetrovsk ကို ရောက်လာခဲ့တယ်။ ကျနော်တို့ ညစာတောင် အတူစားခဲ့ပါတယ်။ သဘောတူညီမှုရပြီလို့တောင် သူတို့ ပြောခဲ့တယ်။ လီဗာပူးဘက်က အသင်းပိုင်ရှင်တွေ တောင်းသလို ပေးဖို့ အဆင်သင့်ရှိခဲ့ပါတယ်။\n\n စကာတယ်က ကျနော့်ကို ‘ငါတို့ စောင့်နေပြီနော’ လို့ မက်ဆေ့ပို့ခဲ့တယ်။ စတီဗင်ဂျရတ်ကလည်း ဝမ်းမြောက်ကြောင်း မက်ဆေ့ပို့ခဲ့ပါတယ်။\n\n ကျနော်ကတော့ အသင်းပိုင်ရှင် Kolomoyskyi ကို ‘ကျေးဇူးပြုပြီး လုပ်ပါ၊ ကျေးဇူးပြုပြီး ငါ့ကို သွားခွင့်ပေးပါ။ ငါ့အိပ်မက်တွေ တကယ်ဖြစ်လာအောင် လုပ်ရမယ့် အခွင့်အရေးပါ။ ထွက်ခွင့်ပေးပါ ’ ဆိုပြီး တောင်းပန်ခဲ့တာပေါ့ ” လို့ ပြောပြခဲ့တယ်။",
"btext3": "ထိုစဉ် လီဗာပူး အမှုဆောင်ချုပ် Ian Ayre က Dnipro ကို သွားပြီး ကိစ္စတွေကို အပြီးသတ်ဖို့ ကြိုးစားခဲ့တာပါ။ Dnipro အသင်း ပိုင်ရှင်က သဘောတူတာ ငြင်းဆန်တာ ဘာတစ်ခုမှ မလုပ်ဘဲ အချိန်ဆွဲနေခဲ့တယ်။\n\n ဇန်နဝါရီ ဈေးကွက် ကုန်ခါးနီး နောက်ဆုံးရက်မှာတော့ အပြောင်းအရွှေ့ ကိစ္စ အပြီးသတ်ခါနီးမှာ Kolomoyskyi က လက်မှတ်ထိုးဖို့ ငြင်းဆန်လိုက်ပြီး ကိုနိုပလန်ကာကို ရောင်းထုတ်ရေး ငြင်းဆန်ခဲ့ပါတယ်။\n\n “ လီဗာပူးဘက်က ယူရို ၂၅ သန်းနဲ့ ကမ်းလှမ်းခဲ့တာပါ။ အဲ့တာက အတော်များတဲ့ ပမာဏပါပဲ။ အဲ့တာကို Kolomoyskyi ဘက်က ပယ်ချလိုက်တာကတော့ လက်မခံနိုင်စရာပဲ ” လို့ ကိုနိုပလန်ကာက ဆက်ပြီး ပြောခဲ့တာဖြစ်ပါတယ်။\n\n ဒီကနေ့မှာတော့ အသင်းဟာ အလိုရှိတဲ့ ကစားသမားတွေကို ခေါ်ယူနိုင်ခွင့်မှာ ယခင်ကထက်စာရင် ပိုပြီး မျက်နှာသာ ရလာနေခဲ့ပြီး ကလပ်တွေနဲ့လည်း အပြောင်းအရွှေ့တွေအတွင်း ဆက်ဆံရေးကောင်းတွေ ပိုမို တည်ဆောက်နိုင်ခဲ့ပြီ ဖြစ်ပါတယ်။\n\nCredit: လီပါပူးသတင်းစုံ",
"imgurl1":"https://myan-news.com/wp-content/uploads/2022/07/konoplankar-lfc.jpg",
"imgurl2":"https://myan-news.com/wp-content/uploads/2019/06/Anfield-Road-768x480.jpg",
"imgurl3":"https://myan-news.com/wp-content/uploads/2022/07/konoplankar-lfc-rogers-768x432.jpg",
"video":"no"
 },

     {"ndate":"July 20, 2022",
"htext":"ပရီးမီးယားလိဂ်ဖလား အတွက် လီဗာပူးရဲ့ အဓိကပြိုင်ဘက် ၅ သင်းကို ပြောပြလိုက်တဲ့ ဖာဘင်ညို",
"btext1":"လီဗာပူး ကွင်းလယ်လူ ဖာဘင်ညိုက မန်ချက်စတာစီးတီးဟာ လာမည့်ရာသီ ပရီးမီးယားလိဂ် ဆုဖလားအတွက် လီဗာပူးထက် ပိုမို ရေပန်းစားတဲ့ အသင်း ဖြစ်နေပေမယ့် အခြား ၃ သင်းကလည်း အမှတ်ပေးချန်ပီယံဆုကို စိန်ခေါ်နိုင်စွမ်း ရှိနေတယ်လို့ ဆိုလိုက်ပါတယ်။ မန်စီးတီး နဲ့ လီဗာပူး တို့ဟာ ပြီးခဲ့တဲ့ ရာသီတွေ အတွင်း ပြိုင်ဘက်တွေကို နောက်ကောက်ချကာ ပရီးမီးယားလိဂ်ဖလားအတွက် တိုက်ပွဲ၀င်နေတဲ့ အသင်းတွေ ဖြစ်ကြပြီး ကျန်အသင်းတွေ ကတော့ top 4 အတွက်ပဲ အဓိက ကစားခဲ့ကြပါတယ်။\n\n စီးတီးဟာ ဒီနွေရာသီမှာ ဟာလန်း နဲ့ ကယ်ဗင်ဖီးလစ် တို့ကို ခေါ်ယူကာ ကောင်းမွန်တဲ့ အားဖြည့်မှုတွေ လုပ်ထားခဲ့သလို လီဗာပူး ကလည်း ဒါ၀င်နူးနက် ကာဗယ်ဟို နဲ့ ကယ်ဗင်ရမ်ဆေး တို့ကို ခေါ်ယူ အားဖြည့်ထားခဲ့ပါတယ်။ လူတော်တော်များများ ကတော့ လာမည့် ရာသီ အမှတ်ပေးဖလား အတွက် စီးတီး နဲ့ လီဗာပူး တို့သာ တိုက်ပွဲ၀င်သွားရလိမ့်မယ်လို့ ခန့်မှန်းနေကြပေမယ့်လည်း ဖာဘင်ညိုက ချဲလ်ဆီး အာဆင်နယ် နဲ့ တော့တင်ဟမ် တို့ကိုလည်း မေ့ထားလို့ မရဘူးလို့ ပြောသွားပါတယ်။",
"btext2":"ပြီးခဲ့တဲ့ ရာသီက ပရီးမီးယားလိဂ်မှာ တတိယနေရာ ရခဲ့တဲ့ ချဲလ်ဆီးဟာ ဒီနွေရာသီမှာ စတားလင်း နဲ့ ကူလီဘာလီ တို့ကို အားဖြည့်ထားခဲ့သလို အာဆင်နယ်ကို ကျော်ကာ top 4 ၀င်ခဲ့တဲ့ စပါးကလည်း ပါရီဆစ် စပန်ဆီ ရစ်ချာလဆင် ဘစ်ဆူးမား ဖော်စတာ နဲ့ ဘာစီလိုနာမှ လောင်ဂလက် (အငှား) တို့ကို ခေါ်ယူထားခဲ့ပါတယ်။ အာဆင်နယ် ကလည်း မန်စီးတီးမှ ဂျီဆု ဇင်ချိန်ကို အပြင် ပေါ်တိုရဲ့ ဗီအဲရာ ကိုလည်း အားဖြည့်ထားခဲ့ပြီး ပြင်ဆင်မှု ကောင်းကောင်း လုပ်ထားနိုင်ခဲ့ပါတယ်။\n\n ဖာဘင်ညိုက “မန်စီးတီးဟာ အမှတ်ပေးဖလား အတွက် ရေပန်းအစားဆုံး အသင်း ဖြစ်နေပါတယ်။ ပရီးမီးယားလိဂ် ဖလားကို ဆွတ်ခူးနိုင်ဖို့ အတွက် သူတို့နဲ့ အပြိုင် တိုက်ပွဲ၀င်ရတာ ခက်ခဲလှပါတယ်။ ကျွန်တော်တို့ဟာ ပြီးခဲ့တဲ့ ရာသီ အကောင်းဆုံး ရာသီတွေ ထဲက တစ်ခုကို ဖြတ်သန်းနိုင်ခဲ့ပြီး အကောင်းဆုံးလည်း ကစားနိုင်ခဲ့ပါတယ်။ ပရီးမီးယားလိဂ်မှာ ရမှတ် ၉၀ ကျော်ထိ ရခဲ့ပေမယ့်လည်း ဒါဟာ အမှတ်ပေးဖလားကို ဆွတ်ခူးနိုင်ဖို့ အတွက်တော့ မလုံလောက်ခဲ့ပါဘူး။ ပရီးမီးယားလိဂ် ဖလားကို ဆွတ်ခူးချင်တယ် ဆိုရင် ပြီးပြည့်စုံလုနီးပါး လုပ်ပြနိုင်မှ ဖြစ်မယ်ဆိုတာ ကျွန်တော်တို့ သိပါတယ်။",
"btext3": "စီးတီးဟာ အမြဲတမ်း ကစားသမားသစ်တွေကို ၀ယ်ယူကာ အမြဲတမ်း အားဖြည့်မှုတွေ လုပ်နေတဲ့ အသင်း ဖြစ်ပါတယ်။ ဒီနွေရာသီမှာလည်း ဟာလန်း ဖီးလစ် တို့ကို ခေါ်ယူကာ ထုံးစံအတိုင်း လုပ်သွားခဲ့ပါတယ်။ ကျွန်တော်ကတော့ အမှတ်ပေးဖလားအတွက် ကောင်းမွန်တဲ့ တိုက်ပွဲ ဖြစ်လာမယ်လို့ ထင်ပါတယ်။ ဒါပေမယ့် သူတို့နဲ့ပဲ မဟုတ်ပါဘူး။ တော့တင်ဟမ် ကလည်း ကစားသမားကောင်း တစ်ချို့ကို ခေါ်ယူထားခဲ့ပါတယ်။ အာဆင်နယ် ကလည်း ဂါဘရီရယ်ဂျီဆုကို ၀ယ်ထားခဲ့ပါတယ်။ ချဲလ်ဆီးလည်း အားဖြည့်မှုတွေ ကောင်းနေပါတယ်။\n\n အားလုံးဟာ အင်အားဖြည့်တင်းမှုတွေ လုပ်နေကြပါတယ်။ ဘာလို့လဲဆိုတော့ အားလုံးဟာ မန်စီးတီးကို အနိုင်ယူချင်ကြလို့ပါ။ ဒါ့ကြောင့် ဒီရာသီ ပရီးမီးယားလိဂ် ပြိုင်ပွဲဟာ မြင့်မားတဲ့ Level မှာ ရှိနေပါလိမ့်မယ်။” လို့ ဆိုခဲ့ပါတယ်။\n\n ၂၀၂၂-၂၃ ပရီးမီးယားလိဂ် ရာသီကို လာမည့် သြဂုတ်လ ၅ ရက်နေ့မှာ အာဆင်နယ်က ခရစ်စတယ်ပဲလေ့စ်ကို အမ်းမရိတ်မှာ လက်ခံ ယှဉ်ပြိုင် ကစားသွားရမယ့် ပွဲစဉ်နဲ့ ဖွင့်လှစ်သွားမှာ ဖြစ်ပါတယ်။\n\nCredit SM",
"imgurl1":"https://sportsmyanmar.com/wp-content/uploads/2022/07/received_572204544437858-735x400.jpeg",
"imgurl2":"https://sportsmyanmar.com/wp-content/uploads/2022/07/received_815436433138085-300x169.jpeg",
"imgurl3":"https://sportsmyanmar.com/wp-content/uploads/2022/07/IMG_20220720_114038-300x218.jpg",
"video":"no"
 },
   
    {"ndate":"July 16, 2022",
"htext":"ဂျိမ်းစ်မေနာ လက်သစ် ဖြစ်လာမယ့် လူငယ်ကြယ်ပွင့်ကို လီဗာပူးကွင်းလယ်ဟောင်း ဂါစီယာ ဖော်ထုတ်",
"btext1":"လီဗာပူး ကွင်းလယ်ကစားသမားဟောင်းကြီး လူးဝစ် ဂါစီယာကတော့ အသင်းမှာ အရွယ်ရနေသည့်တိုင် နေရာစုံ ကစားပြီး စွယ်စုံနေတဲ့ ဂျိမ်းစ်မေနာ ကဲ့သို့ ကစားသမားမျိုး အသင်းမှာ ရှိကြောင်း ဖော်ထုတ် ထောက်ပြခဲ့ပါတယ်။ ဂါစီယာ ညွှန်းဆိုခဲ့သူကတော့ ဒီနွေမှ လီဗာပူး ခေါ်လိုက်တဲ့ အံ့ဖွယ်လူငယ်လေး ဖာဘီယို ကာဗယ်ဟို ဖြစ်ပါတယ်။\n\n ကာဗယ်ဟိုဟာ ဒီနွေ အစောပိုင်းမှာ ဖူလ်ဟမ်အသင်းကနေ လီဗာပူးအသင်းထံ ပြောင်းရွှေ့လာသူပါ။ ပေါ်တူဂီသားဟာ ပြီးခဲ့တဲ့ရာသီက ဖူလ်ဟမ်ကို ပရီးမီးယားလိဂ် ထိ တန်းတက်လာအောင် အဓိက ကူညီပေးခဲ့သူလည်း ဖြစ်ပါတယ်။\n\n အသက် ၁၉ နှစ် အရွယ် ကွင်းလယ်သမားလေးဟာ လီဗာပူးအသင်းနဲ့ အတူ ရာသီကြိုမှာ ပါဝင်ကစားရင်း အံ့ဖွယ် အစွမ်းပြနေပြီ ဖြစ်ပါတယ်။ ဂါစီယာကတော့ နေရာစုံ ကစားနိုင်တဲ့ ကာဗယ်ဟိုက လီဗာပူးအတွက် အဖိုးမဖြတ်နိုင်တဲ့ ကစားသမား ဖြစ်ပြီး နှစ်အတော်ကြာ အသင်းမှာ အစွမ်းပြမယ့်သူလို့ ယုံကြည်နေပါတယ်။\n\n လီဗာပူးအသင်းနဲ့ အတူ နာမည်ကျော် ၂၀၀၅ ချန်ပီယံလိဂ်ဖလားကို ဆွတ်ခူးခဲ့တဲ့ လူးဝစ် ဂါစီယာက LFC TV မှာ အခုလို သုံးသပ်သွားခဲ့တာပါ။",
"btext2":"” သူက နေရာစုံ ကစားနိုင်တဲ့ ကစားသမား တစ်ယောက် ဖြစ်တယ်။ ကျေနာ်တို့ ဂျိမ်းစ်မေနာကို ဆိုရင် ကွင်းလယ်မှာလည်း ကစားတာ မြင်ဖူးတယ်၊ တိုက်စစ်မှုး အနေနဲ့ရော၊ ခံစစ် အနေနဲ့ရောပဲ၊ ဂိုးသမားတောင် ဖြစ်လုနီးပါးပါ။ ကာဗယ်ဟိုကလည်း ဒီလိုပဲ ကျနော် ထင်တယ်။\n\n သူက အစွန်ခံစစ်မှာလည်း ဝင်ကစားဖူးသလို နောက်ရက်ကျ ကွင်းလယ်မှာ ရောက်ရင် ရောက်နေတော့တာ။ သူက အရည်အသွေးကောင်းတွေ မြန်နှုန်းကောင်းတွေ ပိုင်ဆိုင်ထားတယ်။ ကွင်းထဲက ဘယ်နေရာ မဆိုမှာ သူက ကစားနိုင်နေတယ်။",
"btext3": "သူ့ကို ကွင်းလယ်မှာ တောက်လျောက်သုံးရင်တော့ ပို ပိုပြီး ကောင်းလာဦးမှာ။ ဘာဖြစ်လို့လဲ ဆိုတော့ သူက ဂိုးသွင်း စွမ်းရည်လည်း ရှိနေတယ်လေ။ ” လို့ ဂါစီယာက ပြောဆိုခဲ့ပါတယ်။\n\n ဖာဘီယို ကာဗယ်ဟိုက လီဗာပူးအသင်းနဲ့ ရာသီကြို ခရီးစဉ် ပွဲတွေမှာ အထင်ကြီးလာက်ဖွယ် အစွမ်းပြထားပြီး ပရိသတ်တွေပါ သတိပြုမိနေခဲ့တာပါ။ ပေါ်တူကီ U21 လက်ရွေးစင် ကစားသမားဟာ ဖူလ်ဟမ်မှာ ကွင်းလယ် တိုက်စစ်နေရာ ကစားခဲ့ပြီး တောင်ပံနှစ်ဖက်လုံးမှာလည်း ကစားနိုင်သူ ဖြစ်ပါတယ်။\n\nCredit: လီပါပူးသတင်းစုံ",
"imgurl1":"https://myan-news.com/wp-content/uploads/2022/07/m0207-1.jpg",
"imgurl2":"https://myan-news.com/wp-content/uploads/2022/07/fb-carvalho-1-768x502.jpg",
"imgurl3":"https://myan-news.com/wp-content/uploads/2022/07/fb-carvalho-768x494.jpg",
"video":"no"
 },
 {"ndate":"July 16, 2022",
"htext":"အာရှ လေ့ကျင့်ရေးမှာ နူးညက်စ်နဲ့ သီယေဂို မြင်ကွင်းအတွက် လီဗာပူးပရိသတ်တွေ သဘောကျ",
"btext1":"လီဗာပူးကွင်းလယ်လူ သီယေဂိုဟာ အနာဂတ်မှာ နည်းပြတစ်ယောက်ဖြစ်လာမလား ပြောဖို့ စောနေသေးပေမယ့် သူကတော့ အသင်းဖော် နူးညက်စ်အတွက် ကူညီပေးမှုတွေ ပြုလုပ်နေပါတယ်။\n\n ဥရောပရဲ့ စကေးအပြည့်ဆုံး ကွင်းလယ်လူတွေထဲက တစ်ဦးအဖြစ် သတ်မှတ်ခံထားရတဲ့ သီယေဂိုဟာ ဘရာဇီးမိဘနှစ်ပါးကနေ အီတလီမြေမှာ မွေးဖွားခဲ့သူပါ။ သူဟာ ဖခင်နဲ့အတူ စပိန်ကို ပြောင်းခဲ့ပြီးနောက် ဘာစီလိုနာမှာ ထွန်းတောက်လာခဲ့ကာ စပိန်လက်ရွေးစင်အသင်းကို ကိုယ်စားပြုသူဖြစ်ပါတယ်။\n\n ဒီနွေမှာ လီဗာပူးအသင်း ခေါ်ယူထားတဲ့ ဥရုဂွေးသား တိုက်စစ်မှူး နူးညက်စ်က အင်္ဂလိပ်စကား မပြောနိုင်သေးတာမို့ နည်းပြတွေရဲ့ လမ်းညွှန်ချက်ကို နားထောင်ဖို့အတွက်ရော၊ အသင်းဖော်တွေနဲ့ တွဲဘက် လေ့ကျင့်ရာမှာပါ အခက်အခဲဖြစ်နေပါတယ်။\n\n နည်းပြကလော့ပ်ရဲ့ လမ်းညွှန်မှုတွေကို နူးညက်စ်အတွက် အဓိက ကူညီပေးနေတာက သီယေဂိုဖြစ်ပါတယ်။ သီယေဂိုဟာ နူးညက်စ်နဲ့ စပိန်လို ပြောဆိုကြတာဖြစ်ပြီး ဘေးမှာ အမြဲရှိပေးကာ နည်းစနစ်ပိုင်းတွေကို သီးသန့်နည်းပြတစ်ဦးလို ရှင်းပြပေးနေခဲ့ပါတယ်။ သီယေဂိုရဲ့ လမ်းညွှန်မှုကို နူးညက်စ်က အလေးအနက် အာရုံစိုက်နေခဲ့ပါတယ်။\n\n ရုပ်သံတွေကနေ သီယေဂို ရှင်းပြနေမှုထဲက ရိုးရှင်းတဲ့ စကားအချို့ကဆိုရင် သွင်းဂိုးအတွက် ကူညီပေးရမယ့် အပိုင်းတွေ ပါဝင်ခဲ့တာဖြစ်ပါတယ်။ သီယေဂိုလို နည်းစနစ်ကောင်းတဲ့သူက ပြောဆိုရှင်းပြမှုတွေဟာ နူးညက်စ်ကို အသင်းမှာ အထိုင်ကျစေရေး အကူအညီဖြစ်လိမ့်မယ်လို့ ပရိသတ်တွေဘက်က မြင်ထားပါတယ်။ ",
"btext2":"လီဗာပူးညာအစွန်လူ ထရန့်ကတော့ လက်တလောမှာ အသင်းဖော်တွေနဲ့ နူးညက်စ်ကြား အသားကျသေးမှာ မဟုတ်ဘူးလို့ ဆိုပါတယ်။ နူးညက်စ်ရဲ့ ပြေးနှုန်းတွေ၊ ပြေလမ်းပြမှုတွေဟာ အသင်းဖော်တွေအတွက အနည်းငယ် စိမ်းနေသေးတာမို့ အချင်းချင်း နားလည်အောင် လုပ်နေကြဆဲ အချိန်မှာပဲ ရှိသေးတယ်လို့ သူက ပြောပါတယ်။\n\n ဘန်ကောက်နဲ့ စင်္ကာပူ ခရီးစဉ်တွေမှာ သီယေဂိုက အဓိက ကူညီပေးနေပေမယ့် အက်ဆာကို ပြန်ရောက်ခဲ့ရင် အသင်းလိုက် လေ့ကျင့်ရေးတွေမှာ ဒီယက်စ်၊ အယ်လီဆန်၊ အတ်ဒရီယန်နဲ့ ဖာမင်နိုတို့ဟာ နူးညက်စ်ကို အကူအညီ ပေးနိုင်ပါလိမ့်မယ်။\n\n ဒီယက်စ်က စပိန်နဲ့ ပေါ်တူဂီလိုတွေ ပြောနိုင်ပေမယ့် ဖာဘင်ညိုနဲ့ ကာဗယ်ရိုတို့ကတော့ စပိန်စကား မပြောနိုင်ဘဲ ပေါ်တူဂီစကားပဲ အဓိက ပြောဆိုကြသူတွေလို့ သိထားရတာပါ။ သူတို့ နှစ်ဦးက အင်္ဂလိပ်လိုတော့ ကောင်းကောင်း ပြောဆိုနိုင်ကြတာဖြစ်ပါတယ်။\n\nCredit: လီပါပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/thaigo-nunez-lfc.jpg",
"imgurl2":"https://myan-news.com/wp-content/uploads/2022/07/nunez-lfc-27-768x512.jpg",
"imgurl3":"no",
"video":"no"
 },

    {"ndate":"July 16, 2022",
"htext":"မန်စီးတီးနဲ့ပွဲ လွဲမယ့် ဂျိုတာ၊ မသေချာသေးတဲ့ အယ်လီဆန်နဲ့ လီဗာပူး ဒဏ်ရာရ ကစားသမားများ အခြေအနေ",
"btext1":"လီဗာပူးအသင်းဟာ လာမယ့် ၂ ပတ်အတွင်းမှာ မန်စီးတီးနဲ့ ကွန်မြူနတီဒိုင်းပွဲ ကစားရမှာဖြစ်ပြီး ၃ ပတ်အတွင်း ပရီးမီးယားလိဂ်ပွဲ စတင် ကစားရပါတော့မယ်။\n\n ဒီအခြေအနေမှာ ဂျိုတာ ဒဏ်ရာ ရှိနေပြီး အယ်လီဆန်၊ ဂိုးမက်စ်၊ ကလယ်ဟာအပြင် လူငယ်ကစားသမား အချို့ကလည်း ဒဏ်ရာ ပြဿနာတွေ ရှိနေသေးတာ ဖြစ်ပါတယ်။\n\n ပဲလေစ့်ပွဲအပြီးမှာ နည်းပြကလော့ပ်က ” အယ်လီက မန်စီးတီးနဲ့ ကွန်မြူနတီဒိုင်းပွဲကို ပါနိုင်ဖို့ အခွင့်အရေးရှိပေမယ့် ဂျိုတာကတော့ လွဲချော်ပါမယ်။ အယ်လီဆန်က ဝမ်းဗိုက်မှာ ကြွက်သား နာကျင်နေတာပါ။ အရမ်း မပြင်းထန်ပေမယ့် ကျနော်တို့က ရာသီကြိုကို အပြည့်ဆင်းဖို့ ပြင်ဆင်ရမှာပါ။\n\n အယ်လီဆန် လေ့ကျင့်နိုင်ရင်တောင် အပြည့်အဝကြီး မဟုတ်ပါဘူး။ ဒီအခြေအနေမှာ သူက ပွဲမကစားသင့်ဘူး။ ဂိုးသမားလေ့ကျင့်ရေး မဟုတ်ဘဲ ရာသီကြို လုပ်ရမှာမို့ သူ့အတွက် အချိန်တွေ အလဟသ အဖြစ်ခံလို့ မရပါဘူး။\n\n ဒီလို အခြေအနေတွေက ဖြစ်နိုင်ပါတယ်။ ကောင်လေးတွေက ခရီးတွေ အတော်ထွက်နေရပြီး လေ့ကျင့်နေရတာမို့ အတိအကျတော့ မသိနိုင်ပါဘူး။ ကိစ္စသေးသေးလေးပါ မပြင်းထန်ပါဘူး။ ဒါပေမယ့် ရာသီအစပိုင်းထက် ဘောလုံးရာသီ တစ်ခုလုံးအတွက် ပြင်ဆင်ရမှာမို့ ကျနော်တို့ ဂရုစိုက်ရပါမယ် ” လို့ ဆိုခဲ့တာဖြစ်တယ်။",
"btext2":"ပဲလေစ့်ပွဲမှာ ဂိုးမက်စ် မပါနိုင်ခဲ့ပေမယ့် ကြိုတင်ကာကွယ်မှု ယူထားတဲ့ အနေအထားဖြစ်ပြီး မာဆေးဆိုဒ်မှာ ကိုယ်ပိုင် လေ့ကျင့်ရေး ပြုလုပ်နေတဲ့ ကလယ်ဟာက ဒဏ်ရာက သက်သာလာနေပြီ ဖြစ်ပါတယ်။ ပဲလေစ့်ပွဲမှာ ဒဏ်ရာရခဲ့တဲ့ ချိန်ဘာလိန်ကတော့ အနားယူရဖွယ် ရှိနေပါတယ်။\n\n ” ရာသီကြိုမှာ သူအကောင်းဆုံး ပါဝင်နေလို့ ချိန်ဘာလိန် ဒဏ်ရာရခဲ့တာကို စိတ်ပျက်ရပါတယ်။ အတိတ်တုန်းကလည်း သူက ဒီလို ဒဏ်ရာတွေ ရဖူးပါတယ်။ အခုက ကြွက်သားပိုင်းမှာဖြစ်ပါတယ်။ အတိအကျတော့ မသိပေမယ့် သူပြန်လာနိုင်မှာပါ ” လို့ ဆိုခဲ့တာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/jota-allison.jpg",
"imgurl2":"https://myan-news.com/wp-content/uploads/2022/07/ox-down-768x431.jpg",
"imgurl3":"no",
"video":"no"
 },
    {"ndate":"July 15, 2022",
"htext":"“ပေါ့ဘာ သန်း 100” မှတ်ချက်စကား ဟာ သူပြောခဲ့တဲ့ အလွဲတွေထဲက တစ်ခုလို့ ဝန်ခံလိုက်တဲ့ ကလော့ပ်",
"btext1":"လွန်ခဲ့တဲ့ 6 နှစ် ခန့်က ယူနိုက်တက်ဟာ ပြင်သစ် ကွင်းလယ် ကစားသမား ပေါ့ဘာ ကို သန်း 100 အထိ ပေးပြီး ခေါ်ယူခဲ့ဖူးပါတယ်။ အဲဒီ အချိန်က လီဗာပူး နည်းပြ ကလော့ပ် က သူ့ ရဲ့ ဘဝမှာ သန်း 100 အထိပေးပြီးတော့ ၊ ကစားသမားတစ်ယောက် ကို ဝယ်ဖြစ်မှာ မဟုတ်ဘူးလို့ မှတ်ချက်ပေးခဲ့ဖူးပါတယ်။\n\n သို့သော် ဒါဝင် နူနက် ကို ခေါ်ယူလိုက်ချိန်မှာတော့ အဲဒီ စကားနဲ့ ပတ်သက်ပြီး ပြိုင်ဘက် ပရိသတ်တွေက ကလော့ပ် ကို ဝိုင်းပြီး လှောင်ပြောင်ခဲ့ကြပါတယ်။ လီဗာပူးဟာ နူနက် အတွက် ပြောင်းရွှေ့ကြေး ကို စွမ်းဆောင်ရည်ပိုင်း ဆိုင်ရာ ထပ်မံ ပေးချေမှုတွေပါ ပေါင်းစပ်လိုက်ရင် ယူရို သန်း 100 ဝန်းကျင် အထိ ပေးရဖွယ် ရှိနေပါတယ်။\n\n ကလော့ပ် ကတော့ ဘောလုံး ဈေးကွက် ရဲ့ လျှင်မြန်တဲ့ အပြောင်းအလဲတွေက မယုံကြည်နိုင်စရာ ကောင်းလွန်းတယ် ဆိုတဲ့ အကြောင်းအရင်းတွေကို အခုလို ရှင်းပြသွားခဲ့ ပါတယ်။\n\n “ ဈေးကွက် အပြောင်းအလဲက အများကြီးပဲမို့ ၊ ဒီလို ဈေးကြီးတဲ့ အပြောင်းအရွှေ့တွေက ဖြစ်လာတတ်ပါတယ်။ ကျနော်တို့ဟာ ဒါဝင် နူနက် လို ခြေစွမ်းမျိုး နဲ့ တိုက်စစ်မှုး တစ်ယောက် ကို လိုချင်တယ် ၊ ဈေးကွက်ကလဲ အရမ်းကို ထိုးတက် နေချိန်မှာ ဒါမျိုးဈေးတော့ ပေးရမှာပါပဲ။\n\n ကျနော့် ဘဝမှာ ခန့်မှန်းချက် စကားလုံးတွေ အများကြီး ပြောခဲ့ဖူးပါတယ်။ နောက်တော့ ကိုယ့်စကားနဲ့ကို ပြန်ပတ်တော့တာပါပဲ။ ဒါက ဘ၀ ဟာ ဘယ်လောက်အထိ အပြောင်းအလဲ မြန်လွှန်းနေလဲ ဆိုတာ ပြသနေတာပါ။ ကျနော့် ရဲ့ ကြိုတင် ခန့်မှန်းချက်တွေက နီးနီးစပ်စပ်မရှိဘူး ဆိုတာ သက်သေပါပဲ။\n\n ပေါ့ဘာ ကို ယူနိုက်တက် က ဝယ်လိုက်ပြီးနောက် ၊ ကျနော်တို့ဟာ ဗန်ဒိုက် ကို ပေါင် 75 သန်း ပေးပြီး ချက်ခြင်း ဝယ်ခဲ့သလို ၊ အလီဆွန် ကိုလဲ စံချိန်တင် ပြောင်းရွှေ့ကြေး ပေါင် 65 သန်း ပေးပြီး ဝယ်ခဲ့တာပဲလေ။",
"btext2":"ကျနော့် တို့ သဘောထားက အတူတူပါပဲ ၊ အပြောင်းအလဲ မရှိပါဘူး။ ကစားသမား ရောင်းချမှု နဲ့ ပြန်ဝယ်ယူတဲ့ အကြားမှ မျှမျှတတ ဖြစ်အောင် ကြိုးစားလုပ်ကိုင်လေ့ရှိပါတယ်။ အဲဒီကြား ကွာဟချက်က အများကြီးမရှိသေးသလို ၊ အခုထိတော့ အလုပ်ဖြစ်နေဆဲပါ။\n\n စကားပြန်ဆက်ရရင် ကျနော့် အပေါ် ပြောနေကြတဲ့ အကြောင်းကို ချက်ခြင်း ကြားမိပါတယ်။\n\n ကျနော်ဖြင့် ကိုယ်ပြောခဲ့တဲ့ စကားတောင် မေ့နေခဲ့ပါပြီ။ တခြားလူတွေက လာပြီး သတိပေးကြမှ “အော်….ငါ့ဘဝမှာ တလွဲတွေ အများကြီး ပြောခဲ့တာပဲ” ဆိုပြီး စိတ်ထဲ ဖြစ်လာတာပါ။ အဲဒီ စကားကတော့ အဲဒီ တလွဲတွေထဲက တစ်ခုပါပဲ” လို့ ဝန်ခံ သွားခဲ့ပါတယ်။\n\n ဆက်လက်ပြီး သူ့ရဲ့ တိုက်စစ်မှုး နူညက် ကို ဂျင်းလို့ ပြောဆိုနေကြတဲ့ အပေါ်ကိုလဲ အခုလို တုန့်ပြန်သွားခဲ့ ပါတယ်။\n\n “ ကျနော် က လုံး၀ ကို မစိုးရိမ်ပါဘူး။ အပြင်က ဆုံးဖြတ်ကြည့်နေတဲ့ သဘောထားတွေကို နည်းနည်းလေးမှကို စိတ်မဝင်စားတာပါ။ ဒါက ဟာသ ဆန်လွန်းသလို ၊ တစ်ချို့ကလဲ ကွင်းထဲမှာ ဖြစ်ခဲ့တဲ့ အခိုက်အတန့်လေး တစ်ခုကိုပဲ ဆွဲထုတ်ပြီး ပြောနေကြတာပါ။",
"btext3": "အရေးအကြီးဆုံး က ကစားသမားနဲ့ ပတ်သက်လာရင် ကျနော် ကိုယ်တိုင်က ဘယ်လို ဆုံးဖြတ်ချက် ချလဲ ဆိုတာပါ။ ကျနော့် ဘက်ကတော့ အေးအေးဆေးဆေးပါပဲ ၊ နူနက် ရဲ့ အလားအလာတွေ နဲ့ ပတ်သက်ပြီး လုံးဝကို ယုံတယ်ဗျာ။\n\n လီဗာပူး ပရိသတ်တွေ အနေနဲ့ ကစားသမားသစ် တစ်ယောက် ရောက်လာပြီ ဆိုရင် အသင်းမှာ အထိုင်ကျဖို့ အတွက် အချိန်အတိုင်းအတာ တစ်ခု လိုအပ်တယ် ဆိုတာ သိသင့်ပါတယ်။ ကိုယ့်ပရိသတ်တွေက အရင်ဆုံး နားလည်ထားရမှာပါ။\n\n အခု နူနက် ကို ဝိုင်း ဝေဖန်နေကြသူတွေက အခြားကလပ်တွေက ပရိသတ် အနည်းစု ဖြစ်ပါ့လိမ့်မယ်။ ကျနော်တို့ လီဗာပူး ပရိသတ်တွေလဲ ယူနိုက်တက် က ကစားသမားသစ် ခေါ်ယူလို့ရှိရင် အဲဒီလို ပြောတတ်ကြတယ်မို့လား။\n\n အဲဒီတော့ ဒါတွေ မေ့ထားလိုက်ပါတယ်။ ဒါဝင် နူနက် ရဲ့ အလားအလာကောင်းတွေကို ဆွဲထုတ်ပေးဖို့က ကျနော့် တာဝန်ပါပဲ” လို့ ပြောဆိုသွားခဲ့ ပါတယ်။\n\n Credit: SPORTS MYANMAR",
"imgurl1":"https://sportsmyanmar.com/wp-content/uploads/2022/07/0_GettyImages-1408616315-615x400.jpg",
"imgurl2":"https://sportsmyanmar.com/wp-content/uploads/2022/07/60134975-11002459-Liverpool_were_left_sweating_over_Darwin_Nunez_s_potential_debut-m-106_1657569110202-300x212.jpg",
"imgurl3":"https://sportsmyanmar.com/wp-content/uploads/2022/07/1_JS159103014-300x200.jpg",
"video":"no"
 },
    {"ndate":"July 14, 2022",
"htext":"စင်ကာပူမှာ သွေးပူလေ့ကျင့်ခန်းဆင်းနေကြသော အသင်းသားများ",
"btext1":"no",
"btext2":"no",
"btext3": "no",
"imgurl1":"https://backend.liverpoolfc.com/sites/default/files/styles/lg/public/acquiadam/2022-07/inside-training-liverpool-fc-singapore-140722.webp?itok=U1RG7jpx",
"imgurl2":"https://foryou628812856.files.wordpress.com/2022/07/vid_20220714_194849_369.mp4",
"imgurl3":"no",
"video":"yes"
 },
    {"ndate":"July 14, 2022",
"htext":"ဒါဝင် နူညက် “ဂျင်း” လို့ ပြောဆိုမှုတွေကို တုန့်ပြန်လိုက်တဲ့ ကလော့ပ်",
"btext1":"“ ကျနော် က လုံး၀ ကို စိတ်မပူပါဘူး။ ယေဘုယျကြည့်ပြီး ဆုံးဖြတ်ချက် ချနေကြတဲ့ အပေါ် 0% ကို စိတ်မဝင်စားတာပါ။ \n\n အခုလို ပြောနေကြတာ “ဟာသ သဘော”လဲ ဖြစ်နိုင်သလို ၊ ကစားသမား က ကောင်းကောင်း မကစားပြနိုင်တဲ့ အခိုက်အတန့်လေးကို ဆွဲထုတ်ပြီး လိုရာဆွဲ ပြောတာလဲ ဖြစ်နိုင်ပါတယ်။\n\n ဒီနေရာမှာ အဓိက အကျဆုံး နဲ့ အရေးအကြီးဆုံးက ကစားသမား နဲ့ ပတ်သက်ပြီး ကျနော် ကိုယ်တိုင်က ဘယ်လို ဆုံးဖြတ်ချက် ချလဲ ဆိုတာပါ။ ဒီထက် ပိုပြီးလဲ အေးအေးဆေးဆေး မနေနိုင်တော့ပါဘူး၊ သူ့ရဲ့ အလားအလာ နဲ့ ပတ်သက်ပြီး ကျနော်က လုံးဝကို ယုံကြည်ပါတယ်။",
"btext2":"အဲဒီလူတွေ သိထားသင့်တာက ကစားသမားသစ် တစ်ယောက် ရောက်လာပြီ ဆိုရင် အထိုင်ကျဖို့ အတွက် အချိန်ယူရတယ် ဆိုတာပါ။ ဒါကို လီဗာပူး ဖန်တွေက အရင်ဆုံး သိသင့်ပါတယ်။ ကျနော်တို့ သူ့အတွက် ပေးလိုက်ရတဲ့ ပြောင်းရွှေ့ကြေး ပမာဏကိုလဲ မေ့ချင် မေ့လိုက်ပါ ၊ ဒါက အရေးမကြီးတော့ပါဘူး။ \n\n အခု ဒါဝင် ဟာ ကျနော်တို့ ကစားသမား ဖြစ်နေပါပြီ။ အဲဒီတော့ ဘင်ဖီကာမှာ တုန်းက မြင်ခဲ့ရတဲ့ ခြေစွမ်းတွေထက် ပိုကောင်းအောင် ကျနော်တို့ လုပ်ကြရမှာပါ။ ဒါက အခြေခံတရားပါပဲ။ ထပ်ပြောရရင် အဲဒီလို အလားလာတွေ တကယ် ဖြစ်လာဖို့ ကူညီပေးရမှာက ကျနော့် တာဝန် ဖြစ်ပါတယ်။ ",
"btext3": "တိုက်စစ် ကစားသမားတွေ ဒီလို အခြေအနေတွေ ကြုံတတ်တယ် ဆိုတာ ကျနော် သိတာပေါ့။ အခွင့်အရေးကောင်း တစ်ခု လွဲသွားတယ် ၊ ဒါကို လူတွေက “အို့…အပိုင် အခွင့်ရေးကြီးတောင် လွဲသွားတယ်” ဆိုပြီး ဖြစ်နေကြတာပါ။ ကျနော် ကတိပေးနိုင်တာ တစ်ခုက ဒါဟာ နောက်ဆုံး အကြိမ် လွဲချော်ခြင်း မဟုတ်ပါဘူး ၊ ကမ္ဘာပေါ်မှာ ရှိတဲ့ ဘယ်တိုက်စစ်မှုးမျိုးမှ အပိုင် အခွင့်အရေး မလွှဲဖူးတဲ့သူ မရှိပါဘူး။ \n\n သူတို့ဟာ နောင်လဲ တစ်ချို့ အခွင့်အရေးတွေ လွဲကြဦးမှာပါ။\n\n ထပ်ပြောရရင် ဒီကိစ္စကို ပြောနေကြတာ အခြား အသင်းက ဖန် အနည်းငယ် ဖြစ်မယ် ထင်ပါတယ်။ ဒါတွေက သူတို့ အတွက်တော့ သာမန် ပြောနေကြ ကိစ္စတွေပဲလေ။ \n\n ကျနော်တို့ ပရိသတ်တွေလဲ ယူနိုက်တက် က ကစားသမားသစ် ခေါ်ရင် အဲဒါမျိုးတွေ ပြောချင် ပြောကြမှာပါ။ \n\n ဒါတွေကို စိတ်ထဲ အတင်းကြီးထားနေလို့ မရပါဘူး။ ဘောလုံး ဦးနှောက် တစ်ဝက်လောက်ပဲ ရှိရင် ဒါဝင် နူညက် ရဲ့ အလားအလာကို ဘယ်သူမှ သံသယ ဖြစ်မှာ မပါဘူး။ အခုတော့ သူ့ကို အသင်းမှာ အမြန်ဆုံး အထိုင်ကျအောင် ကူညီပေးရမှာပါ။ ဒီလောက်ပါပဲ” \n\n ကလော့ပ်\n\nCredit: Liverpool Football Bible",
"imgurl1":"https://assets.goal.com/v3/assets/bltcc7a7ffd2fbf71f5/blt1bbbaa35706843a5/62cea5635aa54f0feadfdf86/goal---web-two-way-split--b06a62b3-f297-47c8-810b-91a6721606fc.jpeg",
"imgurl2":"https://cdn.givemesport.com/wp-content/uploads/2022/07/GettyImages-1408246042-1200x1200-c-default.jpg",
"imgurl3":"https://i.dailymail.co.uk/1s/2022/07/13/10/60212431-0-image-a-12_1657703464941.jpg",
"video":"no"
 },
    {"ndate":"July 14, 2022",
"htext":"သူ့ကို ကောင်းကောင်း ဒုက္ခပေးခဲ့တဲ့ လီဗာပူး ကစားသမားကို ပြောပြလိုက်တဲ့ မာတစ်",
"btext1":"ဂျိုရယ်မာတစ်က သူ့အနေနဲ့ ဒါ၀င်နူးနက်ကို လီဗာပူး အကျီနဲ့ မြင်တွေ့ရတဲ့ အတွက် အတော်လေး စိတ်သက်သာရာ ရမိတယ်လို့ ၀န်ခံသွားခဲ့ပါတယ်။ လီဗာပူးဟာ ပြီးခဲ့တဲ့လက နူးနက်ကို ဘင်ဖီကာ အသင်းထံမှ ပေါင် ၈၅ သန်းနဲ့ ခေါ်ယူခဲ့ပါတယ်။ နူးနက်ဟာ ပြီးခဲ့တဲ့ အင်္ဂါနေ့က ဘန်ကောက်မှာ မန်ချက်စတာယူနိုက်တက်ကို ၄-၀ နဲ့ ရှုံးနိမ့်ခဲ့တဲ့ ပွဲစဉ်မှာ လီဗာပူး အတွက် unofficial debut ကို ရရှိခဲ့ပါတယ်။\n\n မာတစ်ဟာ ပြီးခဲ့တဲ့ရာသီက ဘင်ဖီကာနဲ့ ရင်ဆိုင်ကစားခဲ့တဲ့ ချန်ပီယံလိဂ် ကွာတားဖိုင်နယ် ပွဲစဉ်မှာ ဥရုဂွေး တိုက်စစ်မှုးနဲ့ ထိပ်တိုက် ရင်ဆိုင်ခဲ့ဖူးပါတယ်။ နူးနက်ဟာ လီဗာပူး ဘက်ကို နှစ်ကျော့စလုံး ဂိုးသွင်းနိုင်ခဲ့တဲ့ အပြင် ခံစစ်ကြောင်းကို အတော်လေး ဒုက္ခပေး ကစားသွားခဲ့ကာ ယာဂန်ကလော့ကို မျက်စိကျစေခဲ့ပါတယ်။",
"btext2":"လီဗာပူးတို့ ခရစ်စတယ်ပဲလေ့စ်နဲ့ ခြေစမ်းပွဲ ကစားရန် စင်ကာပူကို ရောက်ရှိ်လာခဲ့ပြီးနောက် မာတစ်က သူ့အနေနဲ့ ကစားသမားသစ် နူးနက် ဆီက ဘာတွေ မျှော်လင့်ထားသလဲ ဆိုတာကို မီဒီယာတွေကို ပြောပြသွား ခဲ့ပါတယ်။\n\n မာတစ်က “ပြီးခဲ့တဲ့ရာသီ ချန်ပီယံလိဂ် ကွာတားဖိုင်နယ် မှာတုန်းက သူဟာ ကျွန်တော့်ကို အတော်လေး ဒုက္ခပေးသွားခဲ့ပါတယ်။ ဒါ့ကြောင့် သူ ကျွန်တော်တို့ အကျီကို ၀တ်ဆင်ကာ တစ်သင်းတည်းမှာ တွဲဖက် ကစားရတော့မှာ ဖြစ်တဲ့ အတွက် ကျွန်တော် တကယ် ပျော်ရွှင်မိပါတယ်။ အရည်အသွေး ပြည့်၀တဲ့ ကစားသမား ဖြစ်ကာ သူ ကျွန်တော်တို့ အတွက် ဂိုးတွေ အများကြီး သွင်းပေးနိုင်လိမ့်မယ်လို့ မျှော်လင့်ထားပါတယ်။",
"btext3": "သူ့ရဲ့ ကြံ့ခိုင်မှုစွမ်းရည် နဲ့ ပြေးအားတွေဟာ တကယ့်ကို ထူးခြားတဲ့ အရည်အသွေးတွေလို့ ကျွန်တော် ထင်ပါတယ်။ သူ ကျွန်တော်တို့ အတွက် ဂိုးတွေ သွင်းပေးနိုင်မယ် ဆိုတာ သေချာပါတယ်။ သူဟာ လာမည့် ရာသီ ဆုဖလား အားလုံးအတွက် တိုက်ပွဲ၀င်သွားမယ့် ကျွန်တော်တို့ အတွက် နောက်ထပ် အပိုပါဝါကို ပေးစွမ်းနိုင်မှာပါ။” လို့ ပြောသွားခဲ့ ပါတယ်။\n\n လီဗာပူးဟာ ဒီနွေရာသီမှာ မာတစ်ရဲ့ တွဲဖက် ဗဟိုနောက်ခံလူ ဂျိုးဂိုးမက်ဇ်ကို စာချုပ်သစ် ချုပ်ဆိုသွားခဲ့ပါတယ်။ မာတစ်က ဂိုးမက်ဇ် အနေနဲ့ အန်ဖီးမှာ ကာလရှည် ဆက်ရှိနေတော့မှာ ဖြစ်တဲ့ အတွက် ၀မ်းမြောက်မိကြောင်း ဆိုလိုက်ပါတယ်။\n\n မာတစ်က “ပြီးခဲ့တဲ့ နှစ်တွေ အတွင်း သူဟာ အကောင်းဆုံး လုပ်ပြထားခဲ့ပါတယ်။ သူဟာ တကယ့်ကို ထူးချွန်တဲ့သူ ဖြစ်ကာ စာချုပ်သစ် ချုပ်ခဲ့တဲ့ အတွက် ကျွန်တော် ပျော်မိပါတယ်။ သူ ကျွန်တော့်နဲ့ အတူ နောက်ထပ် နှစ်အနည်းငယ် အတူ တွဲဖက် ကစားသွားမှာ ဖြစ်တဲ့ အတွက် ၀မ်းသာမိပါတယ်။\n\n အမှန်ပါပဲ။ ကျွန်တော်တို့ဟာ လီဗာပူး အတွက် ကစားနေရတာကြောင့် နေရာတစ်နေရာ အတွက် ပြိုင်ဆိုင်မှု ဆိုတာကတော့ ရှိမှာပါ။ ဒါပေမယ့် ကျွန်တော်တို့ ကစားရမယ့် ပွဲအရေအတွက် များစွာကြောင့် အားလုံးကို ကျွန်တော်တို့ လိုအပ်ပါတယ်။”\n\nSM",
"imgurl1":"https://sportsmyanmar.com/wp-content/uploads/2022/07/received_1267204524019186-735x400.jpeg",
"imgurl2":"https://sportsmyanmar.com/wp-content/uploads/2022/07/received_1115039146063297-300x169.jpeg",
"imgurl3":"https://sportsmyanmar.com/wp-content/uploads/2022/07/P2022-04-02-Liverpool_Watford-54-300x200.jpg",
"video":"no"
 },

    {"ndate":"July 14, 2022",
"htext":"ပရီးမီးယားလိဂ် ရဲ့ တန်ဖိုး အကြီးမားဆုံး ဂျာစီ စပွန်ဆာ စာချုပ်ကို ချုပ်ဆိုလိုက်တဲ့ လီဗာပူး",
"btext1":"လီဗာပူး ဟာ ကွင်းတွင်း အောင်မြင်မှုတွေ ဆက်တိုက် ရရှိလာပြီး နောက်ပိုင်း စပွန်ဆာကြေး ရရှိတဲ့ ပမာဏတွေ ကလဲ ဆက်တိုက် မြင့်တက်လျှက်ရှိနေပါတယ်။\n\n Kit Sponsor ဟောင်းဖြစ်တဲ့ New Balance နဲ့ လက်တွဲဖြုတ်ပြီးနောက် ၊ Nike နဲ့ ပြောင်းလဲ လက်တွဲချိန်တုန်းကလဲ စပွန်ဆာကြေး ကို ပုံသေမယူပဲ ၊ ဂျာစီ ရောင်းအားနှုန်းအပေါ် မူတည်ကာ စာချုပ်ချုပ်ဆိုခဲ့တာ ဖြစ်လို့ ၊ မနှစ်က ထွက်လာတဲ့ မှတ်တမ်းအရ ဆိုရင် Kit Sponsor ကနေ ပရီးမီးယားလိဂ် ရဲ့ ဝင်ငွေ အကောင်းဆုံး ကလပ်တောင် ဖြစ်ခဲ့ပါတယ်။\n\n လက်ရှိမှာလဲ ဂျာစီ စပွန်ဆာ အတွက် Standard Chartered Bank နဲ့ စာချုပ်သစ် ချုပ်ဆိုကာ ပရီးမီးယားလိဂ် ရဲ့ တန်ဖိုး အကြီးဆုံး ဂျာစီ စပွန်ဆာ ဖြစ်လာခဲ့ပြန်ပါပြီ။\n\n လီဗာပူး ဟာ 2010 ခုနှစ်က Carlsberg နဲ့ လက်တွဲ ဖြုတ်ခဲ့ပြီးနောက် Standard Chartered Bank နဲ့ ပြောင်းလဲ လက်တွဲခဲ့တာ ဖြစ်ပါတယ်။ လက်ရှိ စာချုပ် သက်တမ်း က တစ်နှစ် စပွန်ဆာကြေး ပေါင် 40 သန်း နဲ့ 2023 ခုနှစ်ထဲမှာ ကုန်ဆုံးမှာ ဖြစ်ပါတယ်။",
"btext2":"ဒါကြောင့် ပြီးခဲ့တဲ့ ဘောလုံးရာသီ မတိုင်ခင် ကတည်းက အသင်းအပေါ် စပွန်ဆာကြေး ပိုပြီး ပေးနိုင်မယ့် လုပ်ငန်းတွေကို တံခါးဖွင့် ကြိုဆိုကာ ကနဦး ဆွေးနွေးမှုတွေ စတင်ခဲ့ပါတယ်။ အဲဒီထဲမှာ လတ်တလော နာမည်ကြီးလွန်းနေတဲ့ Cryptocurrency လုပ်ငန်းမျိုးတွေတောင် ပါဝင်ခဲ့တာပါ။\n\n အသင်း ရဲ့ အောင်မြင်မှုက ပိုပြီးများလာလေလေ ၊ ကစားသမားတွေ အပေါ် လစာ ပေးချေမှု နှုန်းတွေကိုလဲ ဆက်တိုက် တိုးမြှင့်ခဲ့ရပါတယ်။ ဒါကြောင့် FSG က တာဝန်ရှိသူတွေ ဟာ ကွင်းအတွင်း အောင်မြင်မှုတွေ နဲ့ လိုက်ဖက်ညီ ထင်ဟပ်မယ့် စပွန်ဆာ စာချုပ်တွေ ပြန်လည် ရှာဖွေနေတာ ဖြစ်ပါတယ်။\n\n နောက်ဆုံးမှာတော့ လက်ရှိ မူလ ဖြစ်တဲ့ Standard Chartered Bank နဲ့ ပဲ ဆက်ပြီး လက်တွဲနိုင်ခဲ့ပါပြီ။ စာချုပ်သစ်ဟာ သက်တမ်း ကုန်ဆုံးမယ့် 2023 ခုနှစ် ရာသီ အကုန်မှာ သက်ဝင်မှာ ဖြစ်ပြီး ၊ နောက်ထပ် 4 နှစ် အထိ သက်တမ်းတိုးလိုက်တယ်လို့ သိရပါတယ်။\n\n ဒါကြောင့် လီဗာပူး ဂျာစီတွေ ရဲ့ ရှေ့မှာ Standard Chartered တံဆိပ် က 2027 ခုနှစ် အထိ ဆက်ရှိသွားတော့မှာပါ။ အဲဒီ 4 နှစ် အတွက် စပွန်ဆာကြေးကိုလဲ ပေါင် သန်း 50 အထိ တိုးမြှင့် ရရှိခဲ့ပါတယ်။",
"btext3": "လက်ရှိ ပရီးမီးယားလိဂ် ထိပ်တန်း အသင်းကြီး အများစုဟာ ဂျာစီ စပွန်ဆာ ကို ပေါင် 40 သန်း ဝန်းကျင်တွေ နဲ့ ချုပ်ဆိုထားတာ ဖြစ်ပြီး ၊ ယူနိုက်တက် နဲ့ Teamviewer တို့အကြားက စာချုပ်ကတော့ ပေါင် 47 သန်း လို့ ESPN က ဖော်ပြထားခဲ့ဖူးပါတယ်။\n\n ဒါကြောင့် လီဗာပူး ရဲ့ တစ်နှစ် စပွန်ဆာကြေး ပေါင် သန်း 50 ပမာဏဟာ အဲဒီ စံချိန်ကို ကျော်ဖြတ်ပြီး ပရီးမီးယားလိဂ် ရဲ့ တန်ဖိုး အကြီးမားဆုံး ဂျာစီ စပွန်ဆာ ဖြစ်လာတော့မှာပါ။\n\n မန်စီးတီး က Etihad Airway နဲ့ တစ်နှစ် အတွက် ပေါင် 67 သန်း ဝန်းကျင် နဲ့ ချုပ်ဆိုထားပေမယ့် ၊ အဲဒီ အထဲမှာ ဂျာစီ စပွန်ဆာ အပြင် ၊ ကွင်း နာမည်မူပိုင်ခွင့် နဲ့ အခြား အကြောင်းအရာတွေပါ ပါဝင်နေတာကြောင့် သူတို့ရဲ့ အကြောင်းကိုတော့ ထည့်သွင်း တွက်ချက်ထားခြင်း မရှိပါဘူး။\n\n Standard Chartered ဟာ အစောပိုင်းမှာ လီဗာပူး က လိုချင်တဲ့ ပမာဏ အထိ တိုးမြှင့်ပေးဖို့ လက်တွန့်နေခဲ့ပေမယ့် ကလော့ပ် ၊ ဆာလာ တို့ကို စာချုပ်သက်တမ်းတွေ အသီးသီး ချုပ်ဆိုခဲ့ပြီးနောက် သဘောထားတွေ ပြောင်းလဲသွားတာ ဖြစ်သလို ၊ ဒါဝင် နူညက် တို့လို ကစားသမားတွေကို ဈေးကြီးပေး ဝယ်ယူနေတာကြည့်ရင် ခိုင်မာတဲ့ အနာဂတ် တစ်ခုရှိဖို့ ရာခိုင်နှုန်းများတယ် လို့ ယုံကြည်ထားတာကြောင့် အခုလို တိုးမြှင့်ပေးလိုက်တာလဲ ဖြစ်နိုင်ပါတယ်။\n\nSM",
"imgurl1":"https://xyznews.co/wp-content/uploads/2022/07/IMG_20220714_151328.jpg",
"imgurl2":"https://xyznews.co/wp-content/uploads/2022/07/IMG_20220714_151352-300x190.jpg",
"imgurl3":"https://xyznews.co/wp-content/uploads/2022/07/IMG_20220714_151416-283x300.jpg",
"video":"no"
 },
    {"ndate":"July 14, 2022",
"htext":"ကာဒစ်ကို အလွတ်နဲ့ပြောင်းတဲ့ အိုဂျို၊ MOTM ဆုရ ပီတာလူးဂါနဲ့ လီဗာပူးသတင်းတိုများ",
"btext1":"အင်္ဂလန်ရဲ့ ၈ ဆင့်မြောက် အမှတ်ပေးလိဂ်မှာ ကစားနေတဲ့ Macclesfield အသင်းထံ အငှားထွက်နေတဲ့ ပီတာလူဂါဟာ ချန်ပီယံရှစ်ကလပ် ဝက်စဘရွန်းအသင်းနဲ့ ခြေစမ်းပွဲမှာ ၂-၀ နဲ့ အနိုင်စဉ်အတွင်း ပွဲစဉ်ရဲ့ အကောင်းဆုံး ကစားသမားဆု ရခဲ့ပါတယ်။\n\n လီဗာပူး ယူ-၂၁ အသင်းကို ၆-၀ နဲ့ အနိုင်ရတဲ့ပွဲမှာ ဝီဂန်းအသင်းအတွက် ဂန္တဝင်ကြီး ကာရေဂါရဲ့ သားဖြစ်သူ ဂျိမ်း ကာရေဂါက သွင်းဂိုး ၁ ဂိုး ရယူသွားခဲ့ပါတယ်။\n\n လီဗာပူး လူငယ်တိုက်စစ်သမား အိုဂျိုဟာ အသင်းနဲ့ စာချုပ်ကုန်ခဲ့တာကြောင့် ကာဒစ်အသင်းထံ ၂ နှစ်စာချုပ်နဲ့ အပြီးသတ် ပြောင်းရေအ့ခဲ့ပါပြီ။ အသင်းဟာ ၂၀၁၁ ခုနှစ်မှာ အသက် ၁၄ နှစ်အရွယ် ကစားသမားတစ်ဦးအတွက် အင်္ဂလန်ရဲ့ ဈေးအကြီးဆုံး ခေါ်ယူမှုအဖြစ် ပေါင် ၂ သန်း ပေးပြီး အိုဂျိုကို ခေါ်ယူထားခဲ့တာပါ။ ",
"btext2":"နူးညက်စ်ကို ဖာမင်နိုလို false 9 ကစားစေမှာ မဟုတ်ဘဲ နံပါတ် ၉ တိုက်စစ်သမား စစ်စစ်အဖြစ် အသုံးပြုမယ်လို့ ကလော့ပ်က အတည်ပြုပါတယ်။\n\n ချန်ပီယံလိဂ် ဖိုင်နယ်မှာ လီဗာပူးပရိသတ်တွေနဲ့ ရီးရဲလ်မက်ဒရစ် ပရိသတ်တွေကြောင့် ရုန်းရင်းဆန်ခတ် ဖြစ်ခဲ့တာ မဟုတ်ဘဲ ယူအီးအက်ဖ်အေရဲ့ ညံ့ဖျင်းမှုကြောင့် ပရိသတ်တွေ အဆင်မပြေခဲ့တာလို့ ပြင်သစ်လွှတ်တော်က ကြေညာပါတယ်။\n\n အသက် ၂၆ နှစ်အရွယ် အင်္ဂလန်သား ခံစစ်မှူး ဘမ်ဒေးဗစ်ဟာ ဘလက်ဘန်းအသင်းထံ အပြီးသတ် ရောက်ရှိဖို့ နီးစပ်နေပါပြီ။",
"btext3": "စင်္ကာပူကို ရောက်နေတဲ့ ပဲလေစ့်အသင်းမှာ စီနီယာအသင်းသား အများအပြားက ကိုဗစ်ကာကွယ်ဆေးဆိုင်ရာ ကိစ္စတွေကြောင့် ပါမလာခဲ့ပါဘူး။\n\n လီဗာပူးအသင်းနဲ့ ချယ်ဆီးအသင်းကြား ကွာဟမှု အရမ်းကြီးမားခြင်း မရှိဘဲ မနှစ်ကရာသီမှာ ၄ ကြိမ် ထပ်တိုက်တွေ့စဉ် ၁ ပွဲမှ အနိုင်မယူနိုင်ခဲ့ကြောင်း ကလော့ပ်က ထုတ်ပြောပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-1017142022.jpg",
"imgurl2":"https://myan-news.com/wp-content/uploads/2022/07/ojo-transfer-768x479.jpg",
"imgurl3":"https://myan-news.com/wp-content/uploads/2022/07/chambers-lfc-768x475.jpg",
"video":"no"
 },
    {"ndate":"July 14, 2022",
"htext":"ကိုဗစ်ကပ်ဘေး အလွန်မှာ လီဗာပူးက ဘာလို့ အာရှဈေးကွက်ကို ပြန်ဝင်လာရသလဲ",
"btext1":"၂၀၂၀ ခုနှစ်နဲ့ ၂၀၂၁ ခုနှစ်တွေမှာ ကိုဗစ်ကပ်ဘေးကြောင့် ရာသီကြို ပြင်ဆင်မှုတွေ ပြုလုပ်ခွင့် မရခဲ့ပေမယ့် ၂၀၂၂ နွေမှာ ဥရောပကလပ်တွေဟာ ကမ္ဘာလှည့်ပြီး ရာသီကြိုပွဲတွေ ကစားကြပြီဖြစ်ပါတယ်။\n\n ရာသီကြိုပွဲစဉ်တွေဟာ ကလပ်တွေရဲ့ ပရိုးမိုးရှင်းဆင်းမှုနဲ့ ဈေးကွက်ရှာဖွေမှု အကြီးစားကာလပဲဖြစ်ပါတယ်။ ကလပ်တွေဟာ အကောင်းဆုံး ကစားသမားတွေနဲ့အတူ အခြေစိုက်ရာ မြို့မဟုတ်တဲ့ ဒေသတွေကို ထွက်ခွာကာ ပရိသတ်တွေနဲ့ တွေ့ဆုံမှု ပြုလုပ်ကြပြီး ပရိုးမိုးရှင်းဆင်းကြပါတယ်။\n\n အရှေ့တောင်အာရှဟာ လီဗာပူးအတွက် ဈေးကွက်ကြီးရှိထားပြီး အရေးကြီးတဲ့ ဒေသတွေထဲ ပါဝင်ပါတယ်။ အထူးသဖြင့် ထိုင်း၊ မလေးရှား၊ စင်္ကာပူ၊ အင်ဒိုနီးရှားနဲ့ သြစတြီးလျတို့ဟာ လီဗာပူးပရိသတ် အများအပြားရှိတဲ့ နိုင်ငံတွေဖြစ်ပါတယ်။",
"btext2":"ရာသီကြိုမှာ အန်ဖီးကို ပွဲနေ့တွေအတွင်း ရောက်မလာနိုင်တဲ့ ပရိသတ်တွေကို ပွဲနေ့အတွေ့အကြုံပေးဖို့ဆိုတဲ့ ရည်ရွယ်ချက်ကောင်းနဲ့ အာရှဘက်ကို လီဗာပူးအသင်း ထွက်လာခဲ့ပါတယ်။ နောက်ကွယ်မှာတော့ လီဗာပူးတာဝန်ရှိသူတွေဟာ အာရှဘက်က အဖွဲ့အစည်းကြီးတွေနဲ့ စပွန်ဆာကိစ္စတွေ ဆွေးနွေးကြမှာဖြစ်ပါတယ်။\n\n ကလော့ပ်နဲ့ အသင်းသားတွေက ဘန်ကောက်နဲ့ စင်္ကာပူမှာ ကွင်းဖွင့်လေ့ကျင့်ရေးတွေ ပြုလုပ်ပြီး ရာသီကြို ခြေစမ်းပွဲတွေ ကစားနေချိန်မှာ လီဗာပူးအသင်း စီးပွားရေးဆိုင်ရာ ဒါရိုက်တာ ဘန်လတ်တီက စပွန်ဆာကိစ္စတွေအတွက် ထိုင်းနဲ့ စင်္ကာပူက အဖွဲ့အစည်းတွေနဲ့ အစည်းအဝေး ပြုလုပ်နေကြပါတယ်။\n\n အသင်းရဲ့ ဂျာစီအရှေ့ စပွန်ဆာ Standard Chartered အပြင် လက်မောင်း စပွန်ဆာ Expedia တို့ဟာ လာမယ့်နွေမှာ စာချုပ်ကုန်တော့မှာမို့ အသင်းဟာ ပါတနာအသစ် ရှာဖွေနေဆဲဖြစ်ပါတယ်။ ဒီစာချုပ်နှစ်ခုဟာ လက်ရှိမှာ တစ်နှစ်ကို ပေါင် သန်း ၅၀ ဝန်းကျင် ရနေစေတာဖြစ်ပါတယ်။\n\n ဒါပေမယ့်လို့ အမေရိကန် ပါတနာတွေနဲ့ စာချုပ်ကုန်ခါနီးမှာ အာရှဘက်ကို ထွက်လာတယ်ဆိုတာက ဒီဘက်က ဆွေးနွေးမှုတွေဟာ တန်ကြေး အရမ်းကြီးလို့ပဲ ဖြစ်ပါလိမ့်မယ်။ လောလောဆယ် ယူနိုက်တက်၊ ပဲလေစ့်တို့နဲ့ ခြေစမ်းပွဲတွေတင်ပဲ လီဗာပူးအသင်းကို ပေါင် ၁၂-၁၅ သန်း ဝန်းကျင် ရစေမယ် ခန့်မှန်းရပါတယ်။\n\n ဒီနှစ်တွေအတွင်း ကလပ်ရဲ့ အောင်မြင်မှုတွေအရ လီဗာပူးရဲ့ ပုံရိပ်ကလည်း ကမ္ဘာလုံးဆိုင်ရာ အဆင့်မှာ တိုးတက်လာခဲ့ပါတယ်။ အခု အာရှခရီးစဉ်မှာ စပွန်ဆာအသစ်တွေ ထပ်တိုးရဖို့ လီဗာပူးက ကြိုးစားနေပါတယ်။\n\n လီဗာပူး စီအီးအို ဘီလီဟိုဂန်ရဲ့ အဆိုအရ ၂၀၂၃ မှာဆိုရင် အမေရိကန်ကို သွားဖို့ ရည်ရွယ်ထားပြီဖြစ်ပါတယ်။ ၂၀၁၅ မှာ ထိုင်း၊ မလေးရှားနဲ့ သြစတြီးလျ။ ၂၀၁၇ မှာ ဟောင်ကောင်ကို လာခဲ့ပေမယ့် ဒီကြားကာလ ရာသီကြို ၃ ကြိမ်ဟာ အမေရိကန်ကို ထွက်ခွာခဲ့တာဖြစ်ပါတယ်။",
"btext3": "စီအီးအို ဟိုဂန်က “ ရာသီကြိုဆိုတာက ဘဏ္ဍာရေးမှာ ကာလတို တိုးတက်လာဖို့ မဟုတ်ပါဘူး။ ကျနော်တို့က ကာလတိုအတွက် ဘာဆုံးဖြတ်ချက်မှ မလုပ်ပါဘူး။ ဘာလို့လဲဆိုတော့ အဲ့တာက ကျနော်တို့ကို ခက်ခဲတဲ့ အခြေအနေကို တွန်းပို့သွားနိုင်ပါတယ်။\n\n ဒီဈေးကွက်တွေကနေ အသင်းအတွက် အဘက်ဘက်က သက်ရောက်မှုကြီးတွေ ရစေဖို့ပါပဲ။ ရာသီကြိုကို အတူထွက်လာဖို့ တစ်နှစ်လောက် ပြင်ဆင်ရပါတယ်။ ဘယ်ဈေးကွက်က အသင်းအတွက်၊ ပရိသတ်တွေအတွက်၊ ပါတနာတွေအတွက် အရေးကြီးတယ်ဆိုတာကို အတူတကွ အကဲဖြတ်ရပါတယ်။\n\n စီပွားရေးဆိုင်ရာ ဌာနကလူတွေနဲ့ အတူထိုင်ပြီး ကလပ်အတွက် ဘယ်ဈေးကွက်ကို အရေးတကြီး ကြိုးစားမယ်ဆိုတာတွေကို ဆွေးနွေးရတယ်။ အမြဲတမ်းတော့ အလုပ်မဖြစ်ဘူးဆိုပေမယ့်ပေါ့။\n\n နောက်နှစ်အတွက် ကြိုကြည့်ထားပါပြီ။ အာရှက လီဗာပူးအမာခံပရိသတ်တွေ ရှိတဲ့ နေရာပါ။ အခြား နေရာတွေကိုလည်း သွားရပါဦးမယ်။ မြောက်အမေရိကက နောက်ထပ် ဈေးကွက်တစ်ခုပေါ့။ နောက်ပြီး အမေရိကန်မှာ ပါတနာတွေနဲ့ ဆက်ပြီး တိုးတက်လာဖို့ လိုပါသေးတယ် ” လို့ ဆိုခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/klopp-hogan12.jpg",
"imgurl2":"https://myan-news.com/wp-content/uploads/2022/07/thai-traning-away-768x465.jpg",
"imgurl3":"https://myan-news.com/wp-content/uploads/2022/07/hogan-klopp-768x432.jpg",
"video":"no"
 },
    {"ndate":"July 14, 2022",
"htext":"နူညက် ကို အသင်းမှာ ဘယ်လို အသုံးပြုသွားမလဲ ဆိုတာ ရှင်းပြလိုက်တဲ့ #Boss*************",
"btext1":"“ ဒါဝင် နူညက် က တောင်ပံ ထွက်ပြီး ကစားနိုင်တဲ့ ၊ No.9 ပါ။ ယှဉ်ကြည့်လိုက်မယ် ဆိုရင် ဆာဒီယို က No.9 နေရာ ကစားနိုင်တဲ့ တောင်ပံ ကစားသမား ဖြစ်ပါတယ်။ ဒီနှစ်ခု အကြားမှာ ကွာခြားချက်က ရှိပါတယ်။ \n\n ကျနော်တို့မှာ တောင်ပံ ကစားနိုင်တဲ့ ဒီယက်ဇ် ၊ ကာဗယ်ဟို တို့ရှိတယ် ၊ ပြီးတော့ ဂျော်တာလဲ ရှိသေးတယ်လေ။ \n\n ဆာလာ က အသင်းမှာ အချိန်တွေ အကြာကြီး ဆက်ရှိသွားဦးမှာ ဆိုတော့ ဒါလဲ ကောင်းတဲ့ အချက်ပါပဲ။ ပြီးတော့ ဟာဗေး ကိုပါ ပေါင်းလိုက်ရင် ၊ တိုက်စစ် အတွက် ကျနော်တို့မှာ ပုံစံမတူတဲ့ ရွေးချယ်စရာတွေ အများကြီး ရှိပါတယ်။ \n\n ဒီလို စိတ်ဝင်စားဖို့ကောင်းတဲ့ ရွေးချယ်စရာတွေကိုပဲ ကျနော်က သဘောကျမိတာပါ။ ကျနော်တို့ အသင်းဟာ ဆာဒီယို တစ်ယောက်ပဲ ဆုံးရှုံးထားတာ မဟုတ်ပါဘူး ၊ အိုရီဂီ နဲ့ တာကီကိုပါ လက်လွှတ်ထားရတာပါ။ ဒီ တိုက်စစ် ကစားသမား 2 ယောက် မရှိခဲ့ပဲ နဲ့ မနှစ်က ပြည်တွင်း ဖလား 2 လုံးကို သိမ်းပိုက်ပြဖို့ မဖြစ်နိုင်လောက်ခဲ့ဘူး ဆိုတာ အားလုံးက လက်ခံ သဘောတူကြမယ် ထင်ပါတယ်။ \n\n ဒါပေမယ့် ဒီစုဖွဲ့မှု နဲ့ ရှေ့ဆက်ခဲ့တာ အချိန်အတိုင်းအတာ တစ်ခုရှိခဲ့ပြီ ဖြစ်လို့ ၊ အပြောင်းအလဲတွေ လုပ်ရတာကိုလဲ နားလည်နိုင်ကြမယ် ထင်ပါတယ်။ \n\n ဆာဒီယို ၊ ဒီဗို ၊ တာကီ တို့ကို လွှမ်းနေမိသည့်တိုင်အေင် ၊ ကျနော်တို့ အနေနဲ့ အသင်းရဲ့ ကစားပုံကို အပြောင်းအလဲတွေ လုပ်ဖို့ လိုပါပြီ။ ဒီလို လုပ်ဖို့ ဆိုတာကလဲ မတူညီတဲ့ စွမ်းဆောင်ရည်တွေ ပိုင်ဆိုင်ထားတဲ့ ကစားသမားတွေ အပေါ်မှာ အမြဲတမ်း မူတည်တယ်လေ။ အဲဒီတော့ ကျနော်တို့ ဘယ်လို အပြောင်းအလဲတွေ လုပ်ကြမလဲပေါ့။",
"btext2":"ကျနော့်မှာ အိုက်ဒီယာ က ရှိထားပြီးသားပါ။ ဒါပေမယ့် ဒီအချိန်မှာ ငါတို့က ဒီလို လုပ်တော့မယ် ဆိုတာမျိုးတွေ ချမပြချင်ပါဘူး။ ကစားသမားတွေ ကိုတော့ ရှင်းရှင်းလင်းလင်း ဖြစ်အောင် ပြောထားပြီးပါပြီ။ \n\n အသင်းမှာ တည်ငြိမ်တဲ့ Formation တစ်ခုရှိပြီးသား ဆိုတာ အားလုံးလဲ သိထားပြီးသားပါ။ ဒါပေမယ့် ကွင်းထဲမှာ ပိုပြီး ပေါက်ကွဲမှုအားကောင်းတဲ့ ရွေးချယ်စရာ တစ်ချို့ ရှိထားပါပြီ။ ဒါက အသင်းအတွက် အများကြီး အဓိပ္ပါယ် ရှိမှာပါ” \n\n “ ကျနော့် အမြင်မှာတော့ နူညက် ကလဲ ဒီယက်ဇ် လိုပဲ အသင်းမှာ အလျှင်အမြန်နဲ့ အထိုင်ကျမှာပါ။ ဒီယက်ဇ် တုန်းက Preseason ဆိုတာ မရှိခဲ့သလို ၊ တနင်္လာနေ့ ရောက်လာပြီး ၊ စနေ နေ့မှာ ဝင်ကစားခိုင်းခဲ့ရတာပေါ့။ အားလုံးက အဆင်ပြေခဲ့ပါတယ်။ ဒါကလဲ ပေါ်တိုမှာ သူ ကစားခဲ့ရတဲ့ ပုံစံနဲ့ လီဗာပူးမှာ ကျနော်တို့ ကစားစေချင်တဲ့ ပုံစံမျိုးကြောင့်ပါ။ \n\n သူတို့ စာအုပ်ကြီး ပေးပြီး ဒီလိုပုံစံမျိုး ကစားချင်တယ်လို့ ပြောနေခဲ့တာ မဟုတ်ပါဘူး ၊ ကွင်းထဲကို ဝင်ကစားခိုင်းပြီးမှာ ဒီလို ဒီလိုလေးတွေ ညှိယူရင်း နဲ့ အထိုင်ကျသွားခဲ့တာလေ။ အခု ဒါဝင် နူညက်ကိုလဲ ဒီအတိုင်းပါပဲ။ 2-3 ပတ် အတွင်း သူ့ကို ဟိုဟို ဒီဒီ ပြောင်းပြီး မကစားခိုင်းချင်ပါဘူူး။",
"btext3": "ကျနော် က ဒါဝင် နူညက် ကို ဖာမီနို ရဲ့ နေရာမှာ ကစားစေချင်လား လို့မေးရင် လုံး၀ မဟုတ်ပါဘူး။ ဒါက အဆင်လဲ ပြေမှာ မဟုတ်ပါဘူး။ သူတို့ နှစ်ယောက်မှာ တစ်ယောက် က False No.9 ဖြစ်ပြီး ၊ တစ်ယောက် က No.9 အစစ်မှန်ပါ။ အဲဒီကြားမှာ ကွာခြားချက်တွေ ရှိပါတယ်။ \n\n ဒီအခြေနေမှာ ညှိယူရမှာပါ။ အဲဒီယူရမယ့် အချိန်က ရာသီအဖွင့် ပွဲစဉ်ထိလဲ ဖြစ်နိုင်တယ် ၊ 3-4 ပွဲ ကစားပြီးတဲ့ အထိလဲ ရောက်သွားနိုင်ပါတယ်။ ကျနော် ကတော့ ဂရုစိုက် မနေပါဘူး။ ကိုယ့် လုပ်စရာရှိတာပဲ ဆက်လုပ်သွာမးှာပါ။ \n\nလေ့ကျင့်ရေးကွင်းမှာ ဘယ်လောက်အထိ အံဝင် ဂွင်ကျဖြစ်အောင် မြန်မြန် ကစားနိုင်မလဲ စောင့်ကြည့်ကြမယ်လေ။ ကျနော် စဉ်းစားထားတာ အဲဒီအတိုင်ပါပဲ။ တကယ်လဲ စိတ်ဝင်စားဖို့ ကောင်းလွန်းပါတယ်” \n\n #Klopp\n\nCredit:Liverpool - Football Bible",
"imgurl1":"https://assets.goal.com/v3/assets/bltcc7a7ffd2fbf71f5/blt1bbbaa35706843a5/62cea5635aa54f0feadfdf86/goal---web-two-way-split--b06a62b3-f297-47c8-810b-91a6721606fc.jpeg",
"imgurl2":"https://cdn.vox-cdn.com/thumbor/pCo78wxm3pu8Coho-Y2sKTUcqmI=/0x0:4445x2963/1200x800/filters:focal(2256x268:2966x978)/cdn.vox-cdn.com/uploads/chorus_image/image/71102302/1241858226.0.jpg",
"imgurl3":"https://www.thisisanfield.com/wp-content/uploads/front-four-firmino-salah-mane-jota.jpg",
"video":"no"
 },
    {"ndate":"July 13, 2022",
"htext":"လီဗာပူး ပရိသတ် ထောင်ပေါင်းများစွာရှေ့ ပထမဆုံး ပွဲထွက်ရတာအတွက် ဆယ်ကျော်သက်လေး ကျေးဇူးတင်",
"btext1":"နည်းပြယာဂင်ကလော့ပ်ဟာ ဘန်ကောက်က လီဗာပူးပရိသတ်တွေကို လူစုံမိတ်ဆက်ပေးဖို့ ရည်ရွယ်ခဲ့ပြီး အသင်းသား ၃၂ ဦးခန့်ကို ခြေစမ်းပွဲမှာ ထည့်သုံးခဲ့ပါတယ်။\n\n ကလော့ပ်ရဲ့ အခွင့်အရေးပေးမှုကြောင့် အသက် ၉ နှစ်အရွယ်တည်းက လီဗာပူးအသင်းနဲ့ ပူးပေါင်းခဲ့တဲ့ ဆယ်ကျော်သက် ဘယ်အစွန်လူ လုဒ်ချမ်ဘာဟာ မိနစ် ၃၀ ကြာ ပွဲကစားခွင့်ရခဲ့ပါတယ်။ သူဟာ ဒီနွေတုန်းကပဲ သက်တမ်းအလိုက် ယူရိုပြိုင်ပွဲမှာ အင်္ဂလန်အသင်းနဲ့ ချန်ပီယံဖြစ်ထားသူဖြစ်ပါတယ်။\n\n ပထမဆုံး လူစာရင်းမှာ ပါဝင်ခဲ့တဲ့ ချမ်ဘာနဲ့ မာဘာရာတို့ဟာ အကယ်ဒမီထွက် စစ်စစ်တွေဖြစ်ကာ သက်တမ်းအလိုက်မှာပဲ ကစားခဲ့ဖူးပေမယ့် ပရိသတ် ထောင်ပေါင်းများစွာရှေ့ လီဗာပူးဂျာစီကို ဝတ်ဆင်ခွင့်ရခဲ့တာက ဘန်ကောက် ခြေစမ်းပွဲဟာ ပထမဆုံး ဖြစ်ပါတယ်။",
"btext2":"၁၇ နှစ်သားလေး ချမ်ဘာက “ ပွဲထွက်ခွင့်ရဖို့က ကျနော် ရည်မှန်းချက်ပါ။ တတ်နိုင်သလောက် စီနီယာအသင်းမှားပဲ ဆက်ရှိနေရေး ကြိုးစားမှာပါ။ အခွင့်အရေးတွေ ရလာခဲ့ရင် အကောင်းဆုံး လုပ်ပြနိုင်ဖို့ ကြိုးစားပါမယ်။\n\n ကျနော်တို့ ရလိုတဲ့ ရလဒ်တော့ မဟုတ်ပါဘူး။ ဒါပေမယ့် ဒီပွဲကနေ ကျနော်နဲ့ အသင်းဖော်တွေက အတွေ့အကြုံတွေ အများကြီး ရခဲ့မယ်လို့ ထင်ပါတယ်။ အထူးသဖြင့် ကျနော်အတွက် သင်ခန်းစာကောင်းပဲ ဖြစ်ပါတယ်။\n\n ပရိသတ်တွေရှေ့ ကိုယ်ဘာသာ အကောင်ဆုံး လုပ်ပြနိုင်ဖို့ ကြိုးစားခွင့်ရခဲ့တာက သိပ်ကောင်းပါတယ်။ ကျနော်အတွက် သိပ်ကောင်းတဲ့ စမ်းသပ်မှု ဖြစ်ခဲ့ပါတယ် ” လို့ ဆိုခဲ့တာဖြစ်တယ်။\n\n ချမ်ဘာဟာ စင်္ကာပူမှာ ပဲလေစ့်နဲ့ ယှဉ်ပြိုင်တဲ့ လူစာရင်းမှာလည်း ပါဝင်သွားဦးမှာ ဖြစ်ပါတယ်။ သူဟာ ခါဘီကို ပြန်ရောက်လို့ အကယ်ဒမီ အသင်းဖော်တွေနဲ့ ပူးပေါင်းချိန်မှာ ဒီအတွေ့အကြုံတွေကပဲ သူ့ကို ပိုထူးချွန်တဲ့ လူငယ်လေး ဖြစ်လာစေမယ်လို့ ယုံကြည်ထားပါတယ်။\n\n “ နည်းပြကြီးက ကွင်းထဲဝင်ပြီး ပျော်ပျော်ကြီး ကစားခဲ့ပါလို့ မှာခဲ့ပါတယ်။ ဟန်ဒို၊ မီလ်နာတို့က အနားမှာ ရှိပေးခဲ့ကြပြီး ဒီအတွေ့အကြုံတွေက အကယ်ဒမီကို ပြန်ရောက်တဲ့အခါ ကျနော်တို့ကို ပိုတိုးတက်လာစေမှာပါ ” လို့ ချမ်ဘာက ဆိုသွားခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/chamber-lfc-youth-1024x553.jpg",
"imgurl2":"https://myan-news.com/wp-content/uploads/2022/07/chambers-lfc-768x475.jpg",
"imgurl3":"no",
"video":"no"
 },

    {"ndate":"July 13, 2022",
"htext":"ကလော့ပ် ပြောပြတဲ့ နူးညက်စ်ရဲ့ အဆုံးသတ်မှုတွေ အားနည်းခဲ့ရခြင်း အကြောင်းရင်း",
"btext1":"လီဗာပူးကစားသမားဘဝ ပထမဆုံးသော ပွဲစဉ်အဖြစ် ဒါဝင် နူးညက်စ်ဟာ ယူနိုက်တက်နဲ့ ခြေစမ်းပွဲမှာ မိနစ် ၃၀ ကစားခွင့်ရခဲ့ပါတယ်။\n\n ဒါကပဲ လီဗာပူးအသင်းနဲ့ ဒါဝင်ရဲ့ ၃ ကြိမ်မြောက် လေ့ကျင့်ရေးဖြစ်ပြီး နံပါတ် ၉ နေရာ အဓိက ကစားမယ့် တိုက်စစ်သမားဟာ အတော်လေး ပင်ပန်းစွာ ကစားခဲ့ရတာဖြစ်ပါတယ်။\n\n ပွဲနဲ့ပတ်သက်လို့ ကလော့ပ်က ပြောရာမှာ “ ကောင်လေးတွေက ချက်ခြင်းပဲ ဒါဝင်ကို ရှာပြီး ဘောလုံးပေးဖို့ ကြိုးစားကြတာကို မြင်ကြပါလိမ့်မယ်။ ဒါက သူ ကျနော်တို့နဲ့အတူ ၃ ကြိမ်မြောက် ကွင်းထဲအတူ ရှိခဲ့တာလို့ ထင်ပါတယ်။\n\n ကွင်းထဲမှာ ၃ ကြိမ်မြောက် ပြေးလွှားအပြီး သူ့အဆုတ်တွေက ပေါက်ထွက်သွားမတတ် ဖြစ်ခဲ့ပါလိမ့်မယ်။ သူ့ကို ဘောလုံးတွေဆက်တိုက် ပေးခဲ့တာက နူးညက်စ်ကို အသေသတ်သလိုတောင် ဖြစ်သွားမှာပါ။\n\n ဒါပေမယ့် နူးညက်စ်က ပြေးလွှားမှုတွေအတွက် ဘောလုံးကို တောင်းခံဖို့ အဆင်သင့်ဖြစ်ခဲ့သလို ကောင်လေးတွေကလည်း သူ့ကို ဘောလုံးပေးချင်ခဲ့ပါတယ်။ သူ့ရဲ့ ဒီအားသာချက်ဟာ သူ့ကို အန္တရာယ်ကြီးတဲ့ ကစားသမားဖြစ်စေပါလိမ့်မယ်။\n\n ဒါကြောင့် ဒါဝင်နဲ့ ပတ်သက်ပြီး ကျနော်တို့ ကြည့်ရမှာပါ။ သူ့ရဲ့ လျှင်မြန်မှု၊ တွန်းတိုက်ကစားနိုင်စွမ်း၊ ခန္ဓာကိုယ်ကို အသုံးချနိုင်စွမ်းတွေအရ သူဟာ စစ်မှန်တဲ့ နံပါတ် ၉ တိုက်စစ်သမားဖြစ်ပါတယ်။\n\n ဒီလိုအစောပိုင်းမှာပဲ နူးညက်စ်အကြောင်းတွေ ပြောနေကြရတယ်ဆိုတာ သိပါတယ်။ ဒါပေမယ့် ကျနော်တို့အတွက်တော့ အဲ့လို ပြောနေဖို့က အဓိပ္ပာယ် မရှိပါဘူး။ ” ဆိုပြီ ပြောပါတယ်။",
"btext2":"ယူနိုက်တက်နဲ့ပွဲမှာ နူးညက်စ်ရဲ့ အပိုင် အခွင့်အရေး လွဲမှုအပေါ် ဝေဖန်မှုတွေနဲ့ လှောင်ပြောင်မှုတွေ ရှိနေပါတယ်။ ဒါပေမယ့် ဒီအတွက်တော့ ကလော့ပ်က အေးဆေးပါပဲ။ ဘန်ကောက်က လေ့ကျင့်ရေးမှာ နူးညက် ဖိနပ်ပေါက်ပြီး အရည်ကြည်ဖုတွေ ရှိနေတာမို့ မသက်မသာဖြစ်နေတာလို့ နည်းပြကြီးက ပြောပါတယ်။\n\n ကလော့ပ်က ” ဖေဘီယိုက လေ့ကျင့်ရေး ၈ ရက်ဝင်ထားပြီး ဒါဝင်က ၃ ရက် ဝင်ထားပါတယ်။ နောက်ပြီး ဒါဝင်က ခြေထောက်မှာ ကြီးကြီးမားမား အရည်ကြည်ဖုတွေ ရှိထားပါတယ်။\n\n လူတိုင်း ဒီအတွေ့အကြုံကို ရှိဖူးကြမယ်ထင်ပါတယ်။ ပရော်ဖက်ရှင်နယ် ကစားသမားတွေအတွက်လည်း ဒါက သိပ်မခြားနားပါဘူး။ အဲ့လို ဒဏ်ရာတွေက သိပ်နာပါတယ်။ ဒါပေမယ် ဒါက သူ့ရဲ့ လက်တလော အခြေအနေပါပဲ။ ကျနော်ကတော့ ကောင်းတဲ့ စွမ်းဆောင်ရည်တွေ မြင်ပါတယ်။ အဲ့အပိုင်း တည်ငြိမ်မှုတော့ မရှိသေးဘူးပေါ့ ” လို့ ဆိုခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/derwin-klopp-asia-1024x536.jpg",
"imgurl2":"https://myan-news.com/wp-content/uploads/2022/07/derwin-miss-768x402.jpg",
"imgurl3":"no",
"video":"no"
 },
             {"ndate":"July 12, 2022",
"htext":"ကာဗယ်ရို၊ ကလက်၊ ဘာဂျ်ဆဲတစ်တို့ကို ပွဲထုတ်မယ့် ဒီညပွဲအတွက် လီဗာပူး ပွဲထွက်လူစာရင်း ခန့်မှန်း",
"btext1":"ဒီကနေ့ည မြန်မာစံတော်ချိန် ရး၃၀ နာရီ ဘန်ကောက်က ရာဇမင်္ဂလာကွင်းမှာ လီဗာပူးအသင်းနဲ့ ယူနိုက်တက်တို့ ရာသီကြို ခြေစမ်းပွဲ ယှဉ်ပြိုင်ကစားမှာဖြစ်ပါတယ်။\n\n နည်းပြကလော့ပ်ဟာ အသင်းသား ၃၇ ဦးထိ ခေါ်ယူလာခဲ့ပေမယ့် စီနီယာ ၁၁ ဦးလောက်က ဒီအပတ်မှ အသင်းနဲ့ စတင် ပူးပေါင်းခြင်းဖြစ်ကာ အကယ်ဒမီ အသင်းသား ၁၁ ဦးလည်း ပါဝင်ခဲ့ပါတယ်။ ဒါပေမယ့် ကလော့ပ်ကတော့ အားလုံးကို ကစားခွင့်ပေးမယ်လို့ ဆိုထားပါတယ်။\n\n ဒါကြောင့် ယူနိုက်တက်နဲ့ ခြေစမ်းပွဲမှာ ကလော့ပ် ဘယ်လို ပွဲထွက်ခွင့်ပေးမလဲ လေ့လာကြည့်ပါမယ်။\n\n Possible XIs vs. Man United",
"btext2":"ဒီပွဲမှာ ၄၅ မိနစ်စာ ပွဲထွက် လူစာရင်း ၂ မျိုးကို ထုတ်သုံးလာဖို့ ရှိတဲ့အပြင် လူစာရင်း ၃ ခုစာ ခွဲထုတ်တာလည်း ဖြစ်နိုင်ပါတယ်။ ပထမပိုင်း ၄၅ မိနစ်ကို အပြည့်ကစားစေမှာဖြစ်ပြီး ဒုတိယပိုင်းမှာ မိနစ် ၃၀ ဝန်းကျင်တဖွဲ့နဲ့ နောက်ဆုံး ၁၀-၁၅ မိနစ်မှည ဆာလာ၊ ဗန်ဒိုက်တို့ကို ထိုင်းပရိသတ်တွေနဲ့ မိတ်ဆက်ပေးမယ်လို့ ယူဆထားရပါတယ်။\n\n အက်ဆာလေ့ကျင့်ရေးမှာ ပါဝင်ထားတဲ့ ကစာသမားတွေကို အခြေခံပြီး လူစာရင်း ဖန်တီးလာဖို့ ရှိနေတာကြောင့် လူငယ်တွေ ပွဲကစားရမှု များပါလိမ့်မယ်။\n\n ပထမပိုင်းမှာ ဖာမင်နို၊ ဒီယက်စ်၊ ကာဗယ်ရိုတို့ တိုက်စစ်ကို ဦးဆောင်ပြီး ဟန်ဒါဆန်၊ အယ်လီးယော့၊ မော်တန်တို့ ပါဝင်တဲ့ ကွင်းလယ်အတွဲ ဖြစ်လာနိုင်ပါတယ်။ ခံစစ်ဗဟိုမှာ ဂိုးမက်စ်နဲ့ နက်ဖီးလစ်တို့ဖြစ်ပါတယ်။",
"btext3": "ဒုတိယပိုင်းမှာ ချိန်ဘာလိန်၊ ဘော်ဘီကလက်နဲ့ ကာတစ်ဂျုံးတိုက်စစ်ကို မီလ်နာ၊ ဘာဂျ်ဆဲတစ်၊ ကလာဆန် ကွင်းလယ်သုံးယောက်တန်းနဲ့ တွဲဘက်ပေးပါမယ်။ ခံစစ်မှာတော့ ရိုင်းနဲ့ မာတစ်တို့ဖြစ်ပါတယ်။\n\n အဲ့နောက်ပိုင်းမှာ ဗန်ဒိုက်၊ ကိုနတေး၊ ထရန့်၊ ရိုဘို၊ ဆာလာတို့လို အသင်းရဲ့ နာမည်ကျော်တွေကို ပွဲကစားခွင့် အနည်းငယ် ပေးမှာမျိုးဖြစ်ပါတယ်။\n\n သီယေဂိုနဲ့ ဂျိုတာကိုတော့ အာရှခရီးစဉ်မှာ ပွဲထုတ်ဖို့ မသေချာသေးဘဲ ရာနှုန်းပြည့် ကြံ့ခိုင်အောင် စောင့်ဆိုင်းဖွယ် ရှိပါတယ်။ တိုက်စစ်မှူး နူးညက်စ်က မနေတုန်းက ဖိနပ်ပေါက်ထားတာမို့ ထည့်သုံးဖို့ မသေချာသေးပါဘူး။\n\n စင်္ကာပူမှာ ပဲလေစ့်နဲ့ ယှဉ်ပြိုင်မယ့် ပွဲစဉ်မှာတော့ စီနီယာတွေ ပိုပါလာဖို့ ရှိနေတာ ဖြစ်ပါတယ်။\n\nCredit: လီ‌ဗာပူးသတင်းစုံ",
"imgurl1":"https://myan-news.com/wp-content/uploads/2022/07/carvalho-united-lfc.jpg",
"imgurl2":"https://myan-news.com/wp-content/uploads/2022/07/thai-traning-away-768x465.jpg",
"imgurl3":"https://myan-news.com/wp-content/uploads/2022/07/line-up-lfc-manua-768x576.jpg",
"video":"no"
 },
            {"ndate":"July 3, 2022",
"htext":"လီဗာပူးရဲ့ နာမည်ကျော် ကျောနံပါတ် ၁၀ ကို ဆက်ခံဖွယ်ရှိတဲ့ အသင်းသား (၄) ဦး",
"btext1":"ဒီနွေမှာ လီဗာပူး ကွင်းလယ်လူ ဟာဗေးဟာ ကျောနံပါတ် ၆၇ ကနေ ကျောနံပါတ် ၁၉ ကို ပြောင်းလဲ ဝတ်ဆင်ပြီဖြစ်ပါတယ်။\n\n ကစားသမားသစ်တွေထဲမှာတော့ ညာအစွန်လူ ကယ်ဗင် ရမ်ဆေးက ကျောနံပါတ် ၂၂ ကို ရွေးချယ်ထားကာ နူးညက်စ်က နံပါတ် ၂၇ ကို ရွေးချယ်ထားပါတယ်။ လီဗာပူးကစားသမားသစ်အဖြစ် တရားဝင် ကြေညာထားတဲ့ ကာဗယ်ရိုကတော့ ဂျာစီနဲ့ မိတ်ဆက်မှု မလုပ်ရသေးတာကြောင့် ဘယ်နံပါတ်ကို ဝတ်ဆင်မယ် မသိသေးပါဘူး။\n\n နွေအပြောင်းအရွှေ့မှာ မာနေး ထွက်ခွာသွားတာကြောင့် လီဗာပူးရဲ့ နာမည်ကျော် ကျောနံပါတ် ၁၀ ဟာ လစ်လပ်နေပါပြီ။ ဒီနံပါတ်ကို ကော်တင်ညို၊ ဂါစီယာလို ကစားသမားတွေအပြင် တိုက်စစ်မှူး မိုက်ကယ်အိုဝင်နဲ့ ကလပ်ဂန္တဝင်ကြီး ဂျွန်ဘမ်း ဝတ်ဆင်ခဲ့ဖူးတာဖြစ်ပါတယ်။\n\n ရာသီသစ်မှာ လီဗာပူးသမိုင်းရဲ့ အကျော်ကြားဆုံး နံပါတ်တွေထဲက တစ်ခုဖြစ်တဲ့ ကျောနံပါတ် ၁၀ ကို ဆက်ခံနိုင်တဲ့ အသင်းသား ၄ ဦး ရှိနေပါတယ်။",
"btext2":"Luis Diaz\n\n ဘယ်တောင်ပံမှာ မာနေးနေရာ တိုက်ရိုက်ဝင်မယ့် တိုက်စစ်သမား ဒီယက်စ်က လက်ရှိမှာ ကျောနံပါတ် ၂၃ ကို ဝတ်ဆင်နေပါတယ်။ ဇန်နဝါရီမှာ ပရီးမီးယားလိဂ်ကို ပြောင်းလာပြီးတည်းက လီဗာပူးအတွက် အထူးခြေစွမ်းပြခဲ့တဲ့ ကိုလံဘီယာ တိုက်စစ်သမားဟာ ကျောနံပါတ် ၁၀ ကို ရွေးချယ်နိုင်သူတွေထဲက တစ်ဦးဖြစ်ပါတယ်။\n\n Fábio Carvalho",
"btext3": "ကွင်းလယ်တိုက်စစ်သမားလေးဟာ အခုထိ ကျောနံပါတ် ရွေးချယ်ထားခြင်း မရှိသေးဘဲ သူကစားတဲ့ ကွင်းလယ်တိုက်စစ်နေရာနဲ့ နံပါတ် ၁၀ က အံဝင်ပါတယ်။ အတိတ်မှာတုန်းက ကော်တင်ညိုဟာ ဒီနေရာမှာပဲ နံပါတ် ၁၀ ကို ဝတ်ဆင်ခဲ့တာပါ။\n\n အသက် ၁၉ နှစ်ပဲ ရှိသေးပေမယ့် စီနီယာပွဲထွက်ခွင့်ကို စိန်ခေါ်မယ့်သူဖြစ်ပြီး အသင်းမှာ ကွင်းလယ် နံပါတ် ၁၀ နေရာအပြင် တိုက်စစ်ပိုင်း နေရာတွေကို အဓိက ကစားရမယ့်သူလို့ သိထားရတယ်။ ကလပ်ရဲ့ နာမည်ကျော် စီနီယာနံပါတ်ကို ဝတ်ခွင့်ရမလား စိတ်ဝင်စားစရာပါ။\n\n Diogo Jota\n\n မနှစ်ကရာသီ ပြိုင်ပွဲစုံမှာ သွင်းဂိုး ၂၁ ဂိုးထိ ယူခဲ့တဲ့ ဂျိုတာဟာလည်း ကျောနံပါတ် ၁၀ ကို ဆက်ခံနိုင်သူတွေထဲ ပါဝင်နေပါတယ်။ ၂၀၂၀ မှာ လီဗာပူးအသင်းကို ပြောင်းလာပြီးတည်းက အဆုံးသတ်ကောင်းတဲ့ တိုက်စစ်သမားအဖြစ် တောက်ပလာတဲ့ ဂျိုတာဟာ ရာသီသစ်မှာ ဘယ်တောင်ပံနဲ့ အထောင်နေရာတွေကို ကစားနိုင်ပါတယ်။\n\n Darwin Nunez\n\n နူးညက်စ်က ကျောနံပါတ် ရထားခဲ့ပြီဖြစ်ပေမယ့် သူကလည်း စီနီယာနံပါတ်ကို လွဲပြောင်းယူနိုင်သူတစ်ဦး ဖြစ်ပါတယ်။ အတိတ်မှာတုန်းက ဆာလာ ရောက်လာချိန် ဖာမင်နိုက သူ့ရဲ့ နံပါတ် ၁၁ ကို လွဲပေးပြီး ကျောနံပါတ် ၉ ကို ရယူသွားခဲ့ဖူးပါတယ်။\n\n ၂၀၁၇ တုန်းက အသင်းဟာ ရာသီကြိုမှာ ဖာမင်နိုရဲ့ နံပါတ် ၁၁ ဂျာစီ ဝယ်ယူထားသူတိုင်းကို နံပါတ် ၉ နဲ့ ပြန်ချိန်းပေးခဲ့ပါတယ်။လာမယ့်နွေမှာတော့ မီလ်နာနဲ့ ဖာမင်နိုတို့ လီဗာပူးအသင်းနဲ့ စာချုပ်သက်တမ်း ကုန်မှာမို့ ကျောနံပါတ် ရ နဲ့ ၉ တို့ဟာ လစ်လပ်တော့မှာပါ။\n\n ၂၀၂၃ နွေမှာမှ ဒီယက်စ်က နံပါတ် ရ နဲ့ နူးညက်စ်က နံပါတ် ၉ တို့ကို ရွေးချယ်သွားတာလည်း ဖြစ်နိုင်ချေရှိနေတာ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-new-10.jpg",
"imgurl2":"https://myan-news.com/wp-content/uploads/2022/06/mane-bayern-lfc-salary-768x425.jpg",
"imgurl3":"https://myan-news.com/wp-content/uploads/2022/06/carvalho-fulham-768x438.jpg",
"video":"no"
 },
           {"ndate":"July 3, 2022",
"htext":"ဂျူဗင်တပ်ဘက်က စိတ်ဝင်စားနေတာကြောင့် လီဗာပူးနဲ့ ဖာမင်နိုကြား စကားပြောကြမည်",
"btext1":"ဆာဒီယို မာနေး ထွက်ခွာသွားပြီး ဆာလာ သက်တမ်းတိုးခဲ့တဲ့နောက် လီဗာပူးအသင်းဟာ ဖာမင်နို အနာဂတ်အတွက် စီစဉ်မှုတွေ ပြုလုပ်ဖို့ အချိန်ကျလာခဲ့ပါပြီ။\n\n ကုန်ခဲ့တဲ့ ၁၂ လအတွင်း ဒဏ်ရာပြဿနာတွေကြောင့် လီဗာပူးတိုက်စစ်မှာ ပုံမှန် ပွဲထွက်ခွင့်ရရေး ဖာမင်နိုတစ်ယောက် ရုန်းကန်နေရပါတယ်။ ဘရာဇီးတိုက်စစ်မှူးဟာ အသင်းနဲ့ ၂၀၂၃ ခုနှစ်ထိပဲ စာချုပ်ရှိထားကာ သူ့အနာဂတ်အတွက် ဘယ်လို စီစဉ်ကြမလဲ မေးခွန်းတစ်ခုဖြစ်နေခဲ့တာပါ။\n\n ဒီနွေမှာတင် ဖာမင်နိုကို ခေါ်ယူရေး ဂျူဗင်တပ်ဘက်က စိတ်ဝင်စားမှု ပြသလာခဲ့ကာ အီတလီကလပ်ဘက်ကတော့ တိုက်စစ်သမားရဲ့ တန်ကြေးကို ပေါင် သန်း ၃၀ ဈေးသတ်မှတ်ထားပြီး ရာဘီရော့ အပါအဝင် ငွေကြေးတစ်ရပ်နဲ့ အလဲအထပ် ပြုလုပ်လိုနေတာဖြစ်ပါတယ်။\n\n စီးရီးအေကလပ်ဟာ ရာဘီရော့အတွက် ပေါင် ၁၇ သန်း ဈေးသတ်မှတ်ထားကာ ဖာမင်နိုကို ခေါ်ယူရေး နောက်ထပ် ပေါင် ၁၀ သန်းလောက်ပဲ အလိုက်ပေးလိုတာ ဖြစ်ပါတယ်။ လီဗာပူးဘက်ကတော့ သူတို့ရဲ့ ကမ်းလှမ်းမယ့် ပုံစံကို စိတ်ဝင်စားရိပ် မပြသထားပါဘူး။",
"btext2":"သို့ပေမယ့်လည်း ကစားသမားဘက်က သဘောထားကို နားထောင်ပေးဖို့အတွက် အသင်းရဲ့ ကိုယ်စားလှယ်တွေနဲ့ ဖာမင်နိုရဲ့ ကိုယ်စားလှယ်တို့ သီးသန့် တွေ့ဆုံကြမှာဖြစ်ပါတယ်။\n\n အကယ်လို့ ဖာမင်နိုက စိန်ခေါ်မှု အသစ်တွေကို ရလိုတယ်ဆိုရင် ဒီနွေမှာတင် တိုက်စစ်သမားကို ရောင်းထုတ်ပေးဖို့ လီဗာပူးဘက်က သဘောတူမယ်လို့ ယူဆချက်တွေ ထွက်ပေါ်လာနေတယ်။\n\n ယာဂင်ကလော့ပ် လက်အောက်မှာ လီဗာပူးပရိသတ်တွေရဲ့ အချစ်တော်ဖြစ်လာတဲ့ ဖာမင်နိုဟာ ၂၀၁၅ မှာ ဘွန်ဒက်လီဂါကလပ် ဟော့ဖန်ဟိမ်းကနေ ပေါင် ၂၉ သန်းနဲ့ ပြောင်းလာခဲ့သူဖြစ်ပါတယ်။ သူဟာ လီဗာပူးအသင်းရဲ့ ပရီးမီးယားလိဂ်၊ ချန်ပီယံလိဂ်အပြင် ကလပ်ကမ္ဘာဖလား အောင်မြင်မှုမှာပါ အဓိကကျသူ ဖြစ်ထားပါတယ်။\n\n နူးညက်စ် ရောက်လာခြင်း၊ ဒီယက်စ်နဲ့ ဂျိုတာတို့ တောက်ပလာခြင်းကြောင့် ဖာမင်နိုရဲ့ ပွဲကစားခွင့်ဟာ အကန့်အသတ် ရှိလာနေပါတယ်။ ဒါကြောင့်ပဲ နည်းပြကလော့ပ်က ရာသီသစ်မှာ ဖာမင်နိုကို နံပါတ် ၁၀ နေရာက ပြောင်းကစားစေဖို့ စီစဉ်ထားတယ်လို့ သိထားရတယ်။\n\n ၂၀၂၂ ကမ္ဘာဖလားမှာ ဘရာဇီးအတွက် ပါဝင်ပေးနိုင်ဖို့ ပြင်းထန်တဲ့ စိန်ခေါ်မှုတွေကို ရင်ဆိုင်ရမယ့် ဖာမင်နိုက အနာဂတ်အတွက် ဘာတွေ ဆုံးဖြတ်မလဲ မကြာခင် ရက်သီတင်းပတ်တွေမှာ မြင်တွေ့ရဖို့ ရှိနေပါတယ်။",
"btext3": "no",
"imgurl1":"https://myan-news.com/wp-content/uploads/2022/07/bobby-juve-a.jpg",
"imgurl2":"https://myan-news.com/wp-content/uploads/2022/06/bobby-juve-768x431.jpg",
"imgurl3":"no",
"video":"no"
 },
          
           {"ndate":"July 3, 2022",
"htext":"လီဗာပူးလေ့ကျင့်ရေးကို တိုက်စစ်မှူးသစ် ဒါဝင် နူးညက်စ် စတင် ပူးပေါင်းမယ့် အချိန်",
"btext1":"လီဗာပူးအသင်းရဲ့ ၂၀၂၂-၂၀၂၃ ဘောလုံးရာသီ ရာသီကြိုအတွက် တနင်္လာနေ့မှာတော့ အက်ဆာမှာ အသင်းသားတွေ ပြန်လည် စုဝေးကြမှာဖြစ်ပါတယ်။\n\n အသင်းဟာ ရာသီကြို ပထမဆုံးခရီးစဉ်အဖြစ် အရှေ့တောင်အာရှကို ထွက်လာမှာဖြစ်ကာ ဘန်ကောက်နဲ့ စင်္ကာပူတို့မှာ ရာသီကြိုပွဲ ကစားကြဖို့ ရှိနေပါတယ်။ အဲ့အတွက် လာမယ့် တစ်ပတ်လုံးမှာ အသင်းသားတွေ စတင် စုဝေးကြမှာဖြစ်ပါတယ်။",
"btext2":"ဇူလိုင်လ ပထမဆုံးရက်မှာတင် ကာဗယ်ရို၊ ရမ်ဆေးလို ကစားသမားသစ်တွေက အသင်းနဲ့အတူ ပူးပေါင်းကြမှာဖြစ်ပါတယ်။ စီနီယာတွေအဖြစ် ဖာမင်နို၊ ဟန်ဒါဆန်၊ မီလ်နာ၊ မာတစ်၊ သီယာဂိုတို့ ပါဝင်လာဖို့ရှိသလို ကိုနတေးနဲ့ ဒီယက်စ်တို့လည်း ပါဝင်လာပါမယ်။\n\n လာမယ့် တစ်ပတ်လုံးမှာ စီနီယာတွေက အနားရထားတဲ့ ရက်အလိုက် ရောက်လာကြမှာဖြစ်ကာ သီတင်းပတ်ရဲ့ နောက်ဆုံးအဖြစ် ဇူလိုင်လ ၉ ရက် စနေနေ့မှာတော့ ကလပ်စံချိန်တင်ကြေးဖြင့် ခေါ်ယူထားတဲ့ နူးညက်စ်က အသင်းနဲ့ လာရောက် ပူးပေါင်းမှာ ဖြစ်ပါတယ်။\n\n အယ်လီဆန်နဲ့ ဖာဘင်ညိုက ဇူလိုင်လ ၆ ရက်၊ ထရန့်က ဇူလိုင်လ ၈ ရက်နဲ့ နူးညက်စ်၊ ဆာလာ၊ ကိတ်တာတို့က ဇူလိုင်လ ၉ ရက်တို့မှ ပူးပေါင်းကြမယ်လို့ သိရပါတယ်။\n\n Liverpool’s pre-season dates, 2022",
"btext3": "July 4 – ခါဘီမှာ စီနီယာအသင်းသားတွေ စတင် စုဝေးပါမယ်။\n\n July 9 – အာရှတိုက်ကို ခရီးဆက်မှာဖြစ်ပါတယ်။ ဘန်ကောက်မှာ ကွင်းဖွင့် လေ့ကျင့်ရေး ပြုလုပ်ကြမယ်လို့ သိထားရတယ်။\n\n July 12 – ဘန်ကောက်မှာ ယူနိုက်တက်နဲ့ ချစ်ကြည်ရေးပွဲ ယှဉ်ပြိုင်ပါမယ်။\n\n *July 14 – စင်္ကာပူမှာ ကွင်းဖွင့်လေ့ကျင့်ရေး ပြုလုပ်ဖို့ ရှိပါတယ်။\n\n *July 15 – ပဲလေစ့်နဲ့ စင်္ကာပူမှာ ယှဉ်ပြိုင်ပါမယ်။\n\n *July 16 – အာရှကနေ ဂျာမနီ (သို့) သြစတြီးယားထံ တိုက်ရိုက် ခရီးဆက်ပါမယ်။\n\n *July 21 – ဂျာမနီမှာ လိုက်ဇစ်နဲ့ ယှဉ်ပြိုင်ပါမယ်။\n\n *July 27 – သြစတြီးယားမှာ ဆဲလ်ဘတ်နဲ့ ယှဉ်ပြိုင်ပါမယ်။\n\n *July 30 – မန်စီးတီးနဲ့ ကွန်မြူနတီဒိုင်းပွဲရှိပါမယ်။\n\n *July 31 – အန်ဖီးမှာ စတားစဘော့နဲ့ ယှဉ်ပြိုင်ပါမယ်။\n\n August 6 – ပရီးမီးယားလိဂ် စတင်မှာဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/lfc-nunez-27.jpg",
"imgurl2":"https://myan-news.com/wp-content/uploads/2022/07/axa-lfc-768x423.jpg",
"imgurl3":"https://myan-news.com/wp-content/uploads/2022/06/selbarg-lfc-768x445.jpg",
"video":"no"
 },
          {"ndate":"July 2, 2022",
"htext":"လီဗာပူးကနေ ဆာလာ သေချာပေါက် ထွက်မယ်လို့ သုံသပ်ခဲ့တဲ့ ဂယ်ရီနဗီးအား ကာရေဂါ လှောင်ပြောင်",
"btext1":"လီဗာပူးအသင်းနဲ့ ဆာလာတို့ ၂၀၂၅ ခုနှစ်ထိ ဆက်ရှိနေမယ့် စာချုပ်သစ် သဘောတူညီမှု အပြီးမှာပဲ ကာရေဂါက စကိုင်းစပေါ့မှ တွဲဘက်ဖြစ်သူ ဂယ်ရီနဗီးကို လှောင်ပြောင်းသွားခဲ့ပါတယ်။\n\n လီဗာပူးမှာ ဆက်နေမယ်လို့ ဆာလာ ထုတ်ပြောတဲ့ ဗီဒီယိုကို လီဗာပူးအသင်းက ဖော်ပြရာမှာ ကာရေဂါက ဆာလာ လီဗာပူးကို စွန့်ခွာလိမ့်မယ်ဆိုတဲ့ နဗီး ပြောဆိုနေတဲ့ ဗီဒီယို အတိုလေးကို ဖြတ်ညှပ်ကပ် ပြုလုပ်ပြီး လှောင်ခဲ့တာဖြစ်ပါတယ်။",
"btext2":"နဗီးဟာ လီဗာပူးကို ဆာလာ စွန့်ခွာလိမ့်မယ်ဆိုတဲ့ စကားကို အကြိမ်ကြိမ် ထုတ်ပြောခဲ့သူဖြစ်ပါတယ်။ သူက လီဗာပူးအသင်းဟာ ကမ္ဘာအဆင့် ကစားသမားကို ထိန်းသိမ်းနိုင်ဖို့ စွမ်းဆောင်နိုင်မှာ မဟုတ်ဘူးဆိုပြီး အမြဲတမ်း ထုတ်ဖော်ပြောဆိုခဲ့သူ ဖြစ်ပါတယ်။\n\n ၂၀၁၉ တုန်းက နဗီးက “ ဆာလာက နောက် ၁၂ လအတွင်း လီဗာပူးကို စွန့်ခွာသွားမှာပါ။ ကျနော် အဲ့တာကို မြင်ထားပြီးဖြစ်ပါတယ်။ ဒါကို ကာရေဂါလည်း သိပါတယ်။ သူ ထုတ်မပြောတာပဲ ရှိတာပါ။\n\n ဆာလာက ထွက်ပါလိမ့်မယ်။ ကျနော် အသေအချာ ပြောရဲပါတယ်။ ဒါကို ကျနော် မြင်တယ်၊ ခံစားနေရတယ်။ အားလုံးလည်း ဒါကို ခံစားမိကြမှာပါ။ သူ့လို ကစားသမားက ဒါမျိုး ရွေးချယ်မှာ သိကြပါတယ် ” လို့ အခိုင်အမာဆိုခဲ့တာပါ။",
"btext3": "ဒါပေမယ့်လို့ သူမြင်သလို ဖြစ်မလာဘဲ စာချုပ်ကိစ္စ အဆင်မပြေပေမယ့် ဆာလာဟာ လီဗာပူးကို စွန့်ခွာမယ်လို့ မပြောခဲ့ပါဘူး။ သို့ပေမယ့် စကိုင်းစပေါ့ အပါအဝင် သတင်းဌာနတွေဘက်က ဘေးတီးမှုကတစ်ဆင့် ဆာလာနဲ့ စပိန်မီဒီယာကြား အင်တာဗျူးကိစ္စတွေဖြစ်ခဲ့သလို တိုက်စစ်သမားက ပရိသတ်တွေရဲ့ အထင်လွဲခြင်းတွေ ခံခဲ့ရပါတယ်။\n\n မနှစ်ကလည်း ဂယ်ရီနဗီးက “ ဆာလာက သူကစားသမားဘဝ တစ်ခုလုံးအတွက် လီဗာပူးမှာပဲ ဆက်နေလိမ့်မယ်လို့ ကျနော်တော့ မထင်ပါဘူး။ ဒါက ကျနော်ရဲ့ ပုဂ္ဂိုလ်ရေးဆိုင်ရာ အမြင်ပါ။ ကျနော် မြင်တာလည်း မှားကောင်း မှားနိုင်ပါတယ်။\n\n ဆာလာ ထွက်သွားမယ်ဆိုရင် ပရီးမီးယားလိဂ်က အားနည်းသွားမှာပါ။ ရော်နယ်ဒို၊ ဘက်ခမ်း၊ ဘာပေးတို့ကို ကြည့်မယ်ဆိုရင် သူတို့တွေ လာလီဂါကို ပြောင်းသွားလိုတာဟာ ပိုက်ဆံကြောင့် မဟုတ်ပါဘူး။\n\n စီမံကိန်းတွေနဲ့ သူတို့ရဲ့ဘဝမှာ အောင်မြင်မှုတွေ ရလိုခြင်းတွေကြောင့် ဖြစ်ပါတယ်။ သူတို့ ကလပ်တွေမှာ ကစားရမယ်၊ သူတို့ အသင်းတွေပြောင်းရမယ်၊ အတွေ့အကြုံသစ်တွေကို ရယူရမှာ ဖြစ်ပါတယ်။\n\n လီဗာပူးမှာ သူက မယုံနိုင်လောက်အောင် လုပ်ပြနေပေမယ့် သူက ပီအက်စ်ဂျီ၊ ရီးရဲလ်မက်ဒရစ်၊ ဘာစီလိုနာ တစ်သင်းသင်းကို သွားလိုစိတ်ရှိတယ်လို့ ကျနော် ခံစားရတယ်။ သူ့ကစားသမားဘဝ ကုန်ဆုံးချိန်မှာ အဲ့လို အသင်းတွေမှာ ကစားခဲ့တာကို လိုချင်ပါလိမ့်မယ် ” လို့ ဆိုခဲ့သေးတာဖြစ်ပါတယ်။\n\n လီဗာပူးကနေ ဆာလာ ထွက်ခွာခဲ့ရင် အပျော်ဆုံးလူသားက နဗီးဖြစ်ခဲ့နိုင်ပြီး အခုတော့ သူမျှော်လင့်သလို ဖြစ်မလာဘဲ ဆာလာဟာ လီဗာပူးမှာ ကာလရှည် ဆက်ရှိနေတော့မှာပဲ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/neville-carragher-salah-stay-1024x534.jpg",
"imgurl2":"https://d3j2s6hdd6a7rg.cloudfront.net/v2/uploads/media/default/0002/21/thumb_120209_default_news_size_5.jpeg",
"imgurl3":"https://myan-news.com/wp-content/uploads/2022/07/salah-2025-sign-768x428.jpg",
"video":"no"
 },
         {"ndate":"July 2, 2022",
"htext":"လီဗာပူးက ဆာလာရဲ့ ကလပ် ဖြစ်သလို၊ ဆာလာကည်း ကျနော်တို့ လူပါ လို့ ဝမ်းမြောက်စကား ဆိုတဲ့ ကလော့ပ်",
"btext1":"လီဗာပူးအသင်းဟာ အားထားရတဲ့ အီဂျစ်သား တိုက်စစ်မှုး မိုဟာမက် ဆာလာကို ၂၀၂၅ ထိ အသင်းမှာ ဆက်ရှိစေမယ့် စာချုပ်သစ် တစ်ရပ် သက်တမ်းတိုး ချုပ်ဆိုလိုက်ကြောင်း သောကြာနေ့ညက ကြေညာသွားခဲ့ပါတယ်။\n\n ဒီနွေ မာနေး ထွက်ခွာသွားပြီးနောက် ဆာလာ အတွက် စိုးရိမ်နေကြတဲ့ လီဗာပူး ပရိသတ်တွေ အတွက် စိတ်အေးစရာ ဖြစ်ခဲ့သလို ယာဂင်ကလော့ပ် အတွက်လည်း အင်အားကောင်း တစ်ရပ် ရသလို ဖြစ်ခဲ့ပါတယ်။\n\n မို ဆာလာနဲ့ စာချုပ်သစ် ချုပ်ဆိုနိုင်တဲ့ အတွက် ဝမ်းမြောက်နေတဲ့ ယာဂင်ကလော့ပ်က လီဗာပူးဟာ ဆာလာရဲ့ ကလပ် ဖြစ်နေပြီး ဆာလာကလည်း လီဗာပူးနဲ့ပဲ ဆိုင်တဲ့သူပါလို့ ကျေနပ်ပျော်ရွှင်စွာ ထုတ်ဖော် ပြောဆိုလာခဲ့ပါတယ်။",
"btext2":"” (ဆာလာ စာချုပ်သစ်) သတင်းက အသင်း ပရိသတ်တွေ အတွက် ဒီ weekend မှာ ပို ပျော်ရွှင်စေချင်လို့ပါ။ ဒီသတင်းကြောင့် အောင်ပွဲခံ ပျော်ရွှင်နေကြမယ်လို့ ကျနော် ထင်ပါတယ်။\n\n ကျနော်တို့လည်း တကယ်ကို တကယ်ကို အများကြီး ကျေနပ် ပျော်ရွှင်ရပါတယ်။ ဒါက ကျနော်တို့ အတွက် အကောင်းဆုံး ဆုံးဖြတ်ချက် တစ်ခု ဖြစ်သလို သူ့အတွက်လည်း အကောင်းဆုံးပါပဲ။\n\n ဆာလာ က ကျနော်တို့နဲ့ သက်ဆိုင်သလို လီဗာပူးကလည်း ဆာလာရဲ့ ကလပ် ဖြစ်နေပါပြီ။ (စာချုပ်သစ် အတွက်) အချိန်တော့ နည်းနည်း ယူခဲ့ရတာပေါ့။ ဒါပေမယ့် ဒါက အိုကေပါတယ်။ အကောင်းဆုံး ဆိုတဲ့ အရာတွေက စောင့်ယူရရင်လည်း တန်ပါတယ်ဗျာ။\n\n မိုက ကမ္ဘာ့အကောင်းဆုံး ကစားသမား တစ်ယောက်ပါ။ ဒီတော့ သူ့လို လယ်ဗယ် ရှိတဲ့ ကစားသမား တစ်ယောက်နဲ့ သဘောတူညီမှု တွေ ယူဖို့ ပြောရ ဆိုရ အချိန်ယူရတာ ပုံမှန်ပါပဲ။ ဒီအထိ ဆိုက်ရောက်လာအောင် လုပ်ပေးခဲ့ကြတဲ့ ဂျူလီယန် ဝပ်နဲ့ မိုက် ဂေါ်ဒန်ကိုလည်း ကျေးဇူးတင်ရမှာပါ။ ",
"btext3": "မိုရဲ့ အကောင်းဆုံး နှစ်တွေက လာဦးမယ် ဆိုတာ သံသယ မရှိပါဘူး။ ဒီမှာ အရင် ၅ ရာသီ ကစားခဲ့တာမှာလည်း သူ လုပ်ပြခဲ့တာတွေက ဂန္တဝင် အဆင့် ဖြစ်နေပါပြီ။ ကြံ့ခိုင်မှု အရ ဆိုရင်လည်း စက်အင်ဂျင် တစ်လုံးလို မယုံနိုင်စရာ ပုံစံကောင်း ထိန်းထ်ားနိုင်တာပါ။ သူက အလုပ်ကိုလည်း သေချာ ကြိုးစား လုပ်သလို၊ ဒီအတွက် အသီးအပွင့်တွေလည်း ရယူတတ်သူပါ။\n\n တစ်ရာသီပြီး တစ်ရာသီ သူ့ရဲ့ လုပ်နိုင်စွမ်းနဲ့ စကေးလ်တွေက တက်ပြီးရင်း တက်လာနေတယ်။ သူ့ရဲ့ အဆုံးအဖြတ် စွမ်းရည်တွေကလည်း နောက်တစ်ဆင့်ကို ရောက်နေပြီ။\n\n အသင်းဖော်တွေကလည်း သူ့ကို ချစ်တယ်။ နည်းပြတွေ အနေနဲ့လည်း ကျနော်တို့ တကယ့်ကို စပါယ်ရှယ် တစ်ယောက်နဲ့ အလုပ်လုပ်နေရတယ် ဆိုတာ သိပါတယ်။\n\n ပရိသတ်တွေက သူ့ကို ဘုရင်တစ်ပါးလို သရဖူဆောင်းပေးထားတာပါ။ သူက ကျနေ်ာတို့နဲ့ အတူ ဆက်နေဦးမယ် ဆိုတော့ အတူတကွ အောင်မြင်မှုတွေ ရယူနိုင်ဦးမယ် ဆိုတဲ့ သဘောပါ။ ” လို့ ကလော့ပ်က ပြောဆိုခဲ့ပါတယ်။\n\n ဆာလာက လီဗာပူးအသင်းထံ ၂၀၁၇ မှာ ရောက်လာတာ ဖြစ်ပြီး လီဗာပူးအသင်းထံ ရောက်လာတည်းက စလို့ ဂိုးတွေ ရာသီတိုင်း ခြေစွမ်းပြ သွင်းယူကာ တည်ငြိမ်စွာ အစွမ်းပြနေသူ ဖြစ်ပါတယ်။\n\n လီဗာပူးနဲ့ အတူ ၅ ရာသီကြာ ကစားခဲ့တဲ့ ကာလအတွင်း ပရီးမီးယားလိဂ်၊ ချန်ပီယံလိဂ် ဖလားနဲ့ ဆုဖလား ပေါင်းစုံ ရယူခဲ့တဲ့ အပြင် ပရီးမီးယားလိဂ် ရွှေဖိနပ်ဆု ကိုလည်း ၃ ရာသီ ရယူနိုင်ခဲ့ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/m0207.jpg",
"imgurl2":"https://myan-news.com/wp-content/uploads/2022/07/salah-2025-sign-768x428.jpg",
"imgurl3":"https://myan-news.com/wp-content/uploads/2022/07/salah-contract-2025-768x417.jpg",
"video":"no"
 },
        {"ndate":"July 2, 2022",
"htext":"လီဗာပူးအသင်းက ဆာလာရဲ့ စာချုပ်သစ်ကိစ္စကို ဘာလို့ အချိန်တွေ ဆွဲခဲ့ရသလဲ ရှင်းပြမှု",
"btext1":"လီဗာပူးအသင်းဟာ ဆာလာကို ၃ နှစ် သက်တမ်းတိုးခဲ့ပြီဖြစ်ကာ ၂၀၂၅ ခုနှစ်ထိ အသင်းမှာ ဆက်ရှိနေစေမှာပါ။ ဒါပေမယ့်လို့ ဆာလာက ကာလရှည်စာချုပ်လို့ သုံးနှုန်းသွားတာကြောင့် နှစ်ဘက် လိုအပ်ချက် ပြည့်ခဲ့ရင် ၁ နှစ် ထပ်တိုးခွင့် ပါဝင်သွားမလား မသိနိုင်ပါဘူး။\n\n စာချုပ်သစ်မှာ ဆာလာက တစ်ပတ်ကို ပေါင် ၃၅၀၀၀၀ ရမယ်ဆိုပေမယ့် အဲ့လုပ်ခထဲမှာ သွင်းဂိုးနဲ့ စွမ်းဆောင်ရည်အလိုက် ဆုကြေးတွေကို ထည့်ပေါင်းထားတာလို့ သိရပါတယ်။ အသေးစိတ်ကျတဲ့ စာချုပ်အချက်အလက်တွေက အပြင်ဘက်ကို ပေါက်ကြားလာခြင်း မရှိသေးပါဘူး။\n\n ၁၈ လကြာ ညိနှိုင်းမှုတွေ အပြီးမှာတော့ လီဗာပူးဟာ အသက် ၃၀ အရွယ် ဆာလာကို ကလပ်သမိုင်းမှာ အမြင့်ဆုံး လုပ်ခရှင်ဖြစ်လာစေခဲ့တယ်။ ဒီသဘောတူညီမှုမှာ လီဗာပူးဘက်ကလည်း စွန့်စားမှုတွေ အများကြီး လုပ်ထားခဲ့ပါတယ်။",
"btext2":"The Athletic က ဖော်ပြရာမှာ အာဆင်နယ်နဲ့ အိုဇေးကြား စာချုပ်သစ်ကိစ္စနဲ့ လွန်ခဲ့တဲ့ ၂ နှစ်တုန်းက အာဆင်နယ်ဟာ အသက် ၃၁ နှစ်အရွယ် အူဘာမီယန်းကို သက်တမ်းတိုးစာချုပ် ပေးခဲ့ခြင်းတွေကနေ ဖြစ်ပေါ်လာတဲ့ အနေအထားတွေဟာ လီဗာပူးတာဝန်ရှိသူတွေကို အတော်လေး တွေးစရာတွေဖြစ်စေခဲ့ပါတယ်။\n\n အူဘာမီယန်းဟာလည်း အာဆင်နယ်မှာ အတော်လေး သြဇာကြီးနေသလို ခြေစွမ်းပိုင်း တိုးတက်နေသူအဖြစ် သက်တမ်းတိုးခဲ့တာပါ။ ဒါပေမယ့် အိုဇေး၊ အူဘာမီယန်းတို့ရဲ့ စာချုပ်သစ်တွေဟာ ပိုမိုကောင်းမွန်တဲ့ စာချုပ်တွေ ဖြစ်မလာခဲ့ဘဲ အာဆင်နယ်ကို ထိခိုက်စေခဲ့ပါတယ်။\n\n မတူညီတဲ့ ကလပ်နှစ်သင်း၊ ကစားသမားတွေနဲ့ ခံယူချက်ရှိသူတွေဖြစ်သလို ကလပ်တွေကြား ဘဏ္ဍာရေး အနေအထား၊ မန်နေဂျာ အနေအထားတွေလည်း တူညီကြတာတော့ မဟုတ်ပါဘူး။\n\n ဒါပေမယ့် အူဘာမီယန်း သက်တမ်းတိုးမှုဟာ အာဆင်နယ်ကို အများကြီး သက်ရောက်စေခဲ့ပြီး ဇန်နဝါရီမှာ ဘာစီလိုနာကို ထွက်ခွင့်ပေးခဲ့ရပါတယ်။ အဲ့လို အနေအထားမျိုး စွန့်စားမှုလုပ်ရမှာမို့ လီဗာပူးက အမျိုးမျိုး တွက်ချက်ခဲ့တာဖြစ်ပါတယ်။ ဒီစာချုပ်မှာ ပါဝင်ရမယ့် သက်ဆိုင်သူတွေ အားလုံးက ရှုထောင့်ပေါင်းစုံကနေ ဆွေးနွေးခဲ့ကြပါတယ်။",
"btext3": "လီဗာပူးတာဝန်ရှိသူတွေက ဆာလာရဲ့ အသက်အရွယ်နဲ့ ရုပ်ပိုင်းဆိုင်ရာအပေါ် သံသယမရှိပါဘူး။ လုပ်ခပိုင်းဆိုင်ရာ ချိုးဖောက်မှုကတစ်ဆင့် အသင်းအတွက် ရိုက်ခတ်မှုကြီး မဖြစ်လာဖို့ကို အသင်းဘက်က မျှော်လင့်ထားတာဖြစ်ပါတယ်။\n\n မာနေးကို သက်တမ်း မတိုးခဲ့တာက ဆီနီဂေါတိုက်စစ်သမားဟာ အသင်းမှာ ဆက်မနေဖို့ ဆုံးဖြတ်ခဲ့တာကြောင့်ဖြစ်ပါတယ်။ ဆာလာကတော့ မှန်ကန်တဲ့ လုပ်ခနဲ့ဆိုရင် အသင်းမှာ ဆက်နေမှာဖြစ်သလို သူကိုယ်တိုင်က စာချုပ်ကိစ္စ သဘောတူမှု မရရင်တောင် နောက်ဆုံး ၁ နှစ်ကို အသင်းမှာပဲ ဆက်ကစားဖို့ ဆုံးဖြတ်ထားပါတယ်။\n\n ကလပ်ရဲ့ ဂန္တဝင်ဖြစ်သူ မာနေးကို မလေးစားခြင်း မဟုတ်ပေမယ့် သူက လီဗာပူးကနေ ထွက်ပြီး စိန်ခေါ်မှုသစ် ရှာလိုချိန်မှာ ဆာလာက လီဗာပူးအသင်းမှာပဲ ဆက်နေလိုစိတ်ကို ထင်ထင်ရှားရှား ပြသခဲ့ပါတယ်။ \n\n ဆာလာရဲ့ စိတ်ပိုင်းဆိုင်ရာ၊ အသင်းဖော်တွေရဲ့ စိတ်ပိုင်းဆိုင်ရာအပြင် ကလော့ပ်ရဲ့ ရေရှည်ပလန်တွေမှာ အံဝင်နိုင်စွမ်းတွေကို အမျိုးမျိုး ဆွေးနွေးခဲ့ကြအပြီးမှာ ဆာလာကို သူ့အတွက် အကောင်းဆုံးဖြစ်မယ့် လုပ်ခနဲ့ သက်တမ်းတိုးဖို့ အသင်းဘက်က သဘောတူခဲ့တာပဲဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/salah-sign-2025.jpg",
"imgurl2":"https://myan-news.com/wp-content/uploads/2022/07/salah-2025-sign-768x428.jpg",
"imgurl3":"https://myan-news.com/wp-content/uploads/2022/07/salah-contract-2025-768x417.jpg",
"video":"no"
 },
       {"ndate":"July 2, 2022",
"htext":"လီဗာပူးနဲ့ ဘရာဇီးကြယ်ပွင့် ဖြစ်ပေမယ့် ဟိတ်ဟန်တွေ မရှိဘဲ အေးဆေးတဲ့ လူရိုးကြီး ဖာဘင်ညို",
"btext1":"လက်တလောမှာ လီဗာပူးစီနီယာတစ်ဦးဖြစ်တဲ့ ဖာဘင်ညိုဟာ စပိန်က Majorca မှာ အနားယူရင်း အားလပ်ရက်ကို ပျော်ရွှင်နေပါတယ်။\n\n ကမ်းခြေမှာ အနားယူနေတဲ့ ဖာဘင်ညိုဟာ အကြောင်းတိုက်ဆိုင်ပြီး Brenden Ryan လို့ အမည်ရတဲ့ အကောက်ခွန် အရာရှိနဲ့ ကမ်းခြေမှာ ဘော်ဒါဖြစ်ခဲ့ရာကနေ အတူတွဲပြီး ပျော်ရွှင်နေကြသလို ဖာဘင်ညိုဟာ သိပ်ရိုးတဲ့သူဆိုတာကို ရိုင်ယန်က ပြောပြလာခဲ့ပါတယ်။\n\n ရိုင်ယန်က သူ့အလုပ်နဲ့အတူ ကမ်းခြေဘက်ပိုင်းကို ရောက်လာခဲ့တာပါ။ နောက်တော့ ချစ်သူကောင်မလေးနဲ့အတူ အနားယူရင်း နေပူဆာလုံဖို့ ဆုံးဖြတ်ခဲ့တာပါ။ အဲ့မှာ သူက ဇနီးသည်နဲ့အတူ အားလပ်ရက်ကို ပျော်ရွှင်စွာ ဖြတ်သန်းနေတဲ့ ဖာဘင်ညိုနဲ့ သွားဆုံခဲ့ပါတယ်။\n\n ” ကျနော်က ကမ်းခြေမှာ လဲနေတာပါ။ နောက်တော့ ရေကူးဖို့ ထလိုက်ချိန်မှာပဲ သူတို့ ဇနီးမောင်နှံကို အနောက်မှာ ရှိနေတာ သတိထားလိုက်မိတယ်။ ကျနော်လည်း သူ့နားသွားပြီး စိတ်မရှိရင် ဓါတ်ပုံအတူ တွဲရိုက်ခွင့်ပေးဖို့ တောင်းဆိုခဲ့တယ် ” လို့ ရိုင်ယန်က ပြောပြပါတယ်။",
"btext2":"နောက်တစ်ရက် မနက်စာစားဖို့ ရိုင်ယန် အခန်းထဲက ထွက်လာချိန် ဖာဘင်ညိုက အပြင်ဘက်မှာ သူ့ကို စောင့်နေခဲ့တာကို မြင်ခဲ့တယ်။ သူတို့နှစ်ယောက် အတော်လေး ခင်မင်ခဲ့ကြပြီး ကမ်းခြေမှာ ဘောလုံးပါ အတူကန်ခဲ့ကြပါတယ်။\n\n ” ကျနော်က သူ့ကို ဘောလုံးအတူ ကန်ကြမလားလို့ မေးခဲ့တာဗျ။ သူက ရပါတယ်ဆိုပြီး ကစားကြတော့တာပဲ။ ဖာဘင်ညိုက အတော်သဘောကောင်းတဲ့သူပါ၊ ရိုးလည်းရိုးတယ်၊ စကားပြောလို့လည်း လွယ်ပါတယ်။\n\n ကျနော်တို့ နှစ်ကြိမ်လောက် ဘောလုံးကန်ခဲ့သလို သူ့ကစားသမားဘဝနဲ့ ကိုယ်ဘဝအကြောင်းတွေပါ ဆွေးနွေး စကားပြောခဲ့ကြပါတယ် ” လို့ ရိုင်ယန်က ပြောပြပါတယ်။\n\n ကာလတိုဆိုပေမယ့် နေ့ရက်တွေကို ပျော်ပျော်ရွှင်ရွှင် ဖြတ်သန်းနိုင်ခဲ့တာကြောင့် ရိုင်ယန်က “မမျှော်လင့်တဲ့ နေ့လေးတစ်ရက်ပါပဲ” လို့ အင်စတာဂရမ်မှာ ရေးတင်ခဲ့တယ်။ သူ့ရဲ့ အကောင့်ကို ဖာဘင်ညိုက follow တောင် လာလုပ်သွားခဲ့တယ်လို့ သိရပါတယ်။\n\n ဇနီးသည်ကို ချစ်မြတ်နိုးပြီး မိသားစုအပေါ် ခင်တွယ်သူလို့ နာမည်ကြီးတဲ့ ဖာဘင်ညိုဟာ ပြင်ပလူနေမှုပုံစံတွေမှာ သဘောကောင်းပြီး ရိုးအေးလွန်းသူဆိုတာက မှန်ကန်ကြောင်း ရိုင်ယန်က ထပ်မံ သက်သေထူခဲ့ပြန်ပြီဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/fabinho-free-1024x575.jpg",
"imgurl2":"https://myan-news.com/wp-content/uploads/2022/07/fabinho-free-beach.jpg",
"imgurl3":"no",
"video":"no"
 },
      {"ndate":"July 2, 2022",
"htext":"လီဗာပူးနဲ့ စာချုပ်သစ်ချုပ်ဆိုလိုက်တဲ့ မိုဆာလားနဲ့ပက်သက်ပြီး big predition ကို လုပ်လိုက်တဲ့ ယာဂန်ကလော့",
"btext1":"ယာဂန်ကလော့က လီဗာပူးနဲ့ ၃ နှစ်စာချုပ်သစ် ချုပ်ဆိုကာ ကလပ်မှာ အနာဂတ်ကို မြှပ်နှံလိုက်တဲ့ မိုဟာမက်ဆာလားရဲ့ အကောင်းဆုံး နှစ်တွေဟာ ထပ်ပြီး လာအုံးမှာ ဖြစ်တယ်လို့ ယုံကြည်နေပါတယ်။ ဆာလားဟာ လွန်ခဲ့တဲ့ ၂၀၁၇ ခုနှစ်က ရိုးမားကနေ အန်ဖီးကို ရောက်လာခဲ့ပြီးနောက် ကလပ်အတွက် ၂၅၄ ပွဲမှာ ၁၅၆ ဂိုး သွင်းပေးခဲ့သူ ဖြစ်ပြီး မနေ့က လီဗာပူးမှာ တစ်ပတ်ကို ပေါင် ၃ သိန်းခွဲ ရမှာ ဖြစ်တဲ့ စာချုပ်သစ်ကို ချုပ်ခဲ့ပါတယ်။\n\n လီဗာပူး သမိုင်းမှာ လစာအမြင့်ဆုံးရတဲ့ ကစားသမား ဖြစ်လာခဲ့တဲ့ ဆာလားဟာ ပြီးခဲ့တဲ့ ရာသီက အက်ဖ်အေဖလားနဲ့ ကာရာဘောင်ဖလား တို့ကို ဆွတ်ခူးနိုင်ခဲ့တဲ့ အပြင် ချန်ပီယံလိဂ် နဲ့ ပရီးမီးယားလိဂ်မှာ runner-up ဖြစ်ခဲ့တဲ့ လီဗာပူး အတွက် ပြိုင်ပွဲစုံမှာ ၃၁ ဂိုးသွင်းယူကာ ပရီးမီးယားလိဂ် ရွှေဖိနပ်ဆု ၊ PFA Player of the Year နဲ့ FWA Footballer of the Year ဆုတွေကို ရခဲ့ပါတယ်။",
"btext2":"ကလော့က ဆာလားရဲ့ စာချုပ်သစ်ဟာ ကလပ်နဲ့ ကစားသမား တို့အတွက် အကောင်းဆုံး ဆုံးဖြတ်ချက် ဖြစ်တယ်လို့ ဆိုလိုက်ပြီး အီဂျစ်စတားဟာ လာမည့်ရာသီတွေမှာ သူ့ရဲ့ ပိုမိုမြင့်မားတဲ့ အရည်အသွေးကို ပြသနိုင်မယ်လို့ သူ မျှော်လင့်ထားတဲ့ အကြောင်းရင်းကို ရှင်းပြလိုက်ပါတယ်။\n\n ကလော့က “ဒီသတင်းဟာ ကျွန်တော်တို့ ပရိတ်သတ်တွေ အတွက် ပိုမို ပျော်စရာကောင်းတဲ့ weekend ဖြစ်လာမှာပါ။ ဒီနေ့ညမှာ ကြားရတဲ့ ဒီသတင်းအတွက် အောင်ပွဲခံမှု တစ်ချို့လည်း ရှိနေမှာ သေချာပါတယ်။ တအားကို ကျေနပ်ပါတယ်။ တကယ့်ကို ကျေနပ်စရာ သတင်းပါ။ ဒါဟာ ကျွန်တော်တို့ အတွက်ကော သူ့အတွက်ပါ အရမ်းကို ကောင်းတဲ့ ဆုံးဖြတ်ချက် ဖြစ်ပါတယ်။ ဒါဟာ အခု သူ့ရဲ့ ကလပ် ဖြစ်ပါတယ်။\n\n ဒီစာချုပ်အတွက် အချိန်အနည်းငယ်တော့ ယူခဲ့ရပေမယ့်လည်း ဒါဟာ လုံး၀ အိုကေပါတယ်။ အကောင်းဆုံး အရာတွေဆိုတာ အမြဲတမ်း ဒီလိုပဲ စောင့်ဆိုင်းရတက်ပါတယ်။ မိုဟာ ကမ္ဘာပေါ်မှာ အကောင်းဆုံး ကစားသမားတွေထဲက တစ်ဦး ဖြစ်တာကြောင့် ဒီလို level မှာ ရှိတဲ့ ကစားသမားကို စာချုပ်သစ် ချုပ်ဖို့အတွက် ဆိုရင် ဖြေရှင်းသွားရမယ့် အရာတွေ ရှိနေတယ်ဆိုတာ သာမန်အခြေအနေပါပဲ။ ဒ့ါကြောင့် ဒီလိုမျိုး ဖြစ်လာအောင် လုပ်ပေးခဲ့တဲ့ ဂျူလီယန်၀က် နဲ့ မိုက်ဂေါ်ဒွန် တို့ကို အများကြီး ချီးကျူးချင်ပါတယ်။",
"btext3": "မိုရဲ့ အကောင်းဆုံး နှစ်တွေ ရောက်လာအုံးမယ်ဆိုတာ ကျွန်တော့်ဘက်က သံသယ မရှိပါဘူး။ အခု အန်ဖီးမှာ သူကစားပေးခဲ့တဲ့ ၅ နှစ်ကာလအတွင်း ကလပ်အတွက် လုပ်ပေးခဲ့မှုကလည်း ဂန္တ၀င်တစ်ဦးရဲ့ စွမ်းဆောင်ချက် ဖြစ်ပါတယ်။ ကြံ့ခိုင်မှုပိုင်းမှာလည်း သူဟာ တကယ့် စက်ရုပ်ပါပဲ။ သူ့ရဲ့ shape ဟာ တကယ့်ကို ကောင်းလှပြီး သူဟာ ဒါနဲ့ပက်သက်ပြီး ကြိုးစားခဲ့ကာ ဒါ့ကြောင့်လည်း အမြဲတမ်း ကစားနိုင်တဲ့ ဆုကို ပြန်ရခဲ့တာပါ။\n\n သူ့ရဲ့ အရည်အသွေး နဲ့ skill level တွေကတော့ ရာသီတိုင်းကို တိုးတက်နေပါတယ်။ သူ့ရဲ့ ဆုံးဖြတ်ချက်ချမှုကလည်း နောက် level ကို ရောက်သွားပြီ ဖြစ်ပါတယ်။ သူ့ကို အသင်းဖော်တွေက ချစ်ခင်ကြပါတယ်။ နည်းပြတွေကလည်း စပယ်ရှယ်ကစားသမားနဲ့ အလုပ်အတူ လုပ်နေတယ်ဆိုတာ သဘောပေါက်ကြပါတယ်။ ပရိတ်သတ်တွေကလည်း သူ့ကို အီဂျစ်ကင်း အဖြစ် သတ်မှတ်ထားပါတယ်။\n\n ဒါဟာ အရမ်းကောင်းတဲ့ သတင်းပါပဲ။ ဒီအကြောင်းကို တွေးလိုက်တဲ့ အခါမှာ ကျွန်တော် ပြုံးပျော်နေမိပါတယ်။ သူဟာ ကျွန်တော်တို့နဲ့ အကြာကြီး ဆက်ရှိနေတော့မှာ ဖြစ်ကာ ကျွန်တော်တို့ နောက်ထပ် အောင်မြင်မှုတွေကို အတူတကွ ရယူနိုင်မယ်ဆိုတဲ့ အဓိပ္ပာယ်ပါပဲ။” လို့ ဆိုလိုက်ပါတယ်။\n\nCredit: SM",
"imgurl1":"https://xyznews.co/wp-content/uploads/2022/07/received_5675717105823942-900x450.jpeg",
"imgurl2":"https://xyznews.co/wp-content/uploads/2022/07/IMG_20220702_073741-300x209.jpg",
"imgurl3":"https://xyznews.co/wp-content/uploads/2022/07/FB_IMG_1656692141803-240x300.jpg",
"video":"no"
 },

     {"ndate":"July 1, 2022",
"htext":"Breaking Newsကလပ် စံချိန်တင် လုပ်ခနဲ့အတူ လီဗာပူးမှာ ၂၀၂၅ ခုနှစ်ထိ ရှိမယ့် စာချုပ်သစ် လက်မှတ်ထိုးလိုက်တဲ့ ဆာလာ",
"btext1":"လီဗာပူးအသင်းဟာ တိုက်စစ်မှူး ဆာလာကို ၃ နှစ်သက်တမ်းတိုးမှုအဖြစ် ၂၀၂၅ ခုနှစ်ထိ ဆက်ရှိနေစေမယ့် စာချုပ်သစ်ကို လက်မှတ်ထိုးခဲ့ပါပြီ။\n\nလီဗာပူးဟာ အသင်းသမိုင်းမှာ ပထမဆုံးအကြိမ်အဖြစ် စံချိန်တင်လုပ်ခတစ်ခုကို ဆာလာကို ပေးဖို့ ဆုံးဖြတ်ခဲ့တာဖြစ်တယ်။ စာချုပ်သစ်မှာ ဆာလာဟာ တစ်ပတ်လုပ်ခ ပေါင် ၃၅၀၀၀၀ ခွဲထိ ရဖို့ရှိနေကာ လက်ရှိ လီဗာပူးအသင်းရဲ့ လုပ်ခအများဆုံးရ ဗန်ဒိုက်ထက်တောင် ပေါင် ၁၁၀၀၀၀ ပိုများနေမှာဖြစ်ပါတယ်။",
"btext2":"စာချုပ်သစ် လက်မှတ်ထိုးအပြီးမှာ ဆာလာက “ ကျနော် သိပ်ကောင်းတယ် ခံစားနေရတယ်။ အသင်းနဲ့အတူ ဆုဖလား အနိုင်ယူဖို့ ကိစ္စတွေမှာ စိတ်လှုပ်ရှားနေပါတယ်။ လူတိုင်းအတွက် ပျော်စရာ နေ့လေးပါပဲ။",
"btext3": " စာချုပ်သစ် ချုပ်နိုင်ဖို့ အချိန်နည်းနည်းလေး ယူခဲ့ရပါတယ်ဗျာ။ ဒါပေမယ့်လို့ အခုချိန်မှာ ကိစ္စတွေ အားလုံး ပြီးမြောက်ခဲ့ပါပြီ။ နောက်ထပ် ကိစ္စတွေအတွက် အာရုံစိုက်ဖို့ပဲ လိုပါတော့မယ်။\n\n ပြီးခဲ့တဲ့ ၅ နှစ် ၆ နှစ်အတွင်းမှာ အသင်းက တိုးတက်လာခဲ့တယ်။ မနှစ်ကရာသီမှာဆိုရင် ဆုဖလား ၄ ခုလုံး အနိုင်ရဖို့ နီးစပ်ခဲ့ပါတယ်။ ဒါပေမယ့် ကံမကောင်းစွာဘဲ နောက်ဆုံး ၁ ပတ်အတွင်းမှာ ဆုဖလား ၂ လုံးကို လက်လွတ်ခဲ့ရပါတယ်။\n\n ကျနော်တို့က အရာအားလုံးအတွက် တိုက်ခိုက်ဖို့ အကောင်းဆုံး အခြေအနေမှာ ရှိနေပါတယ်။ ကျနော်တို့ စာချုပ်သစ် လက်မှတ်ထိုးနိုင်ခဲ့ပါပြီ။ ပြင်းပြင်းထန်ထန် ဆက်ကြိုးစားပြီး အမြင်သစ်တွေ အကောင်းမြင်မှုတွေနဲ့ အရာအားလုံးအတွက် ဆက်ပြီး တိုက်ခိုက်ရပါမယ် ” လို့ ဆိုခဲ့တာဖြစ်တယ်။\n\n အီဂျစ်လက်ရွေးစင်ဟာ ၂၀၁၇ ကတည်းက လီဗာပူးအတွက် စတင်ကစားပေးလာခဲ့ရာမှာ ပရီးမီးယားလိဂ်၊ အက်ဖ်အေ၊ လိဂ်ဖလားနဲ့ ချန်ပီယံလိဂ်ဖလားတွေ အောင်မြင်ခဲ့တယ်။ သူဟာ လီဗာပူးအသင်းနဲ့ စူပါဖလားနဲ့ ကလပ် ကမ္ဘာဖလားတွေကို အောင်မြင်ခဲ့သူလည်း ဖြစ်ပါတယ်။\n\n ပရိသတ်တွေအတွက် မိတ်ဆက်စကားအဖြစ် ဆာလာက “ ပရိသတ်တွေကို ပေးလိုတဲ့ မက်ဆေ့ကတော့ အသင်းဖော်တိုင်းက နောက်ရာသီ ဆုဖလားအားလုံး အနိုင်ရရေး အသင်းအတွက် အစွမ်းကုန် ပေးဆပ်ဖို့ အဆင်သင့်ပဲဆိုတာပါပဲ။\n\n ကျနော်တို့နောက်မှာ ပရိသတ်တွေ အားပေးနေကြတာက ကြီးမားတဲ့ ခွန်းအား ဖြစ်စေပါတယ်။ ကျနော်တို့တွေ အတူတကွနဲ့ ဆုဖလားတွေကို အောင်မြင်မယ်ဆိုတာ သေချာပါတယ် ” လို့ ဆိုသွားခဲ့ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/07/salah-contract-2025-1024x556.jpg",
"imgurl2":"https://foryou628812856.files.wordpress.com/2022/07/5_6194902893212993016.mp4",
"imgurl3":"https://myan-news.com/wp-content/uploads/2022/07/salah-2025-sign-768x428.jpg",
"video":"yes"
 },
    {"ndate":"July 1, 2022",
"htext":"Anfield Road တည်ဆောက်မှု အရှိန်မြှင့်လာသလို ရာသီသစ်မတိုင်ခင် အန်ဖီးကွင်းမှာ hybrid မြက်ခင်းသစ် ခင်းနေပါပြီ",
"btext1":"အပြောင်းအရွှေ့ ကာလအတွင်း လီဗာပူးအသင်းဟာ ကစားသမားသစ် ခေါ်ယူမှုတွေ၊ လူငယ်အငှားချမှုတွေကို ပြုလုပ်နေစဉ်မှာပဲ အသင်းရဲ့ တိုးချဲ့တည်ဆောက်မှု လုပ်ငန်းတွေကလည်း အရှိန်မြှင့်လာနေပါပြီ။\n\n ပြီးခဲ့တဲ့ နှစ်တွေမှာ Anfield Road နောက်ဘက်က ဖောင်ဒေးရှင်းပိုင်းကို အမာခံ တည်ဆောက်မှုတွေ ပြုလုပ်နေခဲ့တာကောင့် မြင်သာတဲ့ တိုးတက်မှုတွေ မမြင်ခဲ့ရပါဘူး။ ဒါပေမယ့်လို့ မေလမှာ ဝုဗ်အသင်းနဲ့ ယှဉ်ပြိုင်ကစားတဲ့ အန်ဖီးကွင်းပွဲအပြီး အပေါ်ပိုင်း တည်ဆောက်မှုတွေ စတင်ခဲ့ပါတယ်။\n\n ပေါင် သန်း ၈၀ အကုန်အကျခံ တည်ဆောက်နေတဲ့ ကွင်းတိုးချဲ့မှုဟာ အန်ဖီးကွင်းကို ပရိသတ် ဝင်ဆံ့မှု ၆၁၀၀၀ ထိ ရောက်စေဖို့ ရှိနေတယ်။ အပြီးသတ် တည်ဆောက်မှုကတော့ ၂၀၂၃-၂၀၂၄ ဘောလုံးရာသီ အကြိုမှာ ပြီးစီးဖို့ လျာထားပါတယ်။\n\n ဇူလိုင်လထဲမှာ စတီးပိုင်းဆိုင်ရာ လုပ်ငန်းစဉ်တွေ တည်ဆောက်ဖို့ ရှိနေပြီး အဓိက ပွဲကြည့်စင်ထက် နည်းနည်းလေး ပိုနိမ့်မယ့် Anfield Road ရဲ့ အမိုးတန်းတွေကိုပါ တပ်ဆင်းသွားမှာပါ။",
"btext2":"တစ်ချိန်တည်းမှာပဲ ဇူလိုင်လ အစပိုင်းမှာတင် အန်ဖီးကွင်းအတွင်း ကွင်းမြက်ခင်းအသစ် ခင်းနေပြီဖြစ်ပါတယ်။ ပိုမိုကောင်းမွန်တဲ့ မြက်ခင်းအဖြစ် hybrid အမျိုးအစားကို ခင်းနေခြင်းဖြစ်ပြီး အန်ဖီးကွင်း၊ ခါဘီနဲ့ အက်ဆာက လေ့ကျင့်ရေးကွင်းတွေမှာပါ တူညီတဲ့ မြက်ခင်း အမျိုးအစားတွေကို ခင်းသွားမှာပါ။\n\n Hybrid အမျိုးအစား မြက်ခင်းတွေကို လန်ဒန်က ဝင်ဘာလေကွင်းမှာ မြင်တွေ့ရမှာဖြစ်ပါတယ်။ အန်ဖီးကွင်းက မြက်ခင်းသစ်ဟာ ရာသီကြိုပွဲမှာပါ အသုံးပြုမှာဖြစ်ပေမယ့် ပရီးမီးယားလိဂ် ဘောလုံးရာသီ အစမှာတော့ အဆင်သင့်ဖြစ်နေမှာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/anfield-pre-1024x668.jpg",
"imgurl2":"https://myan-news.com/wp-content/uploads/2022/07/anfield-pitch-768x433.jpg",
"imgurl3":"no",
"video":"no"
 },
   {"ndate":"July 1, 2022",
"htext":"ရာသီကြိုမှာ အကယ်ဒမီရဲ့ နာမည်ကျော် တိုက်စစ်သမား ၂ ဦးကို ထည့်သွင်းမယ်လို့ သတင်းထွက်",
"btext1":"ဇူလိုင်လ ၄ ရက်နေ့မှာတော့ လီဗာပူးအသင်းဟာ ၂၀၂၂-၂၀၂၃ ဘောလုံးရာသီအတွက် ရာသီကြို လေ့ကျင့်ရေးတွေကို စတင်တော့မှာဖြစ်ပါတယ်။\n\n လက်ရှိမှာ လီဗာပူး လူငယ်တွေက ခါဘီမှာ စတင် စုဝေးမှုတွေကို ပြုလုပ်ထားပြီဖြစ်ကာ မကြာခင်မှာတော့ စီနီယာအသင်းနဲ့အတူ အာရှ ခရီးစဉ်ကို ထွက်ခွာလာမှာ ဖြစ်ပါတယ်။ မာဆေးဆိုဒ် သတင်းတွေရဲ့ ဖော်ပြမှုတွေအရ ဒီရာသီကြိုမှာ နာမည်ကျော် အကယ်ဒမီ စတား နှစ်ဦး ပါဝင်လာဖို့က သေချာသလောက် ဖြစ်နေပါတယ်။\n\n မနှစ်ကရာသီ ရာသီကြိုမှာတော့ တိုက်စစ်သမား ဂေါ်ဒန်ဟာ စီနီယာအသင်းနဲ့အတူ ရာသီကြိုကို ပါဝင်ခွင့်ရတဲ့ လူငယ် ၈ ဦးထဲက တစ်ဦးဖြစ်ခဲ့ပါတယ်။ သူအပြင် အိုဝင်ဘက်၊ မော်တန်၊ ဘရတ်ဒလေ၊ ကိုမတ်တီယို၊ ပီတာလူဂါ၊ ဟာဗေး ဒေးဗစ်တို့ ပါဝင်ခဲ့တာပါ။\n\n ဒီရာသီကြိုမှာ လီဗာပူးနည်းပြအဖွဲ့က လူငယ်တွေကို ပိုမို နေရာပေး စောင့်ကြည့်သွားမှာဖြစ်တယ်။ ဒီရာသီကြိုမှာတော့ အသင်းပရိသတ်တွေ မမြင်တွေ့ဖူးသေးတဲ့ လူငယ် အချို့ ပါဝင်လာပါတယ်။",
"btext2":"လူငယ်ရေးရာ နည်းပြဟောင်းဖြစ်ပြီး လက်ရှိ ကလော့ပ်ရဲ့ လက်ထောက်ဖြစ်သူ ပပ်လင်ဒါးက ခံစစ်မှူးနေရာကနေ ကွင်းလယ်ခံစစ်ကို ပြောင်းကစားနေတဲ့ စတီဖန် ဘာဂျ်ဆဲတစ်နဲ့ တိုက်စစ်သမား ဘော်ဘီ ကလပ်တို့ကို ခေါ်ယူသွားဖို့ စီစဉ်ထားပါတယ်။\n\n သူတို့ နှစ်ဦးလုံးဟာ မနှစ်ကရာသီမှာ အကယ်ဒမီ အသင်းကို ပြောင်းရွှေ့ ရောက်လာကြသူတွေ ဖြစ်ပါတယ်။ ဒါ့အပြင် လူငယ်အသင်းမှာ နေရာရနေတဲ့ ကွင်းလယ်လူ ဖရန့်ဒေါ့နဲ့ တိုက်စစ်သမား ကန်နာနီရာတို့လည်း ပါဝင်ခွင့်ရဖွယ် ရှိပါတယ်။\n\n ယူ-၁၈ အသင်းနဲ့ ယူ-၂၃ အသင်းတို့ဟာ ခါဘီမှာ လေ့ကျင့်နေကြပြီဖြစ်ကာ သူတို့ရဲ့ ကြံ့ခိုင်မှု အခြေအနေအပေါ် မူတည်ပြီး လူစာရင်း အပြောင်းအလဲ ရှိနိုင်ပါတယ်။\n\nCredit; လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/clark-lfc-pre-season-1024x626.jpg",
"imgurl2":"https://myan-news.com/wp-content/uploads/2022/07/lfc-youth-2-768x474.jpg",
"imgurl3":"no",
"video":"no"
 },
             {"ndate":"July 1, 2022",
"htext":"လီဗာပူးကို ပြောင်းရွေ့မယ့် ကိစ္စ ပျက်ပြယ်ခဲ့တဲ့ အကြောင်းရင်းကို ဖွင့်ဟခဲ့တဲ့ အဲဗာတန် နဲ့ ချဲလ်ဆီး ဂိုးသမားဟောင်း ဘီဂိုဗစ်",
"btext1":"အဲဗာတန် ဂိုးသမား ဖြစ်တဲ့ အစ်မာဘီဂိုဗစ်က သူဟာ တစ်ချိန်က လီဗာပူးကို ပြောင်းရွေ့ရန် တအားကို နီးစပ်ခဲ့ပေမယ့်လည်း အဆိုပါအချိန်က သူကစားနေတဲ့ ကလပ်ဖြစ်တဲ့ စတုတ်စီးတီးဟာ ဖြစ်သင့်တဲ့ စျေးနှုန်းထက် များပြားလှတဲ့ ပြောင်းရွေ့ကြေးကို လိုချင်ခဲ့တာကြောင့် ဒီအပြောင်းအရွေ့ မဖြစ်လာခဲ့ဘူးလို့ ဖွင့်ဟခဲ့ပါတယ်။ အသက် ၃၅ နှစ်အရွယ် ဘီဂိုဗစ်ဟာ ပြီးခဲ့တဲ့ နွေရာသီက ပစ်ဖို့ဒ်ရဲ့ back up ဂိုးသမား အဖြစ် အဲဗာတန်ကို ပြောင်းလာခဲ့တာ ဖြစ်ပြီး ပြိုင်ပွဲစုံမှာ ၇ ပွဲ ကစားခွင့်ရခဲ့ပါတယ်။\n\n ဘော့စနီး ဂိုးသမားဟာ လွန်ခဲ့တဲ့ ၂၀၀၃ ခုနှစ် ပို့စ်မောက်နဲ့ အတူ အင်္ဂလန်မြေကို ရောက်လာခဲ့တာ ဖြစ်ပြီး ပရီးမီးယားလိဂ်မှာ ပို့စ်မောက် စတုတ် ချဲလ်ဆီး ဘုန်းမောက် တို့မှာ ကျင်လည်ခဲ့သူ ဖြစ်ပါတယ်။ ဘီဂိုဗစ်က သူဟာ လက်ရှိမှာ မာဆေးဆိုက်ရဲ့ အပြာရောင်ဘက်ခြမ်းမှာ ကစားနေပေမယ့် တစ်ချိန်က အနီဘက်ခြမ်းကို ရောက်ရန် အတော်လေး နီးစပ်ခဲ့တယ်လို့ ပြောဆိုခဲ့ပါတယ်။",
"btext2":"ဘီဂိုဗစ်က သူဟာ တော့တင်ဟမ် ကိုလည်း ၂ ကြိမ်တိုင်တိုင် ပြောင်းရွေ့ဖို့ နီးစပ်ခဲ့တယ်လို့ ထုတ်ဖော်ခဲ့ပြီး လီဗာပူးနဲ့ ပက်သက်တဲ့ အကြောင်းကိုလည်း ယခုလိုပြောပြသွားခဲ့ ပါတယ်။\n\n ဘီဂိုဗစ်က “ကျွန်တော် စတုတ်စီးတီးမှာ ကစားခဲ့စဉ်က အဓိက စိတ်၀င်စားခဲ့တာက လီဗာပူး အသင်းပဲ ဖြစ်ပါတယ်။ သူတို့ဟာ အဲဒီအချိန်က ကျွန်တော်နဲ့ မစ်နိုလက် ထဲက တစ်ဦးဦးကို ခေါ်ယူဖို့ လုပ်ခဲ့တာပါ။ အဲဒီအချိန် စတုတ်မှာ ကျွန်တော်ဟာ စာချုပ်သက်တမ်း ၃ နှစ် ၄ နှစ်လောက် ကျန်နေသေးတာကြောင့် သူတို့ဟာ ကျွန်တော့် အတွက် ငွေတွေ အများကြီး လိုချင်ခဲ့ပါတယ်။\n\n မစ်နိုလက်ဟာ ဆန်းဒါးလန်း နဲ့ စာချုပ်တစ်နှစ်သာ ကျန်တော့တာကြောင့် သူဟာ လီဗာပူး အတွက် ကောင်းမွန်တဲ့ deal ဖြစ်ခဲ့ပါတယ်။ ကျွန်တော် လီဗာပူးကို ပြောင်းရွေ့နိုင်ဖို့ အတော်လေး နီးစပ် ခဲ့ပါတယ်။” လို့ ဖွင့်ဟခဲ့ပါတယ်။",
"btext3": "ဒါဟာ လွန်ခဲ့တဲ့ ၂၀၁၃ နွေရာသီ ဖြစ်ပျက်ခဲ့တာ ဖြစ်ပြီး နည်းပြ ဘရန်ဒန်ရော်ဂျာဟာ နာပိုလီကို ထွက်ခွာသွားခဲ့တဲ့ ပီပီရိန်နာရဲ့ နေရာမှာ အစားထိုးသွားဖို့ အတွက် ဂိုးသမား တစ်ဦး ရှာဖွေနေခဲ့တာ ဖြစ်ပြီး ဘီဂိုဗစ် နဲ့ မစ်နိုလက် တို့ကို အဓိက ပစ်မှတ်ထားခဲ့တာ ဖြစ်ပါတယ်။ မစ်နိုလက်ဟာ အဆိုပါ နှစ်မှာ ဆန်းဒါးလန်း အတွက် clean sheet ၁၁ ကြိမ် ရယူပေးကာ လက်စွမ်းပြ ကစားခဲ့သူ ဖြစ်ပြီး တန်းဆင်းဇုန် ကနေ ရှောင်လွှဲနိုင်အောင် ကူညီပေးခဲ့ပါတယ်။\n\n ဘီဂိုဗစ် ကလည်း ပရီးမီးယားလိဂ်မှာ အခိုင်အမာ ရပ်တည်နေခဲ့တဲ့ စတုတ် အတွက် လက်စွမ်းပြနေသူ ဖြစ်ပြီး အဆိုပါ ရာသီမှာ စတုတ်ဟာ ပေးဂိုး ၄၅ ဂိုးနဲ့ ပရီးမီးယားလိဂ်ရဲ့ ၇ သင်းမြောက် ခံစစ် အကောင်းဆုံး အသင်း ဖြစ်ခဲ့ပါတယ်။ နောက်ဆုံးမှာတော့ လီဗာပူးဟာ မစ်နိုလက်ကို ဆန်းဒါးလန်း ကနေ ပေါင် ၉ သန်းနဲ့ ခေါ်ယူကာ ၅ နှစ်စာချုပ် ချုပ်ဆိုသွားခဲ့ပါတယ်။\n\n SM",
"imgurl1":"https://sportsmyanmar.com/wp-content/uploads/2022/07/received_1069134204025828-735x400.jpeg",
"imgurl2":"https://sportsmyanmar.com/wp-content/uploads/2022/07/received_5925109787516521-300x169.jpeg",
"imgurl3":"https://sportsmyanmar.com/wp-content/uploads/2022/07/received_753411559038297-1-300x169.jpeg",
"video":"no"
 },
            {"ndate":"July 1, 2022",
"htext":"ဦးလေး ခြေရာနင်းပြီး ဥရောပဘောလုံးလောကမှာ ထွန်းတောက်သူဖြစ်လာမလား စောင့်ကြည့်ရမယ့် အိုဝင်ဘက်",
"btext1":"လီဗာပူးအသင်းရဲ့ ၁၉ နှစ်သာ ဘယ်အစွန်လူ အိုဝင်ဘက်ဟာ ဒီနွေမှာ အငှားထွက်မှာဖြစ်ပြီး ပေါ်တူဂီ၊ အီတလီနဲ့ ပြင်သစ်ဘက်က အသင်းတွေရဲ့ ကမ်းလှမ်းမှုတွေ ရရှိထားပါတယ်။\n\n မနှစ်ကရာသီ အကယ်ဒမီအသင်းမှာ ကောင်းမွန်တဲ့ ခြေစွမ်း ခြေစတွေကို ပြသထားနိုင်တဲ့ ဝေလ်းလူငယ်လေးဟာ မှန်ကန်တဲ့ အသင်းကို ရဖို့ ရှာဖွေနေဆဲပါ။ သူ့ကို ခေါ်ယူလိုတဲ့ ကလပ်တွေထဲမှာ ချန်ပီယံရှစ် ကလပ်တွေအပြင် ဥရောပဝင်ခွင့်ရ ကလပ်တွေလည်း ပါဝင်နေတာဖြစ်ပါတယ်။\n\n လီဗာပူးအသင်းသမိုင်းမှာ ဂိုးသွင်းဘုရင်အဖြစ် ထိပ်ဆုံးမှာ ရှိနေတဲ့ ဂန္တဝင်ကြီး အီရန် ရပ်ရှ်ရဲ့ တူတော်စပ်တဲ့ အိုဝင်ဘက်ဟာ ဦးလေးဖြစ်သူရဲ့ ဂုဏ်သတင်းကြောင့် အဆက်အသွယ်ကောင်းတွေ ရထားမယ်လို့ ယူဆပါတယ်။\n\n မာဆေးဆိုဒ် သတင်းဌာနရဲ့ သတင်းထောက်ကတော့ အိုဝင်ဘက်ကို ခေါ်ယူရေး စီးရီးအေ၊ လီဂူးဝမ်းနဲ့ ပရီးမီးယား လီဂါတို့မှ ကလပ်တွေက ကမ်းလှမ်းမှုတွေ ပေးထားတယ်လို့ ဖော်ပြခဲ့တယ်။ အဆိုပါ ကလပ်တွေထဲမှာ ယူရိုပါလိဂ်တင် မကဘဲ ချန်ပီယံလိဂ် ဝင်ခွင့်ရ အသင်းတွေပါ ပါဝင်နေပါတယ်။",
"btext2":"ဒါဟာ အဆင့်မြင့်တန်းလိဂ်တွေမှာ ပွဲကစားခွင့်ရရေး အိုဝင်ဘက်အတွက် အခွင့်အရေးဖြစ်လာခဲ့တယ်။ သူကိုယ်တိုင်ကလည်း ချန်ပီယံရှစ် တစ်သင်းထံ အငှားထွက်ဖို့ထက် သူ့ရဲ့ ကစားဟန်အတွက် ဥရောပကလပ်တစ်သင်းထံ အငှားထွက်ရဖို့ ပိုမို ဆန္ဒရှိနေပါတယ်။\n\n လီဗာပူးဘက်ကတော့ ပုံမှန်ပွဲထွက်ခွင့်ရနိုင်ရေး ဦးစားပေးမှာဖြစ်ကာ အားကစားဒါရိုက်တာ ဂျူလီယန် ဝတ်နဲ့ အဆက်အသွယ်ကောင်းရှိတဲ့ ပေါ်တူဂီလိဂ်ထံ စေလွှတ်ပေးဖို့ ကြိုးစားဖွယ် ရှိနေပါတယ်။\n\n အိုဝင်ဘက်ဟာ အနာဂတ်မှာတော့ ဘယ်အစွန်လူ ရော်ဘတ်ဆန်၊ ကိုစတက်တို့နဲ့ ပွဲထွက်ခွင့် ယှဉ်ပြိုင်ရမှာပါ။ ရော်ဘတ်ဆန်ဟာ အသက် ၂၈ နှစ်အရွယ် ရှိနေတာမို့ ဒီနှစ်တွေမှာ အတွေ့အကြုံကောင်း စုဆောင်းနိုင်မယ်ဆိုရင် အိုဝင်ဘက်ဟာ စီနီယာအသင်းမှာ ပွဲကစားခွင့်အတွက် အခွင့်အရေး ရနိုင်မှာဖြစ်ပါတယ်။\n\n လီဗာပူးနဲ့ ဦးလေးဖြစ်သူ အီရန် ရပ်ရှ်ကြား နက်ရှိုင်းတဲ့ ဆက်ဆံရေးတွေကြောင့် အသင်းဟာ အိုဝင်ဘက်ကို စီနီယာအခွင့်အရေး ပေးဖို့ စဉ်းစားထားမှာဖြစ်ပြီး ဝေလ်းလူငယ်လေး အနေနဲ့ လက်တလောမှာတော့ တိုးတက်မှုတွေအတွက် ပုံမှန်ကစားခွင့်ကို ဆုပ်ကိုင်ထားရမှာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/07/owen-beck-lfc-star-1024x643.jpg",
"imgurl2":"https://myan-news.com/wp-content/uploads/2022/07/owen-beck-lfc-a-768x480.jpg",
"imgurl3":"no",
"video":"no"
 },

            {"ndate":"July 1, 2022",
"htext":"ယနေ့ မှာ မိတ်ဆက်မယ့် ကာဗယ်ရို၊ ိပ်သီးတစ်သင်းထံ ရောက်မယ့် အိုဝင်ဘက်၊ နီကိုးအတွက် ပေါင် ၁၁+၄ သန်းနဲ့ လီဗာပူးသတင်းတိုများ",
"btext1":"ယနေ့ ဇူလိုင်လ ၁ ရက်နေ့မှာတော့ လီဗာပူးအသင်းဟာ ဖူလ်ဟမ်ကနေ ခေါ်ယူထားတဲ့ ကွင်းလယ်တိုက်စစ်သမား ကာဗယ်ရိုကို မိတ်ဆက်သွားတော့မှာ ဖြစ်ပါတယ်။\n\n ခံစစ်မှူး ကွမ်းဆက် ပါဝင်တဲ့ အင်္ဂလန် ယူ-၁၉ အသင်းဟာ ယူရိုပြိုင်ပွဲ ဗိုလ်လုပွဲမှာ အစ္စရေး ယူ-၁၉ အသင်းနဲ့ ယှဉ်ပြိုင်ရမှာဖြစ်ပါတယ်။\n\n ဆာလာနဲ့ ကိတ်တာတို့ဟာ အာဖရိက တစ်နှစ်တာအကောင်းဆုံး ဆုအတွက် ဆန်ကာတင်စာရင်းထဲ ပါဝင်ခဲ့ကြပါတယ်။",
"btext2":"အီတလီကလပ် အေစီမီလန်အသင်းဘက်ကတော့ တိုက်စစ်မှူး အိုရီဂီကို ခေါ်ယူနိုင်တာအတွက် အတော်လေး စိတ်လှုပ်ရှားနေသလို ကစားသမားဘက်ကလည်း စိန်ခေါ်မှုအသစ်အတွက် စိတ်လှုပ်ရှားနေတယ်လို့ ဖော်ပြသွားပါတယ်။ ဂျူဗင်တပ်အသင်းဟာ ရာဘီရော့ အပါအဝင် ငွေသားတစ်ရပ် အလိုက်ပေးမှုနဲ့အတူ ဖာမင်နိုကို ခေါ်ယူဖို့ စိတ်ဝင်စားနေပါတယ်။\n\n ရာသီကြိုမှာ ဆာလာနဲ့ တွေ့ဆုံနေတဲ့ ဝိုက်နယ်ဒမ်က ဒီလို ဆွေးနွေးစကားပြောရတာကို လွမ်းနေခဲ့တာပါလို့ ထုတ်ဖော်လိုက်ပါတယ်။\n\n ကွင်းလယ်လူဟောင်း စပီးယားရင်းက နည်းပြပိုင်းဆိုင်ရာ လမ်းကြောင့်အတွက် ကြိုးစားမှုမှာ ခါဘီကို ပြန်လာပြီး လီဗာပူး ယူ-၂၃ အဆင့် အသင်းသားတွေကို ဦးဆောင်ပေးရမှာအတွက် စိတ်လှုပ်ရှားနေပါတယ်။\n\n လီဗာပူး လူငယ်လေး အိုဝင်ဘက်ဟာ အီတလီ၊ ပေါ်တူဂီနဲ့ ပြင်သစ်လိဂ်တွေက ထိပ်တန်းကလပ် တစ်သင်းထံ အငှားထွက်ဖို့ နီးစပ်နေပါတယ်။ ဥရောပကလပ်တွေကို ရွေးချယ်ရခြင်းဟာ ယူရိုပါလိဂ်နဲ့ ချန်ပီယံလိဂ် ပြိုင်ပွဲဝင် ကလပ်တွေမျာ ပါဝင်ယှဉ်ပြိုင်နိုင်ရေး အလိုရှိတာကြောင့်ဖြစ်ပါတယ်။",
"btext3": "လီဗာပူးအသင်းဟာ နီကိုး ဝီလီယမ်အတွက် နော်တင်ဟမ် ဖောရက်စ်ထံကနေ ကနဦး ပြောင်းရွှေ့ကြေး ပေါင် ၁၁ သန်း ထပ်တိုးကြေး ပေါင် ၄ သန်းဖြင့် ကမ်းလှမ်းမှု ရခဲ့တာဖြစ်ပေမယ့် ပယ်ချခဲ့ပါတယ်။\n\n အသင်းက ဒီနွေမှာ လူသစ်ခေါ်ယူသေးရင်တောင် ကွင်းလယ်နေရာ အားဖြည့်ဖို့ကတော့ ဖြစ်လာဖို့ ခက်ခဲနေဆဲလို့ သိရပါတယ်။\n\n မာဆေးဆိုဒ်ပြိုင်ဘက် အဲဗာတန်အသင်းဟာ ဘဏ္ဍာရေးဆိုင်ရာ အခက်အခဲတွေကြောင့် ရစ်ချာလီဆန်ကို စပါးအသင်းထံ ရောင်းထုတ်ခဲ့ရပေမယ့် မကြာခင်မှာ ပိုင်ရှင် အပြောင်းအလဲ ဖြစ်လာနိုင်တယ်လို့ သိရပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/06/transfer-lfc-7456302022.jpg",
"imgurl2":"https://myan-news.com/wp-content/uploads/2022/06/origi-barcelona-4-0-768x398.jpg",
"imgurl3":"https://myan-news.com/wp-content/uploads/2022/06/owen-beck-lfc-transfer-768x450.jpg",
"video":"no"
 },
           {"ndate":"June 30, 2022",
"htext":"လာမယ့်ရာသီ လီဗာပူးမှာ စောင့်ကြည့်ရမယ့် ကစားသမားကို ဘီဘီစီ ဖော်ထုတ်",
"btext1":"လီဗာပူးကြယ်ပွင့် ကွင်းလယ်လူဖြစ်တဲ့ ဟာဗေး အယ်လီးယော့ဟာ လာမယ့်ရာသီမှာ ပုံမှန်ပွဲထွက်ခွင့်နေရာ တိုက်ပွဲဝင်သွားမှာဖြစ်ကြောင်း ဘီဘီစီ ဘောလုံးသတင်းက ဖော်ပြသွားပါတယ်။\n\n မနှစ်ကရာသီ ဒဏ်ရာမရခင်ထိ ဟာဗေး အယ်လီးယော့ဟာ ကစားသမားဘဝမှာ အတော်လေး ကောင်းမွန်တဲ့ တိုးတက်မှုတွေကို ဆက်တိုက် ပြသနိုင်ခဲ့တာပါ။ အသက် ၁၇ နှစ်မှာတင် ဖူလ်ဟမ်နဲ့ စီနီယာပွဲထွက်ခွင့်တွေ ရခဲ့ရာကနေ လီဗာပူးထံ ပြောင်းလာခဲ့သူဖြစ်တယ်။\n\n သူ့ရဲ့ အလားအလာကို မြင်တဲ့ ယာဂင်က ပုံမှန်ပွဲထွက်ခွင့်အတွက် ဘလက်ဘန်းကို အငှားချရာမှာ ငယ်ငယ်ရွယ်ရွယ်နဲ့ တောက်ပခဲ့ပြီး မနှစ်ကရာသီမှာတော့ စီနီယာအသင်းအတွက် အမြဲတမ်း အသင်းသားဖြစ်လာခဲ့ပါတယ်။\n\n ရာသီစ ၃ ပွဲဆက်တိုက်မှာ အဓိက ကစားသမားအဖြစ် ပါဝင်ခဲ့ပြီးမှ လိဒ်ယူနိုက်တက်နဲ့ပွဲမှာ ခြေကျင်းဝတ် ဒဏ်ရာရခဲ့တာပါ။ ဒါဟာ တောက်လျှောက် တိုးတက်လာတဲ့ သူ့ရဲ့ ကစားသမားဘဝ ပထမဆုံးအကြိမ် ကာလရှည် အနားယူရမှု ဖြစ်လာခဲ့ကာ ဟာဗေးဟာ စိတ်ဓါတ်ပိုင်းမှာ အတော်လေး ရင့်ကျက်လာခဲ့ပါတယ်။\n\n ဒဏ်ရာက ပြန်သက်သာလာချိန်မှာ ကြံ့ခိုင်မှု ရာနှုန်းပြည့် ကောင်းမွန်ရေးကို ဦးစားပေးခဲ့တဲ့ ဟာဗေးဟာ အခုဆိုရင် ရာသီသစ်အတွက် အကောင်းဆုံး အနေအထားကို ရနေပါပြီ။",
"btext2":"BBC Sport က ဖော်ပြရာမှာ ” ဖူလ်ဟမ်အတွက် ကစားပေးခဲ့ပြီး လီဗာပူးနဲ့ ပရီးမီးယားလိဂ်မှာ ကစားခဲ့တယ်။ သူဟာ ချန်ပီယံရှစ်ကလပ် ဘလက်ဘန်းအသင်းထံ တစ်ရာသီ အငှားထွက်ခဲ့ပါသေးတယ်။ ဟာဗေးက အခုမှ အသက် ၁၉ နှစ်ပဲ ရှိသေးတာကို မေ့ထားလို့ မရပါဘူး။\n\n မနှစ်ကရာသီ ပြင်းထန်တဲ့ ခြေကျင်းဝတ် ဒဏ်ရာကြောင့် ၅ လလောက် အနားယူခဲ့ရတာက သူ့အတွက် သက်ရောက်မှု ကြီးမားခဲ့ပါတယ်။ ဒဏ်ရာကနေ ပြန်သက်သာလာတော့ အက်ဖ်အေဖလာအဖြစ် ကာဒစ်နဲ့ပွဲမှာ သိပ်လှတဲ့ သွင်းဂိုးကို ရယူသွားနိုင်ခဲ့တယ်။\n\n အင်္ဂလန် ယူ-၂၁ လက်ရွေးစင် အယ်လီးယော့ဟာ ကွင်းလယ်ကော တောင်ပံမှာပါ ကစားနိုင်ပါတယ်။ သူ ဒဏ်ရာ ကင်းနေဖို့ မျှော်လင့်ပြီး ဒီရာသီ လီဗာပူးအသင်းမှာ ပုံမှန်ပွဲထွက်ခွင့်ရ ကစားသမားဖြစ်လာဖို့ ကြိုးစားနေပါတယ် ” လို့ ဖော်ပြခဲ့တာ ဖြစ်ပါတယ်။\n\n လီဗာပူးကွင်းလယ်မှာ ဟန်ဒါဆန်၊ သီယာဂို၊ ဖာဘင်ညိုတို့ကို အဓိက ထုတ်သုံးနိုင်ပေမယ့် မနှစ်က လုပ်ပြခဲ့သလို ဟာဗေးက ပွဲထွက်လူစာရင်းထဲ ထိုးဖောက်နိုင်သလိုမျိုး ရာသီသစ်မှာ ဖြစ်ပေါ်လာမလား စောင့်ကြည့်ရမှာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://library.sportingnews.com/styles/twitter_card_120x120/s3/2022-02/Harvey%20Elliott%20Liverpool%20020622.jpg?itok=q9ai4dM1",
"imgurl2":"https://myan-news.com/wp-content/uploads/2022/06/havey-elliot-lfc-768x485.jpg",
"imgurl3":"no",
"video":"no"
 },
          {"ndate":"June 30, 2022",
"htext":"ဖာမင်နိုကို ပေါင် သန်း ၃၀ ဈေးသတ်မှတ်ပြီး ကွင်းလယ်လူနဲ့ အလဲအထပ် လုပ်လိုတဲ့ ဂျူဗင်တပ်",
"btext1":"ဂျူဗင်တပ်အသင်းဟာ လီဗာပူးတိုက်စစ်မှူး ဖာမင်နိုကို ကွင်းလယ်လူ ရာဘီရော့နဲ့ အလဲအထပ် ပြုလုပ်မယ့် အပြောင်းအရွှေ့အတွက် စိတ်ဝင်စားနေကြောင်း အီတလီသတင်းတွေရဲ့ ဖော်ပြချက်ကို ကိုးကားပြီး မာဆေးဆိုဒ်သတင်းဌာနက ဖော်ပြလာပါတယ်။\n\n ၎င်းတို့ရဲ့ ဖော်ပြချက်မှာတော့ လီဗာပူးအသင်းဟာ ကိတ်တာနဲ့ ရာဘီရော့ကို အလဲအထပ် ပြုလုပ်ဖို့ စိတ်ဝင်စားနေတာပါ။ နှစ်ဦးလုံးဟာ အသက် ၂၇ နှစ် အရွယ်တွေဖြစ်ကာ သက်ဆိုင်ရာ ကလပ်တွေမှာ စာချုပ် ၁ နှစ်ပဲ ကျန်ရှိကြသူတွေ ဖြစ်ပါတယ်။\n\n ဂျူဗင်တပ်ဘက်ကတော့ ကွင်းလယ်လူ နှစ်ဦး ဒဲ့လဲဖို့ စိတ်မဝင်စားပေမယ့် ပေါင် ၁၇ သန်း တန်ကြေးရှိမယ့် ရာဘီရော့ကို ဈေးကွက်အတွင်း ပေါင် သန်း ၃၀ ပမာဏရှိမယ့် ဖာမင်နိုနဲ့ အလဲအထပ် ပြုလုပ်ဖို့တော့ စိတ်ဝင်စားနေတာဖြစ်ပါတယ်။\n\n ဖာမင်နိုဟာ လီဗာပူးနဲ့ စာချုပ် ၁ နှစ်ပဲကျန်တဲ့ စီနီယာ ကစားသမားတွေထဲက တစ်ဦးဖြစ်ပြီး စာချုပ်သစ် မသေချာသေးသူပါ။ ဒါပေမယ့်လို့ နည်းပြ ယာဂင်ကလော့ပ်နဲ့ လီဗာပူးအသင်းဖော်တွေကြားမှာ ဖာမင်နိုက သြဇာရှိ အသင်းသားတစ်ဦး ဖြစ်နေဆဲဖြစ်ကာ ရာသီသစ်မှာ နေရာပြောင်းကစားရမယ်လို့ သတင်းကြီးနေပါတယ်။",
"btext2":"ရာဘီရော့ကတော့ ဒီနွေမှာ ချန်ပီယံလိဂ်ပြိုင်ပွဲဝင် ပရီးမီးယားလိဂ်ကလပ် တစ်သင်းထံ ပြောင်းဖို့ကို စိတ်ဝင်စားနေတာပါ။ သူဟာ နည်းပြဟောင်း တူချယ်ရှိရာ ချယ်ဆီးအသင်းနဲ့ သတင်းထွက်ထားတာဖြစ်ကာ လီဗာပူးကို ပြောင်းဖို့ကိုလည်း စိတ်ဝင်စားမယ်လို့ သိရတယ်။\n\n ဒါပေမယ့်လို့ ဒီသတင်းတွေဟာ အီတလီကလာတဲ့ ဖော်ပြချက်တွေဖြစ်ပြီး လီဗာပူးသတင်းထောက်တွေကတော့ အသင်းဟာ ကိတ်တာကို စာချုပ်သစ်ပေးမှာဖြစ်ပြီး ရာသီသစ်မှာ နံပါတ် ၁၀ နေရာကနေ ဖာမင်နိုကို အသုံးပြုမယ်လို့ ဖော်ပြနေကြတာဖြစ်တယ်။\n\n ၂၀၁၅ မှာ ဟော့ဖန်ဟိမ်းကနေ လီဗာပူးကို ပေါင် ၂၉ သန်းနဲ့ ရောက်ရှိလာတဲ့ ဖာမင်နိုဟာ လက်ရှိ လီဗာပူးအသင်းမှာ ဟန်ဒါဆန်၊ မီလ်နာပြီးနောက် တတိယမြောက် စီနီယာ အသင်းသားဖြစ်ပါတယ်။\n\n ဖာမင်နိုရဲ့ နည်းစနစ်ပိုင်း ကောင်းမွန်မှုတွေဟာ လေ့ကျင့်ရေးကွင်းမှာ အသင်းဖော်တွေအပေါ် လွှမ်းမိုးမှုကြီး ရှိသူဖြစ်သလို မာနေးကို လက်လွတ်ထားရတာကြောင့် အဓိက တိုက်စစ်သမား တစ်ဦးကို လီဗာပူးဘက်က ထပ်မံ လက်လွတ်ခံဖွယ် မရှိတာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/bobby-juve-1024x575.jpg",
"imgurl2":"https://myan-news.com/wp-content/uploads/2022/03/611392022-768x436.jpg",
"imgurl3":"no",
"video":"no"
 },
         {"ndate":"June 30, 2022",
"htext":"ပရိသတ်တွေ သတိမပြုမိပေမယ့် အပြောင်းအရွှေ့မှာ မာနေးအတွက် အလျော့ပေးခဲ့တဲ့ လီဗာပူး",
"btext1":"လီဗာပူးအသင်းဟာ တိုက်စစ်မှူး မာနေးကို ဘိုင်ယန်မြူးနစ်ထံ ပေါင် ၃၅ သန်းနဲ့ ရောင်းထုတ်ခဲ့ပြီဖြစ်ကာ ရာသီသစ်မှာတော့ သွေးသစ်လောင်းထားတဲ့ တိုက်စစ်ကြောင်းနဲ့ စိန်ခေါ်မှုတွေကို ရင်ဆိုင်သွားတော့မှာပါ။\n\n လီဗာပူးနဲ့ မာနေး အပြောင်းအရွှေ့ဟာ နှစ်ဘက် Win Win အခြေအနေ ဖြစ်ခဲ့ပေမယ့် ကလပ်ဘက်က ကစားသမားအပေါ် လေးစားစိတ်နဲ့ အတော်လေး အလျော့ပေးတဲ့ အပြောင်းအရွှေ့ကိစ္စ စီမံပေးခဲ့ပါတယ်။\n\n ရာသီကြိုမှာ မာနေးနဲ့ စာချုပ်သစ် သက်တမ်းတိုးဖို့ နွေအပြောင်းအရွှေ့ ဦးစားပေးအဖြစ် ကွင်းလယ်လူသစ် ရှာဖွေဖို့ဟာ လီဗာပူးရဲ့ ဦးစားပေးဖြစ်ခဲ့တယ်။ ဒါပေမယ့်လို့ ချန်ပီယံလိဂ်ဖိုင်နယ်အပြီး မာနေးရဲ့ ထွက်ခွင့်တောင်းဆိုမှုဟာ ကလပ်ရဲ့ အစီအစဉ်တွေကို အပြောင်းအလဲ ဖြစ်စေခဲ့ပါတယ်။",
"btext2":"အသင်းဟာ စာချုပ် ၁ နှစ်ပဲကျန်တဲ့ မာနေးကို ပေါင် ၄၂.၅ သန်းနဲ့ ရောင်းထုတ်ပေးဖို့ စီစဉ်ခဲ့ပေမယ့် ဘိုင်ယန်မြူးနစ်ဘက်က အဲ့ပမာဏကို မပေးလိုခဲ့ပါဘူး။ လီဗာပူးအသင်းဟာ ကနဦး ပြောင်းရွှေ့ကြေး ပေါင် ၂၇ သန်းပဲရမယ့် ဘိုင်ယန်ရဲ့ တတိယမြောက် ကမ်းလှမ်းမှုကို လက်ခံပေးခဲ့ပါတယ်။\n\n တူညီတဲ့ ဈေးကွက်ထဲမှာပဲ စာချုပ်တစ်နှစ်ပဲကျန်တဲ့ ၂၅ နှစ်အရွယ် မန်စီးတီး တိုက်စစ်မှူး ဂျေးဆုအတွက် အာဆင်နယ်က ပေါင် ၄၅ သန်း ပေးခဲ့ရသလို ၂၀၂၃ မှာ စာချုပ်ကုန်မယ့် ၂၇ နှစ်အရွယ် စတာလင်အတွက် မန်စီးတီးဘက်က ပြောင်းရွှေ့ကြေး ပေါင် သန်း ၆၀ ဈေးတောင်းဆိုထားတာပါ။\n\n သူတို့က မာနေးထက် ပိုငယ်ပေမယ့် စာချုပ် ၁ နှစ်ပဲကျန်တဲ့ အသက် ၃၄ နှစ်အရွယ် လီဝန်ဒေါစကီးအတွက် ဘိုင်ယန်ဘက်က တောင်းဆိုဈေးက ပေါင် သန်း ၅၀ ဖြစ်ပါတယ်။ တကယ်တမ်းမှာ အသင်းက မာနေးကို တစ်နှစ်ဆက်ထိန်းပြီး အလွတ်နဲ့ပဲ ထွက်ခွင့်ပေးဖို့ထိ စဉ်းစားခဲ့တာပါ။\n\n လီဗာပူးအသင်းက ၂၀၂၀ မှာ ပေါင် ၇.၂၅ သန်းနဲ့ ခေါ်ယူထားတဲ့ မီနာမီနိုအတွက်တောင် ပေါင် ၁၅ သန်း ရအောင် ဈေးတောင်းခဲ့တာကို ကြည့်မယ်ဆိုရင် မာနေးအတွက် အများကြီး တောင်းဆိုခွင့်ရှိခဲ့ပါတယ်။ ဒါပေမယ့် ကလပ်ရဲ့ ဂန္တဝင်တစ်ဦးဖြစ်သူ မာနေးရဲ့ ဆန္ဒအတိုင်း သူထွက်ခွာနိုင်ရေး လိုက်လျောမှုတွေ ပြုလုပ်ပေးခဲ့တာဖြစ်ပါတယ်။\n\n မာနေးဘက်က ကြည့်မယ်ဆိုရင် သူဟာ လီဗာပူးမှာ ဆက်နေမယ်ဆိုရင် ကောင်းမွန်တဲ့ စာချုပ်တစ်ခုကို ရဦးမှာဖြစ်ပါတယ်။ သူ့ရဲ့ နောက်ဆုံး စာချုပ်မှာရထားတဲ့ တစ်ပတ်လုပ်ခ ပေါင် ၁၈၀၀၀၀ ထက် ပိုများတဲ့ ပေါင် ၂၅၀၀၀၀ ခွဲလောက်အထိ ရနိုင်ဖို့ ရှိခဲ့တာပါ။ ဒါပေမယ့် စိန်ခေါ်မှုသစ်တွေ ရှာဖွေဖို့ကို မာနေးက ရွေးချယ်ခဲ့တယ်။",
"btext3": "” သိပ်ကောင်းတဲ့ လူတွေနဲ့ ပရိသတ်တွေရှိတဲ့ လီဗာပူးမှာ ကျနော် အံ့သြဖို့ကောင်းတဲ့ ၆ နှစ်တာ ကာလကို ဖြတ်သန်းခဲ့တာပါ။ ကျနော် ထွက်သွားမယ်ဆိုတော့ သူတို့တွေ မပျော်ကြပါဘူး။ ဒါပေမယ့် ဒါက ဘဝရဲ့ အစိတ်အပိုင်းပါပဲ။ ကျနော် စိန်ခေါ်မှုသစ်တွေကို ရင်ဆိုင်ဖို့ လိုပါတယ် ” လို့ မာနေးက နှုတ်ဆက်ခဲ့ပါတယ်။\n\n မာနေးရဲ့ အပြောင်းအရွှေ့ အပြီးမှာ အချို့သော ပရိသတ်တွေက ဒါတွေက ဆာလာကြောင့်လို့ ရိုးစွပ်မှုတွေ လုပ်ခဲ့ကြပါသေးတယ်။ ဒါပေမယ့်လို့ ပရော်ဖက်ရှင်နယ်တွေဖြစ်တဲ့ ဆာလာနဲ့ မာနေးတို့ဟာ ပြိုင်ဆိုင်မှုတွေ ရှိခဲ့ရင်တောင် သူတို့ရဲ့ ပြိုင်ဆိုင်မှုတွေဟာ အသင်းအတွက် ကောင်းဖို့ဖြစ်လာခဲ့ပါတယ်။\n\n မာနေးဟာ ဘိုင်ယန်မြူးနစ်နဲ့ ၃ နှစ် စာချုပ်ချုပ်ဆိုခဲ့ပါပြီ။ သူဟာ ဘွန်ဒက်လီဂါမှာ တစ်ပတ်လုပ်ခ ပေါင် ၃၂၈၀၀၀ ရရှိမှာဖြစ်ပါတယ်။ အနာဂတ်မှာ ဘာဖြစ်လာမယ်ဆိုတာ မပြောနိုင်ပေမယ့် လီဗာပူးအသင်းဟာ မာနေး နေရာ အစားထိုးရေး နူးညက်စ်ကို ပေါင် ၈၅ သန်း အကုန်အကျခံ ပြန်လည် ခေါ်ယူထားခဲ့ပြီဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/06/mane-lewon-bayern.jpg",
"imgurl2":"https://myan-news.com/wp-content/uploads/2022/06/ward-lfc-sipporters-768x471.jpg",
"imgurl3":"https://myan-news.com/wp-content/uploads/2022/06/mane-bayern-lfc-salary-768x425.jpg",
"video":"no"
 },
         {"ndate":"June 30, 2022",
"htext":"ဒီနွေမှာ လီဗာပူးက ဘာလို့ ဘယ်လင်ဟမ်ကို ခေါ်လို့မရနိုင်တာလဲ?",
"btext1":"ဒီနွေအပြောင်းအရွှေ့မှာ လီဗာပူးအသင်းက ဘယ်လင်ဟမ်နဲ့ သတင်းကြီးတွေ ထွက်နေပေမယ့် ခေါ်ယူနိုင်မှာ မဟုတ်ပါဘူး။ အဲ့အတွက် အကြောင်းရင်း နှစ်ခုရှိပါတယ်။\n\n ပထမအချက်က ရိုးရှင်းပါတယ်။ ဒေါ့မွန်ဘက်က မရောင်းတာပါ။ ဒေါ့မွန်ဟာ တစ်ရာသီမှာ အဓိက ကစားသမား တစ်ဦးထက် ပိုမရောင်းတဲ့ပေါ်လစီကို ကိုင်ဆောင်ထားပါတယ်။ ၂၀၂၁ တုန်းက ဆန်ချိုကို ထွက်ခွင့်ပေးခဲ့ပေမယ့် အဓိက ကစားသမားတွေကို ဆက်ထိန်းခဲ့တယ်။\n\n ဒီနွေမှာတော့ ဟာလန်းကို မန်စီးတီးထံ ပေါင် ၅၁ သန်းနဲ့ ရောင်းထုတ်ထားတာကြောင့် နောက်ထပ် ကြယ်ပွင့် ကစားသမားကို လုံးဝ ထွက်ခွင့်ပေးမှာ မဟုတ်ပါဘူး။ ဒါကြောင့်ပဲ ဘယ်လင်ဟမ် ၂၀၂၃ ဆိုပြီး ကြွေးကြော်မှုတွေ ထွက်ပေးနေတာပါ။",
"btext2":"ဒုတိယ အကြောင်းရင်းက ချိန်သားမကိုက်တာပါပဲ။ ၂၀၂၂-၂၀၂၃ ဘောလုံးရာသီ ရာသီဝက်မှာ ကမ္ဘာဖလားပြိုင်ပွဲ ရှိနေတာဖြစ်ပါတယ်။ ကာတာမှာ သက်ဆိုင်ရာ လက်ရွေးစင် အသင်းတွေနဲ့အတူ ပွဲထွက်ခွင့်ရရေး ကစားသမားတွေက ပုံမှန်ပွဲထွက်ခွင့် ရလိုပါတယ်။\n\n ဘယ်လင်ဟမ်ဟာ အင်္ဂလန်အသင်းမှာ ဟန်ဒါဆန်၊ ဒီကလန်ရိုက်၊ ကယ်ဗင် ဖီလစ်၊ မေဆန်မောင့် တို့နဲ့ ကွင်းလယ်တစ်နေရာအတွက် ပြိုင်ဆိုင်နေရတာပါ။ အခြားသော ကွင်းလယ်လူတွေဟာ သက်ဆိုင်ရာကလပ်တွေမှာ အဓိက ပွဲထွက်သူတွေဖြစ်တာကြောင့် ဘယ်လင်ဟမ်ဟာ ဒေါ့မွန်က သူ့ရဲ့ အနေအထားကို လက်လွတ် မခံလိုပါဘူး။\n\n ဒီနှစ်ချက်ကြောင့်ပဲ လီဗာပူးက ဒီနွေမှာ ဘယ်လင်ဟမ်ကို ခေါ်ယူဖို့ မဖြစ်နိုင်တာပါ။ ဒါပေမယ့် နောက်နှစ်နွေမှာ ခေါ်ယူဖို့ဆိုရင်လည်း မလွယ်လှပါဘူး။",
"btext3": "ဒေါ့မွန်ဘက်က အသက် ၁၉ နှစ်အရွယ် ကွင်းလယ်လူအတွက် ယူရို သန်း ၁၂၀ တောင်းဆိုမှာပါ။ နောက်ပြီး ရီးရဲလ်မက်ဒရစ်၊ ယူနိုက်တက်လို ကလပ်တွေကလည်း ဘယ်လင်ဟမ်ကို ခေါ်ယူလိုနေသေးတာပါ။ ဘယ်လင်ဟမ်ကို ခေါ်ယူရေးဟာ စိန်ခေါ်မှုတော့ များပါတယ်။\n\n သတင်းကောင်းကတော့ ဘယ်လင်ဟမ် ကိုယ်တိုင်က လီဗာပူးအသင်းထံ ပြောင်းရဖို့ စိတ်ဝင်စားပါတယ်။ လက်ရှိ လီဗာပူးအသင်းဟာ မကြာခင်မှာ သွေးသစ်လောင်းဖို့ လိုအပ်နေပြီး ဘယ်လင်ဟမ်က ယာဂင်ကလော့ပ် လက်အောက်မှာ အဓိက ပွဲထွက်ခွင့် ရနိုင်သူဖြစ်ပါတယ်။\n\n ၂၀၁၇ တုန်းက လီဗာပူးအသင်းဟာ လေဗာကူဆင်မှ ကွင်းလယ်လူ Julian Brandt ကို ချိတ်ဆက်ခဲ့ဖူးပါတယ်။ ဒါပေမယ့် ကွင်းလယ်လူက ၂၀၁၈ ကမ္ဘာဖလားမှာ ဂျာမနီအတွက် ပါဝင်ပေးနိုင်ရေး ပုံမှန်ပွဲကစားခွင့် ရလိုတာကြောင့် လီဗာပူးကို ငြင်းဆန်ခဲ့ဖူးတာ ဖြစ်ပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/06/bell-klopp-lfc.jpg",
"imgurl2":"https://myan-news.com/wp-content/uploads/2022/06/hendo-bell-768x432.jpg",
"imgurl3":"https://myan-news.com/wp-content/uploads/2022/06/klopp-cup-768x470.jpg",
"video":"no"
 },
        {"ndate":"June 30, 2022",
"htext":"ကာတစ်ဂျုံးကို ကလော့ပ် စင်တင်ပေးနိုင်မယ့် မျှော်လင့်ထားပြီး ကမ်းလှမ်းမှု ၂ ခုကို ငြင်းဆန်ခဲ့တဲ့ လီဗာပူး",
"btext1":"လူငယ်ကစားသမားတွေဟာ တောက်ပလာဖို့ ကံနည်းနည်းကောင်းဖို့ လိုအပ်ပါတယ်။ မှန်ကန်တဲ့ အခိုက်အတန့်တွေမှာ ပွဲကစားဖို့ အခွင့်အရေးရလာချိန် ပါဝင်ပေးဖို့ အဆင်သင့် ရှိနေတာမျိုးဖြစ်ပါတယ်။\n\n လီဗာပူးသတင်းထောက် Neil Jones က ဖော်ပြရာမှာ မနှစ်ကနွေမှာ အက်စတွန်ဗီလာက ဂျုံးကို အပြီးသတ် ခေါ်ယူနိုင်ရေးအတွက် ပေါင် ၁၅ သန်းနဲ့ ကမ်းလှမ်းခဲ့သလို လိဒ်ယူနိုက်တက်ကလည်း ချိတ်ဆက်ခဲ့ပေမယ့် အသင်းက ပယ်ချခဲ့တာဖြစ်ပါတယ်။\n\n လီဗာပူးက ဂျုံးအပေါ် အတော်လေး မျှော်လင့်ခဲ့ပေမယ့် မနှစ်က ဘောလုံးရာသီမှာ ဖျားနာမှု၊ ကိုဗစ်တွေကြောင့် ပုံမှန်ပွဲထွက်ပေးနိုင်ရေး ကွင်းလယ်လူက ရုန်းကန်ခဲ့ရပါတယ်။ ဒါဟာ စီနီယာပွဲကစားခွင့် ၇၅ ပွဲ ပြည့်တော့မယ့် အသက် ၂၁ နှစ်အရွယ် ကာတစ်ဂျုံးအတွက် စိတ်ပျက်စရာ ကောင်းခဲ့ပါလိမ့်မယ်။\n\n လာမယ့်ရာသီမှာတော့ ဂျုံးဟာ အားလုံးရဲ့ ပိုမို စောင့်ကြည့်မှုတွေ ခံရပါတော့မယ်။ လီဗာပူးအဝတ်လဲခန်းရဲ့ ပုံမှန် အဖွဲ့သားဖြစ်တဲ့ သူဟာ အသင်းရဲ့ အကယ်ဒမီကနေ စီနီယာအဆင့်ကို ရောက်လာတဲ့ ကောင်းမွန်တဲ့ နောက်ခံတစ်ခုကို ပိုင်ဆိုင်ထားသူဖြစ်တယ်။",
"btext2":"မျက်လုံး ဒဏ်ရာကြောင့်နဲ့ ကိုဗစ် ကူးစက်ခံရမှုတွေကြောင့် ၂ လနီးပါး လေ့ကျင့်ရေး မဆင်းနိုင်ခဲ့တဲ့ ကာတစ်ဂျုံးဟာ ကွင်းလယ်လူတွေအတွင်း ဦးစားပေးခံရမှုမှာ နံပါတ် ၅ နေရာထိ ရောက်ရှိသွားခဲ့ပါတယ်။ ကလေ့ာပ်က ဂျုံးဟာ ခြေစွမ်းတည်ငြိမ်ရေး လုပ်ပြရမှာဖြစ်ကြောင်းနဲ့ သူ့ထံကနေ အများကြီး မျှော်လင့်ထားကြောင်းကိုပါ ထုတ်ပြောခဲ့ပါသေးတယ်။\n\n ဘရန့်ဖိုဒ့်နဲ့ပွဲမှာ သွင်းဂိုးရယူခြင်း၊ ပေါ်တိုနဲ့ ချန်ပီယံလိဂ်ပွဲမှာ ဂိုးထောက်ပံ့မှုကို hat-trick ထိ လုပ်နိုင်ခြင်းနဲ့ ကာရာဘောင်း ဆီမီးဖိုင်နယ် ဒုတိယအကျော့မှာ အာဆင်နယ်ကို အနိုင်ယူခြင်းတွေမှာ ဂျုံးက အတော်လေး တောက်ပခဲ့ပါတယ်။ အခုချိန်မှာတော့ ဂျုံးဟာ ခြေစွမ်း တည်ငြိမ်မှုတွေကို စတင်ပြသရတော့မှာဖြစ်ပါတယ်။\n\n ကာတစ်ဂျုံးဟာ လီဗာပူး စီနီယာအသင်းမှာ ထဲထဲဝင်ဝင် ပါဝင်ခဲ့တာ ၂ ရာသီခွဲကြာ ရှိခဲ့ပါပြီ။ လာမယ့်ရာသီကတော့ သူဟာ အသင်းအတွက် ဘာလုပ်ပြနိုင်သလဲဆိုတာ သက်သေပြရတော့မယ့် အချိန်အခါကို ရောက်လာခဲ့ပါပြီလို့ Neil Jones က ထုတ်ဖော်ခဲ့တာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/jones-klopp-lfc-1024x571.jpg",
"imgurl2":"https://myan-news.com/wp-content/uploads/2022/06/jones-red-lfc-768x444.jpg",
"imgurl3":"no",
"video":"no"
 },
      
       {"ndate":"June 30, 2022",
"htext":"ဆန်းတိုစ့်ရဲ့ ဘရာဇီး တိုက်စစ်သမားနဲ့ အပြောင်းအရွှေ့ သတင်းထွက်လာတဲ့ လီဗာပူး",
"btext1":"ဘရာဇီးသတင်းတွေမှာတော့ လီဗာပူးအသင်းဟာ မမျှော်လင့်ထားတဲ့ အပြောင်းအရွှေ့ တစ်ခုကို လုပ်ဆောင်တေ့ာမယ်လို့ ဖော်ပြနေပါတယ်။\n\n ဘရာဇီးရုပ်သံ အစီအစဉ်တင်ဆက်သူဖြစ်တဲ့ Milton Neves ကနေပြီး ဆန်းတိုစ့်အသင်း လူငယ်တိုက်စစ်သမား Marcos Leonardo က လီဗာပူးအသင်းထံ ပြောင်းရွှေ့တော့မယ်ဆိုတဲ့ သတင်းကို ဖော်ပြခဲ့တာပါ။\n\n Neves က “ မနေ့က Corinthians အသင်းက ဆန်းတိုစ့် ကောင်လေးကို ရှုံးခါနီလေးကနေ ကပ်လွတ်သွားခဲ့တယ်။ မာကိုစ့် လီယိုနာဒိုက လီဗာပူးကို ရောက်တော့မှာပါ။ ဒီကောင်လေးက ရိုမာရီယို လက်သစ်လေးပါ ” လို့ ထုတ်ပြောခဲ့တာ ဖြစ်ပါတယ်။",
"btext2":"လီယိုနာဒိုဟာ ဆန်းတိုစ့် စီနီယာအသင်းမှာ ခြေစွမ်းပြနေတဲ့ တိုက်စစ်သမားဖြစ်ပါတယ်။ သူဟာ ဒီရာသီ ၃၁ ပွဲမှာ ကိုယ်တိုင် ၁၂ ဂိုး သွင်းထားပြီး စုစုပေါင်း ၉၄ ပွဲမှာ ၂၅ ဂိုး သွင်းယူထားသူ ဖြစ်ပါတယ်။\n\n အသက် ၁၉ နှစ်အရွယ် လီယိုနာဒိုကို အင်္ဂလန်အသင်းတွေ လိုက်နေတယ်ဆိုတာကို တောင်အမေရိက ဘောလုံးသုံးသပ်သူ Veloso က ထုတ်ပြောထားခဲ့တယ်။ အခုလို လီဗာပူးနာမည်တပ်ပြီး ဖော်ပြခံရတာက ပထမအကြိမ် ဖြစ်ပေမယ့် အရမ်းကြီး အလေးအနက် သဘော ပြောဆိုခဲ့တာ မဟုတ်ပါဘူး။\n\n တိုက်စစ်သမားကတော့ တရက်မှာ ပရီးမီးယားလိဂ်ထံ ပြောင်းရွှေ့ ကစားလိုတယ်လို့ ထုတ်ပြောထားတယ်။ ဒီနှစ်တွေအတွင်း လီဗာပူးအသင်းဟာ စပိန်နဲ့ ပေါ်တူဂီ အနွယ်တွေကတစ်ဆင့် တောင်အမေရိက ကစားသမားတွေကို အဓိက ခေါ်ယူလာနေခဲ့ပါတယ်။\n\n သိရသလောက်က လီယိုနာဒိုရဲ့ စာချုပ်ပါကြေးက ပေါင် ၅၁ သန်း ထိ ရှိပေမယ့် လီဗာပူးက ပေါင် ၁၀-၁၂ သန်း ဝန်းကျင်နဲ့ ခေါ်ယူနိုင်မယ်လို့ ဖြစ်ပါတယ်။",
"btext3": "no",
"imgurl1":"https://myan-news.com/wp-content/uploads/2022/06/leonardo-lfc-1024x567.jpg",
"imgurl2":"https://myan-news.com/wp-content/uploads/2022/06/leonardo-lfc-brazil-768x443.jpg",
"imgurl3":"no",
"video":"no"
 },
       {"ndate":"June 30, 2022",
"htext":"ဘယ်လင်ဟမ် ထက်စာရင် လီဗာပူးတို့ ပစ်မှတ်ထားသင့်တဲ့ ကွင်းလယ်လူ ၂ ဦးကို ပြောပြလိုက်တဲ့ ဂလင်းဂျွန်ဆင်",
"btext1":"လီဗာပူး နောက်ခံလူဟောင်း ဖြစ်သူ ဂလင်းဂျွန်ဆင်က သူ့ရဲ့ အသင်းဟောင်း အနေနဲ့ လာမည့်နှစ် နွေရာသီမှာ ဘိုရပ်ရှားဒေ့ါမွန်ရဲ့ ဂျူ့ဘယ်လင်ဟမ် ထက်စာရင် ၎င်းတို့ ပစ်မှတ်ထားသင့်တဲ့ ကွင်းလယ်လူ ၂ ဦး ရှိတယ်လို့ ဆိုလိုက်ပါတယ်။\n\n လီဗာပူး အသင်းဟာ ဒီနွေရာသီ အပြောင်းအရွေ့မှာ ခြေသွက်လက်သွက် လှုပ်ရှားလျက် ရှိနေပြီး ဒါ၀င်နူးနက် ဖေဘီယိုကာဗယ်ဟို ကယ်ဗင်ရမ်ဆေး တို့ကို ခေါ်ယူအားဖြည့်ထားခဲ့ပြီး ဖြစ်ပါတယ်။\n\n ဒီရက်ပိုင်းမှာ လီဗာပူးနဲ့ ပက်သက်ပြီး ထွက်ပေါ်နေတဲ့ သတင်းတွေကတော့ အန်ဖီးကလပ် အနေနဲ့ ကွင်းလယ်လူ တစ်ဦး ခေါ်ယူဖို့ လိုအပ်နေတယ် ဆိုတာပါပဲ။\n\n လီဗာပူးဟာ ဒေါ့မွန်စတား ဘယ်လင်ဟမ်ကို ခေါ်ယူဖို့ စိတ်၀င်စားနေပေမယ့် လာမည့် ၂၀၂၃ ခုနှစ် မှသာ ကွင်းလယ်လူ တစ်ဦးကို အဓိက ခေါ်ယူရန် ကြိုးပမ်းသွားဖို့ ရှိနေပါတယ်။\n\n ဒေါ့မွန်ဟာ လာမည့် နွေရာသီမှာ ရောင်းချသွားဖို့ ရှိနေတဲ့ ဘယ်လင်ဟမ် အတွက် ယူရိုသန်း ၁၂၀ သတ်မှတ်ထားတယ်လို့ သိရပါတယ်။",
"btext2":"ဘယ်လင်ဟမ်ကို လီဗာပူးတို့ ချိတ်ဆက်လျက် ရှိနေပေမယ့်လည်း ဂျွန်ဆင်က လီဗာပူးနဲ့ အံ၀င်ခွင်ကျဖြစ်မယ့် အခြား ကွင်းလယ်လူ ၂ ဦး ရှိနေတယ်လို့ ပြောလိုက်ပါတယ်။\n\n လီဗာပူး ညာနောက်ခံလူဟောင်းက ၀က်ဟမ်း ရဲ့ ဒန်ကလန်ရိုက်စ် နဲ့ အင်တာမီလန်ရဲ့ ဘာရယ်လာ တို့ဟာ သူ့အသင်းဟောင်း အတွက် အရမ်းကောင်းတဲ့ ကွင်းလယ် ကစားသမား ခေါ်ယူမှု ဖြစ်လာလိမ့်မယ်လို့ ယုံကြည်နေပါတယ်။\n\n ဂျွန်ဆင်က “အခုချိန်မှာတော့ ကျွန်တော်ဟာ ဒန်ကလန်ရိုက်စ်ကို ခေါ်ယူဖို့ ကြိုးစားသွားမှာပါ။ လာမည့် ၂ နှစ်လောက်မှာ ဂျော်ဒန်ဟန်ဒါဆန်ဟာ ဆာဒီယိုမာနေး လိုမျိုးပဲ လီဗာပူး ကနေ ထွက်ခွာသွားဖို့ ရှိနေပါတယ်။\n\n ကျွန်တော် ကတော့ ဒန်ကလန်ရိုက်စ်ဟာ ဒီ role နဲ့ လုံး၀ကို အံ၀င်ခွင်ကျ ဖြစ်လိမ့်မယ်လို့ ထင်ပါတယ်။” လို့ ဆိုလိုက်ပါတယ်။\n\n အင်တာ ကွင်းလယ်လူ ဘာရယ်လာနဲ့ ပက်သက်ပြီး ဂျွန်ဆင်က “သူဟာ လီဗာပူး အတွက် ကောင်းမွန်တဲ့ အားဖြည့်မှု ဖြစ်လာလိမ့်မယ်လို့ ထင်ပါတယ်။ သူဟာ စီးရီးအေမှာ ဂိုးတွေ သွင်းယူကာ ဂိုးဖန်တီးမှုတွေ လုပ်နိုင်ခဲ့သူ ဖြစ်ပါတယ်။",
"btext3": "ကွင်းလယ်လူ တစ်ဦး အနေနဲ့ ဒီလို လုပ်နိုင်ဖို့ ဆိုတာ မလွယ်ကူပါဘူး။ ဒါပေမယ့်လည်း သူဟာ ဒါကို ပရီးမီးယားလိဂ် မှာတော့ လုပ်ပြထားတာတော့ မရှိပါဘူး။\n\n ကစားသမား တစ်ဦးဟာ နည်းစနစ်ပိုင်းမှာ တအားကို ကောင်းပြီး ဂိုးလည်း သွင်းနိုင်သလို ဂိုးဖန်တီးမှုလည်း ပုံမှန် လုပ်နိုင်တယ် ဆိုရင် သူတို့ အနေနဲ့ ပရီးမီးယားလိဂ်မှာ သိပ်ပြီး ရုန်းကန်ရဖို့ မရှိပါဘူး။\n\n အသင်းရဲ့ သွင်းဂိုးတွေ အတွက် ကူညီပေးနိုင်မယ့် ကစားသမားတွေ ကွင်းထဲမှာ ပိုများများ ရှိလေလေ squad အတွက် ကောင်းလေလေ ပါပဲ။” လို့ ဆိုလိုက်ပါတယ်။\n\nCredit: SM",
"imgurl1":"https://sportsmyanmar.com/wp-content/uploads/2022/06/received_328413846161408-735x400.jpeg",
"imgurl2":"https://sportsmyanmar.com/wp-content/uploads/2022/06/16388820923378-300x169.jpg",
"imgurl3":"https://sportsmyanmar.com/wp-content/uploads/2022/06/TALKSPORT-KLOPP-BARELLA-300x200.jpg",
"video":"no"
 },
       {"ndate":"June 30, 2022",
"htext":"ဘယ်လင်ဟမ် သန်း ၁၂၀၊ နံပါတ် ပြောင်းမယ့် ဟာဗေး၊ နီကိုးအတွက် ပယ်ချခြင်းနဲ့ လီဗာပူးသတင်းတိုများ",
"btext1":"လီဗာပူး လူငယ်ကြယ်ပွင့် ဟာဗေး အယ်လီးယော့ဟာ လာမယ့် ဘောလုံးရာသီမှာတော့ ကျောနံပါတ် ၆၇ ကနေပြီး ကျောနံပါတ် ၁၉ ကို ပြောင်းလဲ ဝတ်ဆင်ပါမယ်။ အဆိုပါ နံပါတ်ကို နောက်ဆုံး ဝတ်ဆင်ခဲ့သူ နှစ်ဦးက ခံစစ်မှူး ခါဘတ်နဲ့ တိုက်စစ်မှူး မာနေးတို့ ဖြစ်ပါတယ်။\n\n မနှစ်က နွေအပြောင်းအရွှေ့မှာ အက်စတွန်ဗီလာနဲ့ လိဒ်ယူနိုက်တက်တို့ဟာ ကွင်းလယ်လူ ကာတစ်ဂျုံးအတွက် ပေါင် ၁၅ သန်းဖြင့် ကမ်းလှမ်းခဲ့ပြီး လီဗာပူးဘက်က ပယ်ချခဲ့ပါတယ်။\n\n ပရီးမီးယားလိဂ် တန်းတက်ကလပ် နော်တင်ဟမ် ဖောရက်စ်က လီဗာပူးအသင်းမှ အသက် ၂၁ နှစ်အရွယ် ဝေလ်း လက်ရွေးစင် နီကိုး ဝီလီယမ်အတွက် ပေါင် ၁၅ သန်းဖြင့် ကမ်းလှမ်းပေမယ့် အသင်းဘက်က ပယ်ချခဲ့တယ်လို့ သိရပါတယ်။",
"btext2":"၂၀၂၃ နွေမှာ ဘယ်လင်ဟမ်ကို ခေါ်ယူလိုတဲ့ ကလပ်ဟာ ပြောင်းရွှေ့ကြေး ယူရို သန်း ၁၂၀ ပေးရမယ်လို့ ဒေါ့မွန်ဘက်က တောင်းဆိုမှာဖြစ်ပါတယ်။\n\n မာနေး၊ မီနာမီနိုတို့ကို ရောင်းထုတ်ထားပြီး အိုရီဂီ၊ ကားရီးယက်စ်တို့ကို ရှင်းထုတ်ထားတဲ့ လီဗာပူးအသင်းဟာ ဒီနွေဈေးကွက်မှာ ပေါင် သန်း ၂၀ အထက် ရောင်းချနိုင်မှု ဆက်ရှိပါက လူသစ် ခေါ်ယူဖို့ အလားအလာ ရှိလာမယ်လို့ တွက်ဆမှုတွေ များပြားနေပါတယ်။\n\n မာဆေးဆိုဒ် သတင်းဌာန Echo ရဲ့ သတင်းထောက် တစ်ဦးက နောက်နှစ်နွေမှာ ဘယ်လင်ဟမ်ကို ခေါ်ယူမယ့် အသင်းကို ဒီနွေမှာ အင်တာမီလန်မှ ဘာရယ်လာအတွက် အရင် ကြိုးစားထားဖို့ တိုက်တွန်းခဲ့ပါတယ်။",
"btext3": "တည်ဆောက်ချိန် ၁ နှစ် ကျန်ရှိနေသေးတဲ့ The Anfield Road တိုးချဲ့မှု အကြမ်းထည် ပုံစံဟာ အတော်လေး ရုပ်ပေါ်လာခဲ့ပါပြီ။ အဆိုပါ ပွဲကြည့်စင် အပြီးမှာတော့ အန်ဖီးကွင်းဟာ ပရိသတ် ဝင်ဆံ့မှု ၆၁၀၀၀ ထိ ရောက်ရှိမှာဖြစ်ပါတယ်။\n\n ကော်နာ ဘရတ်ဒလေဟာ ဘော်တန်အတွက် ပထမဆုံး ကစားရတဲ့ ပွဲစဉ်မှာတင် ဂိုးထောက်ပံ့မှု ၂ ကြိမ် ပြုလုပ်နိုင်ခဲ့ပါတယ်။\n\n လီဗာပူးအသင်းဟာ ဘရာဇီးကလပ် ဆန်းတိုစ့်အသင်းမှ ၁၉ နှစ်အရွယ် တိုက်စစ်မှူး လီယိုနာဒိုကို ပေါင် ၁၂ သန်း ဝန်းကျင်နဲ့ ချိတ်ဆက်နေကြောင်း သတင်းတွေ ထွက်ပေါ်နေပါတယ်။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/06/lfc-8426292022.jpg",
"imgurl2":"https://myan-news.com/wp-content/uploads/2022/06/necho-lfc-fulham-768x473.jpg",
"imgurl3":"https://myan-news.com/wp-content/uploads/2022/06/bell-bar-768x432.jpg",
"video":"no"
 },
      {"ndate":"June 29, 2022",
"htext":" အပိုင်း(၂) Liverpool ရဲ့ ၂၀၂၂-၂၀၂၃ ရာသီ နည်းဗျုဟာ အပြောင်းအလဲ နဲ့ ကစားပုံကို ချဉ်းကပ်လေ့လာခြင်",
"btext1":"ဒီနေရာဟာ ကွင်းလယ် တိုက်စစ်သမားတွေ အရမ်း နှစ်သက်တဲ့ နေရာဖြစ်ပေမယ့် AMF ကောင်းကောင်း မရှိတဲ့ လီဗာပူး မှာတော့ ၄-၃-၃ ကစားကွက်ကို ဒီယာ့ဇ် ၊ နူညက်ဇ် တို့နဲ့ အသုံးပြုမယ် ဆိုရင် ဒီလိုမျိုး ဗလာကွက်တွေ ဖြစ်လာဖို့ အလားအလာ ရှိနေပါတယ် ။\n\n သီယာဂို အယ်ကန်ထရာ ကို တိုက်စစ်ပိုလိုက်ခိုင်း မလား ၊ လူငယ်တွေ ဖြစ်တဲ့ အီးလီးယော့ နဲ့ ကာဗယ်ဟို တို့ကို ထည့်ကစားပြီး တိုက်စစ် တာဝန်ပိုယူခိုင်းမလား ဆိုတာကို ကလော့ ရွေးချယ် ပြင်ဆင်ရမှာပါ ။",
"btext2":"တိုက်စစ် အားသန်တဲ့ ထရန့် အလက်ဇန်းဒါး အာနိုးလ် က အဲ့ဒိ ဗလာကွက်ထဲ ကို လိုက်ဝင် ကစားပြီး ဟန်ဒါဆင် က အာနိုး တက်သွားချိန်မှာ ညာခြမ်းကို ကာဗာပေးပြီး ကစားနိုင်ချေ ရှိတယ်ဆိုတဲ့ အယူအဆလည်း ရှိနေပါတယ် ။\n\n နူညက်ဇ် ၊ လူးဝစ် ဒီယာ့ဇ် တို့နဲ့ ပိုပြီး လိုက်ဖက်တဲ့ ကစားပုံကတော့ ၄-၂-၃-၁ ပါပဲ ။\n\n ဒေါ့မွန် မှာတုန်းက ကလော့ ဟာ ဒီကစားကွက် နဲ့ ပြည်တွင်းမှာ ဘိုင်ယန်မြုးနစ် ကို ဖြုတ်ချခဲ့ပြီး ဥရောပ မှာလည်း ချန်ပီယံလိဂ် ဗိုလ်လုပွဲ အထိ တက်နိုင်ခဲ့ ပါတယ် ။\n\n ဒါပေမယ့် ဒီ ကစားကွက်မှာလည်း အားနည်းချက် အားသာချက်တွေ ရှိနေပါတယ် ။\n\n အားသာချက်တွေကို အရင်ပြောမယ်ဆိုရင်တော့ ကွင်းလယ်မှာ ဟန်ဒါဆင် ၊ အယ်ကန်ထရာ နဲ့ ဖာဘင်ဟို တို့ ထဲက ၂ ယောက်သာ သုံးနိုင်မှာ ဖြစ်တာကြောင့် တယောက်ယောက် ကို အနားပေးထားနိုင်တာ ၊ ကွင်းလယ် အထိုင် ၂ ယောက် ဖြစ်လို့ ခံစစ်ကို ပိုပြီး အားကောင်းစေတာ ၊ နူညက်ဇ် နဲ့ ဒီယာ့ဇ် တို့ အတွက် ပိုပြီး အကျိုး ရှိစေနိုင်တာတွေ ပါပဲ ။\n\n အားနည်းချက် ကတော့ ၂ ခုပဲ ရှိပါတယ် ။ ပထမ တခုက လီဗာပူးမှာ AMF ကောင်းကောင်း မရှိတာပါ ။ ၄-၂-၃-၁ မှာ ကွင်းလယ် တိုက်စစ်သမားက အခရာ ကျပြီး မာရီယို ဂေါ့ဇီ ဟာ ကလော့ ရဲ့ ဒေါ့မွန် အသင်း အောင်မြင်ချိန်မှာ အရေးအပါဆုံး ကစားသမား ဖြစ်ခဲ့ ပါတယ် ။\n\n နူညက်ဇ် နဲ့ ကစားပုံဆင်တဲ့ ဒီယေဂို မီလီတို အင်တာမှာ ကစားခဲ့တုန်းကလည်း AMF ကစားတဲ့ ဝီစလေ ဆနိုက်ဒါ ရဲ့ စွမ်းဆောင်မှုတွေက အများကြီး အရေးပါခဲ့တာပါ ။\n\n လီဗာပူး မှာတော့ ဆနိုက်ဒါ ရော ဂေါ့ဇီ ရော မရှိပါဘူး ။ ဖူလ်ဟမ် ကနေ ခေါ်ထားတဲ့ လူငယ်လေး ကာဗယ်ဟို ကို သုံးနိုင်သလို ဟာဗေး အီးလီးယော့ ကိုလည်း နေရာပေးလို့ ရနိုင်ပါတယ် ။\n\n ဒါပေမယ့် ဒီလူငယ်လေးတွေ ဟာ တရာသီလုံး ကြံ့ခိုင်မှု အပြည့် ၊ စွမ်းရည် အပြည့်နဲ့ ကစားနိုင်ဖို့ မသေချာသလို လုံး၀ အမှားမခံတဲ့ အသင်းကြီးချင်း ရင်ဆိုင်တွေ့တဲ့ ပွဲမျိုးတွေ မှာလည်း ကယ်ဗင် ဒီဘရိုင်းနား ၊ လူကာမိုဒရစ် တို့လို စွမ်းရည်တွေ ထုတ်ပြန်ပြီး သူထင်ကိုယ်ထင် အပြိုင်ကြဲနိုင်ဦး မှာမဟုတ်ပါဘူး ။\n\n ပိုပြီး ဆိုးတဲ့ အချက်က ၄-၂-၃-၁ ဟာ မိုဟာမက် ဆာလာ ရဲ့ လုပ်နိုင်စွမ်းတွေကို ကန့်သတ် လိုက်တာပါပဲ ။\n\n ကွင်းလယ်တိုက်စစ်သမား ပါလာမယ့် ဒီကစားကွက်မှာ နူညက်ဇ် က နောက်ကို ပြန်ဆင်းစရာ မလိုတော့သလို သူ့ရဲ့ ဘယ်ခြမ်းအားသန်မှုကြောင့် ဖြစ်လာနိုင်တဲ့ ဗလာကွက် ပြဿနာကိုလည်း AMF က ဖြေရှင်းပေး မှာပါ ။\n\n ဒါကြောင့် ဆာလာ ဟာ တောင်ပံ သမား အဖြစ်နဲ့သာ နေရဖို့ များနေပြီး အထဲကို ဆွဲဝင်လာရင်လည်း နူညက်ဇ် နဲ့ တွေ့ဖို့ ရှိနေပါတယ် ။\n\n ဆာလာ ဟာ လီဗာပူး ကို ပြောင်းမလာခင်တုန်းက ရိုးမားမှာ ၄-၂-၃-၁ နဲ့ ကစားခဲ့ဖူးပါတယ် ။ အဲ့ဒိ တုန်းက အပတ်တိုင်း ဂိုးသွင်းနေသူက အီဒင် ဒီဇီကို ပါ ၊ မိုဟာမက် ဆာလာ မဟုတ်ခဲ့ပါဘူး ။\n\n ၄-၂-၃-၁ ဟာ ဆာလာ ကို စိတ်ပျက်စေမှာပါ ။\n\n ဒါပေမယ့် ဒီကစားကွက်ဟာ အသင်းနဲ့ စာချုပ် မကျန်တော့ဘဲ ရေသစ်မြေသစ် ကို ပြောင်းရွှေ့ဖို့ စိတ်ကူးရှိနေတဲ့ ဆာလာ ရဲ့ အခန်းကဏ္ဍ ကို လျော့ချဖို့ ဂျာဂင် ကလော့ ပြင်ဆင်နေတာလား ဆိုတာကိုတော့ နည်းပြကြီး ကိုယ်တိုင်ပဲ အသိဆုံး ဖြစ်မှာပါ ။\n\n ကစားကွက် ၂ ခု စလုံးမှာ သူ့နည်း သူ့ဟန် နဲ့ အားသာချက် အားနည်းချက်တွေ ရှိနေပါတယ် ။\n\n လီဗာပူး ရဲ့ အဓိက ပံ့ပိုးမှု လမ်းကြောင်းဖြစ်တဲ့ အာနိုး နဲ့ ရောဘတ်ဆန် တို့ရဲ့ နောက်တန်းအစွန် တိုက်စစ်လိုက်ပါမှုတွေ ကတော့ ဘယ် ကစားကွက်မှာ မဆို အဆင်ပြေနိုင်ပါတယ် ။ ခေါင်းတိုက်ကောင်းတဲ့ ၊ အဆုံးသတ် စွမ်းရည်ကောင်းတဲ့ နူညက်ဇ် နဲ့လည်း လိုက်ဖက် နိုင်ပါတယ် ။\n\n ဒါပေမယ့် နူညက်ဇ် ဟာ ကလော့ ရဲ့ ၄-၃-၃ နဲ့ Gegenpress ကစားပုံကို အံဝင်ဖို့ မသေချာသလို လူးဝစ် ဒီယာ့ဇ် ကလည်း နူညက်ဇ် ဘယ်ခြမ်းထွက်လာချိန်မှာ အတွင်းဝင် ကစားပြီး ပုံမှန် အတိုင်း ခြေစွမ်းပြနိုင်ဖို့ မလွယ်ကူပါဘူး ။\n\n ၄-၃-၃ ကို ကစားမယ်ဆိုရင် ဒီယာ့ဇ် အစား ဂျိုတာ ၊ ဖာမီနို တို့က နူညက်ဇ် နဲ့ ပိုအတွဲမိနိုင်ပါတယ် ။",
"btext3": "၄-၂-၃-၁ ကတော့ ဒီယာ့ဇ် ရော နူညက်ဇ် ကိုပါ အဆင်ပြေစေနိုင်ပြီး ကွင်းလယ်က အမာခံ ၃ ယောက် ကိုလည်း တလှည့်စီ သုံးလို့ရနိုင်ပါတယ် ။\n\n ဒါပေမယ့် မိုဟာမက် ဆာလာ ဆီက သွင်းဂိုးတွေ လျော့သွား နိုင်သလို ကစားသမားရဲ့ စိတ်ပျက်မှု ဟာ အသင်းရဲ့ ပုံစံကိုပါ ကျဆင်းသွားနိုင်တဲ့ အလားအလာရှိနိုင်တာကိုတော့ မေ့ထားလို့ မရပါဘူး ။\n\n ဒါ့အပြင် ကွင်းလယ်တိုက်စစ်သမားကောင်းကောင်း မရှိသေးတာကလည်း ၄-၂-၃-၁ ကို ကလော့ အသုံးပြုဖို့ ရာခိုင်နှုန်း နည်းစေတဲ့ အကြောင်းအရင်း ဖြစ်လာနိုင်ပါတယ် ။\n\n အပြောင်းအလဲ လုပ်တဲ့ ကာလ ဆိုတာ ကလပ် အသင်းတိုင်း မဖြစ်မနေ ကြုံရတဲ့ အရာပါ ။\n\n ဖာဂူဆန် တုန်းကလည်း ဘက်ခမ်း ၊ စခိုး ၊ နဗီးလ် တို့ရဲ့ မျိုးဆက် ကို ရွန်းနီ ၊ ရိုနယ်ဒို တို့ရဲ့ မျိုးဆက်နဲ့ အစားထိုးချိန်မှာ ၃ နှစ်လောက် အမှတ်ပေး ချန်ပီယံဆု နဲ့ ဝေးခဲ့ရဖူးပါတယ် ။\n\n လီဗာပူး ရဲ့ ကျော်ကြားတဲ့ Deadly Trio ဟာ နိဂုန်းချုပ် သွားပါပြီ ။ ကွင်းလယ် ၃ ယောက်ကလည်း ဖာဘင်ဟို က လွဲရင် ကျန်တာတွေ က သက်ကြီးပိုင်း ရောက်နေကြပါပြီ ။ ဆာ+ဖာ+မာ ခေတ်လွန် လီဗာပူး ၊ မျိုးဆက်သစ်တွေနဲ့ လီဗာပူး ကို ဂျာဂင် ကလော့ အခုရာသီက စပြီး ပုံဖော် သွန်းလောင်းတော့မှာပါ ။\n\n ဒီလို ကာလမျိုးမှာ အသင်းရဲ့ တချိန်က အမြင့်ဆုံး စွမ်းဆောင်မှုတွေဟာ အနည်းနဲ့ အများ ကျဆင်းသွားတတ်ပါတယ် ။\n\n များများ ကျမလား နည်းနည်းပဲ ကျမလားဆိုတာကတော့ ဂျာဂင်ကလော့ နဲ့ ကန့်လန့်ကာ နောက်ကွယ်က လီဗာပူး တာဝန်ရှိသူတွေရဲ့ စွမ်းဆောင်ရည် အပေါ်မှာ မူတည်နေမှာပါ . . . . . ။\n\nCredit: SPORTS MYANMAR",
"imgurl1":"https://xyznews.co/wp-content/uploads/2022/06/20220629_162738_0000-1120x450.png",
"imgurl2":"https://xyznews.co/wp-content/uploads/2022/06/maxresdefault-300x169.jpg",
"imgurl3":"https://xyznews.co/wp-content/uploads/2022/06/lksdklfdsklf-300x178.jpg",
"video":"no"
 },
     {"ndate":"June 29, 2022",
"htext":" အပိုင်း(၁) Liverpool ရဲ့ ၂၀၂၂-၂၀၂၃ ရာသီ နည်းဗျုဟာ အပြောင်းအလဲ နဲ့ ကစားပုံကို ချဉ်းကပ်လေ့လာခြင်း",
"btext1":"ဆာဒီယို မာနေး ရဲ့ ထွက်ခွာသွားမှုဟာ လီဗာပူး အသင်းရဲ့ ရဲသုံးဖော် တိုက်စစ်ခေတ်ကို အဆုံးသတ် သွားစေခဲ့ ပါတယ် ။ မိုဟာမက် ဆာလာ ရိုးမား ကနေ ပြောင်းရွှေ့လာခဲ့တဲ့ ၂၀၁၇-၂၀၁၈ ဘောလုံး ရာသီက စတင်ပြီး အတွဲမိခဲ့တဲ့ ဆာလာ ၊ မာနေး နဲ့ ဖာမီနို တို့ ဟာ ဥရောပ ရဲ့ ကြောက်မယ်ဖွယ် ကောင်းတဲ့ တိုက်စစ် အစုအဖွဲ့ ကို ဖော်ဆောင် ပေးခဲ့တာပါ ။\n\n သူတို့ ၃ ယောက်ဟာ တဦးကို တဦး နားလည်မှု အပြည့်နဲ့ အချိတ်အဆက် မိခဲ့ကြပြီး ဖာမီနို ရဲ့ တကိုယ်ကောင်း မဆန်တဲ့ အသင်းစိတ်ဓါတ် ၊ မာနေး နဲ့ ဆာလာ တို့ရဲ့ နေရာပြောင်းလဲ ကစားနိုင်မှုနဲ့ ထိပ်တန်းဆင့် တိုက်စစ် အရည်အသွေးတွေဟာ လီဗာပူး ကို နှစ်ပေါင်း ၃၀ ကျော် ဝေးကွာနေတဲ့ ပရီးမီးယားလိဂ် အမှတ်ပေး ချန်ပီယံဆု အပါအဝင် ၆ ကြိမ်မြောက် ချန်ပီယံလိဂ် ၊ FA Cup နဲ့ လိဂ်ဖလား တွေကို ရရှိစေခဲ့ ပါတယ် ။\n\n ဒါပေမယ့် ပြီးခဲ့တဲ့ ရာသီကစပြီး ရော်ဘတ်တို ဖာမီနို ရဲ့ အခန်းကဏ္ဍ ဟာ လီဗာပူးမှာ တဖြည်းဖြည်း နည်းပါး လာခဲ့ပြီး ဆာလာ နဲ့ မာနေး တို့ကလည်း စာချုပ်သက်တမ်း နောက်ဆုံး ကာလကို ရောက်ရှိနေတာကြောင့် အန်ဖီးလ် က Deadly Trio ရဲ့ ဇာတ်လမ်း ဟာ မကြာခင် အဆုံးသတ်တော့မှာကို ပရိသတ်တွေ စိုးရိမ် ခဲ့ကြပါတယ် ။\n\n ရီးရဲမက်ဒရစ် နဲ့ ချန်ပီယံလိဂ် ဗိုလ်လုပွဲ အပြီးမှာတော့ မာနေး ဟာ သူ့ရဲ့ စိတ်ကူးကို ထုတ်ဖော် ပြောဆို လာခဲ့ပြီး လီဗာပူး ပရိသတ်တွေကို အံ့အားသင့် ဝမ်းနည်း ကြေကွဲ စေခဲ့ပါတယ် ။\n\n အခုချိန်မှာတော့ ၅ နှစ်ကြာ တွဲကစားခဲ့ပြီး ကမ္ဘာ့အကောင်းဆုံး စာရင်းဝင်ခဲ့တဲ့ Trio တိုက်စစ်အတွဲ တခု တခန်းရပ်သွားခဲ့ရ ပါပြီ ။\n\n လီဗာပူးရဲ့ ပဲ့ကိုင်ရှင်ကြီး ဂျာဂင် ကလော့ ဟာ ဒီအခြေအနေတွေကို သိမြင်နေတာကြောင့် ကြိုတင် ပြင်ဆင်မှုတွေ လုပ်ထားခဲ့ ပါတယ် ။\n\n ဇန်နဝါရီတုန်းက ပေါ်တို အသင်းကနေ ပြောင်းရွှေ့လာတဲ့ ဘရာဇီး တောင်ပံ ကစားသမား လူးဝစ် ဒီယာ့ဇ် ဟာ မို+ဖာ+မာ အတွဲရဲ့ နေရာကို အစားထိုးမယ့် ပထမဆုံး ခြေလှမ်းပါ ။\n\n အခုနွေရာသီမှာတော့ ဘင်ဖီကာ ရဲ့ တိုက်စစ်ကြယ်ပွင့် ဒါဝင် နူညက်ဇ် ကို ခေါ်ယူ အပြီးမှာတော့ ကလော့ ပြင်ဆင်နေတဲ့ မိုဖာမာ ခေတ်လွန် အခင်းအကျင်းဟာ ပုံရိပ်ထင်စ ပြုလာခဲ့ ပါတော့တယ် ။\n\n ဒါပေမယ့် လူးဝစ် ဒီယာ့ဇ် ရော ဒါဝင်နူညက်ဇ် ပါ လီဗာပူး လက်ရှိ ကစားနေတဲ့ ပုံစံ အတိုင်း ကစားနေသူတွေ မဟုတ်ပါဘူး ။\n\n ဒါကြောင့် ကလော့ အနေနဲ့ ဒီ ကစားသမားသစ် ၂ ယောက်ကို ဘယ်လိုပုံစံနဲ့ အသင်းမှာ သွတ်သွင်းမလဲ ဆိုတာ စိတ်ဝင်စားဖို့ ကောင်းပါတယ် ။\n\n အခု အစီအစဉ်မှာတော့ လီဗာပူး ရဲ့ လာမယ့် ရာသီမှာ မြင်တွေ့ရနိုင်တဲ့ ကစားကွက် အပြောင်းအလဲတွေကို ခန့်မှန်း သုံးသပ် သွားမှာပါ ။\n\n လီဗာပူး ရဲ့ နည်းစနစ် နဲ့ ကစားကွက် အခင်းအကျင်း အကြောင်းကို မပြောခင်မှာ အရင်ဆုံး အခု နွေရာသီမှာ ရောက်လာတဲ့ တိုက်စစ်မှူးသစ် ဒါဝင် နူညက်ဇ် ရဲ့ အကြောင်းကို အရင်ဆုံး ပြောဖို့ လိုအပ်ပါမယ် ။\n\n ယူရို သန်း ၁၀၀ နီးပါး အကုန်အကျ ခံပြီး ခေါ်ယူထားတဲ့ ကစားသမား တယောက်ကို အရန်ခုံချည်း ထိုင်ခိုင်းမှာ မဟုတ်တာ သေချာတာကြောင့် နူညက်ဇ် ပါဝင်တဲ့ ကစားပုံကို သုံးသပ်ရမှာပါ ။\n\n ဒါကြောင့် နူညက်ဇ် ဟာ ဘယ်လို ကစားသမားမျိုး ဆိုတာ သိထားဖို့ လိုအပ်ပါတယ် ။ အရပ် ၆ ပေ ၂ လက်မ မြင့်တဲ့ တိုက်စစ်မှူးလေး ဟာ ရာဒါးမဲ ဖယ်ကာအို ၊ ဒီယေဂို မီလီတို တို့လို ကစားပေါက်မျိုး ရှိသူပါ ။\n\n တိုက်ရိုက်ဆန်တဲ့ သမားရိုးကျ အထောင် တိုက်စစ်မှူး ပုံစံမျိုး ဖြစ်ပြီး နောက်ကို သိပ်ဆင်းလေ့ မရှိပါဘူး ။ Target Man, Link-up Play တွေမှာ အားကောင်းပြီး အထောင် တိုက်စစ်မှာသာမက ဘယ်ခြမ်းကို ထွက် ကစားရတာကိုလည်း အားသန်သူ ဖြစ်ကြောင်း ဘင်ဖီကာမှာ ကစားခဲ့တဲ့ တရာသီစာ Heat Map တွေက သက်သေပြနေခဲ့ ပါတယ် ။\n\n နူညက်ဇ် ဟာ အဆုံးသတ် ကောင်းမွန်သလို သူ့ရဲ့ အမြင့်ဘော အားသာချက် ကလည်း လီဗာပူး တိုက်စစ်မှာ မရှိ သေးတဲ့ စွမ်းရည် တခုကို ယူဆောင်လာပေး နိုင်ပါတယ် ။ ",
"btext2":"အထူးသဖြင့် နောက်ကနေ ကန်တင် လိုက်တဲ့ တည်ကန်ဘောတွေ ၊ ဂိုးလွန်ဘောတွေ ၊ အဝေးဘော တန်ပြန် တိုက်စစ်တွေမှာ နူညက်ဇ် ဟာ ဘောလုံးကို ခေါင်းတိုက်ပြီး ဆာလာ ၊ ဒီယာ့ဇ် တို့လို လျှင်မြန်တဲ့ တောင်ပံ သမားတွေရဲ့ ပြေးလမ်းထဲကို လမ်းကြောင်းပြောင်း ချပေးတာမျိုး ကို ကောင်းကောင်း လုပ်ဆောင် နိုင်မှာပါ ။\n\n နူညက်ဇ် ရဲ့ အားနည်းချက်တွေက တော့ ဘောလုံး အထိန်းအသိမ်း အားနည်းတာ ၊ တိုက်ရိုက် ဆန်သူ ဖြစ်ပြီး နောက်သိမ် မဆင်းတာကြောင့် Progressive Pass တွေ နည်းတာ ၊ ဘောလုံးကို ထိန်းထားပြီး ကစားကွက် အသာစီး ရယူတာမျိုးတွေ သိပ်မလုပ် တာတွေပါပဲ ။\n\n ပြီးခဲ့တဲ့ ရာသီတုန်းက နူညက်ဇ် ဟာ ဥရောပ ထိပ်တန်းလိဂ် ၅ ခု ( အင်္ဂလန် ၊ အီတလီ ၊ စပိန် ၊ ဂျာမနီ နဲ့ ပေါ်တူဂီ ) က တိုက်စစ်မှူးတွေ ထဲမှာ ဘောလုံးပေးပို့မှု တတိယ အညံ့ဆုံး ဖြစ်ခဲ့သလို ပေးပို့ တိကျနှုန်း ( Pass Accuracy ) မှာလည်း အနိမ့်ဆုံး ဖြစ်ခဲ့ ပါတယ် ။\n\n နောက်ပြီး စည်းကမ်းပိုင်း ဆိုင်ရာ အားနည်းချက် ရှိသူ ဖြစ်ကာ မလိုအပ်ဘဲ လျှောထိုး ဖျက်ထုတ်မှုတွေ လုပ်တတ် တာကြောင့် ဂျာဂင် ကလေ့ အနေနဲ့ သေချာ ပြုပြင်ပေးဖို့ လိုအပ်မှာ အသေအချာပါပဲ ။\n\n ဒါပေမယ့် ဒီမကောင်းတဲ့ အချက်အနည်းငယ် ကို ဖယ်လိုက်မယ်ဆိုရင်တော့ နူညက်ဇ် ဟာ ယူရို သန်း ၁၀၀ ပေးပြီး ၆ နှစ်လောက် ခေါ်ထားဖို့ ထိုက်တန်တဲ့ ကစားသမား ဆိုတာကို သိလာစေနိုင်ပါတယ် ။\n\n ယူရဂွိုင်း တိုက်စစ်မှူးလေး ရဲ့ အမြင့်ခုန် စွမ်းရည်ဟာ အာလင်း ဟာလန်း ပြီးရင် ဥရောပ ထိပ်တန်းလိဂ် ၅ ခုမှာ အကောင်းဆုံး ဖြစ်ခဲ့ ပါတယ် ။\n\n သူ့ရဲ့ ကန်ချက်ကနေ ဂိုးပြောင်းလဲနိုင်နှုန်း ( Shot Conversation Rate ) ကတော့ ရိုနယ်ဒို ၊ ဘန်ဇီးမား ၊ ဟာလန်း ၊ ကိန်း ၊ လီဝန်ဒေါ့စကီး တို့လို ထိပ်တန်း တိုက်စစ်မှူးတွေ အထဲမှာ အမြင့်ဆုံး ဖြစ်ပြီး ကန်ချက် ၃ ကြိမ် တိုင်းမှာ ဂိုး ၁ ဂိုး ရတယ်လို့တောင် ပြောလို့ ရခဲ့ ပါတယ် ။\n\n နူညက်ဇ် ဟာ ပြိုင်ဘက် ခံစစ်ကြောင်းရဲ့ အနေအထား နဲ့ ကိုယ့်အသင်း ကစားသမားတွေရဲ့ လမ်းကြောင်းတွေကို ကောင်းစွာ တွက်ချက် တတ်သူဖြစ်ပြီး သူ့ရဲ့ အဝင်အထွက် လှုပ်ရှားမှုတွေ ဟာ လူကပ်ရ ခက်ခဲတဲ့ ကစားသမား ဖြစ်စေခဲ့ ပါတယ် ။\n\n အလိမ်အခေါက် မှာတော့ ဂလန်ဂလား နဲ့ ဆွဲဆောင်မှု မရှိပေမယ့် ထိပ်တန်းလိဂ် ၅ ခုက တိုက်စစ်မှူးတွေ ထဲမှာ အကြိမ်အများဆုံး ( တပွဲပျမ်းမျှ ) နဲ့ အောင်မြင်မှု အများဆုံး အဖြစ် ရပ်တည်နေပါတယ် ။\n\n ခြေတံရှည် ကစားသမားတွေ လိမ်ခေါက်တဲ့ ပုံစံအတိုင်းပဲ နူညက်ဇ် ဟာ ရိုးရှင်းပြီး ထိရောက်တဲ့ ကိုယ်ယောင်ပြ လှည့်စားနည်းကို သုံးပြီး ရှည်လျားတဲ့ ခြေတံတွေ ရဲ့ အကူအညီနဲ့ ပြိုင်ဘက်တွေကို လိမ်ခေါက် ကျော်ဖြတ်လေ့ ရှိပါတယ် ။\n\n သူ့ရဲ့ ကာယပိုင်း အားသာချက်ကလည်း ပြိုင်ဘက်ကို ကျော်ဖြတ်နိုင်ပြီးချိန်မှာ နောက်ကနေ လိုက်အဖိမခံရနိုင်အောင် အထောက် အကူ ဖြစ်စေခဲ့ ပါတယ် ။\n\n ဘယ်ခြမ်းကို ထွက်ကစားချိန်မှာ နူညက်ဇ် ရဲ့ အရပ်အမောင်း အားသာချက်က ပိုပြိး သိသာစေပါတယ် ။ ဘာကြောင့်လည်း ဆိုတော့ နောက်ခံ အစွန်လူတွေဟာ အရပ်အမောင်း သိပ်မမြင့် ကြတာကြောင့် ထောင့်ဖြတ် ခေါင်းတိုက်ချက်တွေ ပြုလုပ်ပြီး ဂိုးတွေ ၊ ဖန်တီးပေးမှုတွေ လုပ်ဆောင် နိုင်တာကြောင့်ပါ ။\n\n ဂျိုတာ ၊ ဖာမီနို တို့လို နေရာလဲ ကစားပေးနိုင်သူတွေနဲ့ ပိုကိုက်နိုင်ပြီး လူးဝစ် ဒီယာ့ဇ် လို ရိုးရှင်းတဲ့ တောင်ပံ ကစာသမားမျိုးနဲ့ ဆိုရင်တော့ အပြောင်းအလဲ အချို့ ပြုလုပ်ဖို့ လိုအပ်နိုင်ပါတယ် ။\n\n လီဗာပူး ဟာ ကလော့ လက်အောက်မှာ ၄-၃-၃ ကို အဓိကထားပြီး ကစားခဲ့ပါတယ် ။ ဒီကစားပုံမှာ မို+ဖာ+မာ တိုက်စစ် အတွဲရဲ့ Position Switch လုပ်နိုင်တာ ၊ တကိုယ်ကောင်းဆန်မှု နည်းပါးပြီး တဦးနဲ့ တဦး နားလည်စွမ်း မြင့်မားတာတွေဟာ အဓိက သော့ချက် ဖြစ်ခဲ့ ပါတယ် ။",
"btext3": "အထူးသဖြင့် ဖာမီနို ဟာ ဂိုးသွင်းရဖို့ထက် အသင်းရဲ့ အဓိက ရည်မှန်းချက်ကို တထောင့်တနေရာက ပါဝင်ဖြည့်ဆည်းပေးသူ အဖြစ် အဓိက ကစားခဲ့တာကြောင့် ဂိုးသွင်းချင်တဲ့ ဆာလာ နဲ့ မာနေး တို့ အတွက် အခွင့်အရေး များစွာ ရခဲ့ပြီး ရွှေဖိနပ်ဆုတွေ ကို ဆွတ်ခူး နိုင်ခဲ့ ပါတယ် ။\n\n ဖာမီနို ဟာ တောင်ပံ ကစားသမား မဟုတ်ပေမယ့် မာနေး နဲ့ ဆာလာ တို့ ဂိုးသွင်းနိုင်ဖို့ တောင်ပံ ဘက်ကို ထွက် ကစားပေးတာမျိုးတွေ လုပ်ပေးခဲ့သလို ပြိုင်ဘက် နောက်ခံလူတွေ ကို ဆွဲခေါ်ပြီး နေရာလွတ်တွေ ဖန်တီးပေး ခဲ့ ပါတယ် ။\n\n အသစ်ရောက်လာမယ့် ဒါဝင်နူညက်ဇ် ဟာလည်း ဖာမီနို လို တောင်ပံထွက် ကစားတာ ၊ နောက်ခံလူတွေကို ဆွဲခေါ်တာတွေကို လုပ်နိုင်ပေမယ့် လူးဝစ် ဒီယာ့ဇ် က မာနေး လို No.9 တယောက်ရဲ့ အရည်အသွေးမျိုး ရှိနေမလား ဆိုတာ သေချာမသိနိုင်ပါဘူး ။\n\n မိုဟာမက် ဆာလာ အတွက်တော့ နူညက်ဇ် ရဲ့ ဘယ်ခြမ်းကို ထွက် ကစားတတ်မှုကြောင့် ကစားခွင် ပိုရလာနိုင်ပါတယ် ။\n\n ဒါပေမယ့် ဒီ ကစားကွက်မှာ အားနည်းချက် တခု ရှိနေပါတယ် ။\n\n နူညက်ဇ် ရဲ့ နောက်ကို သိပ်မဆင်းတဲ့ ကစားပုံ ၊ ဘယ်ခြမ်းကို ထွက်သွားချိန်မှာ အထဲဝင်ပြီး တိုက်စစ်မှူး တယောက်လို မကစားနိုင်တဲ့ ဒီယာ့ဇ် ကြောင့် ဖြစ်လာနိုင်တဲ့ ကွင်းလယ် ဗလာကွက် ( Blank Space ) ပါပဲ ။",
"imgurl1":"https://xyznews.co/wp-content/uploads/2022/06/20220629_162738_0000-1120x450.png",
"imgurl2":"https://xyznews.co/wp-content/uploads/2022/06/0_Liverpool-Unveil-New-Signing-Darwin-Nunez-300x200.jpg",
"imgurl3":"https://xyznews.co/wp-content/uploads/2022/06/kdlkdsflkasdjk-300x178.jpg",
"video":"no"
 },
    {"ndate":"June 29, 2022",
"htext":"လီဗာပူးကို ဆုဖလား အောင်မြင်စေခဲ့တဲ့ မီနာမီနိုနဲ့ ပတ်သက်လို့ အသံအချို့ကို သူလက်မခံကြောင်း ကလော့ပ် တုန့်ပြန်",
"btext1":"တိုက်စစ်သမား မီနာမီနိုက မိုနာကိုထံ ပေါင် ၁၅ သန်း ဝန်းကျင်နဲ့ ပြောင်းရွှေ့ခဲ့ပြီးတဲ့နောက် မန်နေဂျာ ယာဂင်ကလော့ပ်က ဂျပန်လက်ရွေးစင်ကို နှုတ်ဆက်လိုက်ပြီ ဖြစ်ပါတယ်။\n\n ၂၀၂၀ မှာ ဆဲလ်ဘတ်ကနေ ပေါင် ၇.၂၅ သန်းနဲ့ လီဗာပူးကို ရောက်လာခဲ့တဲ့ မီနာမီနိုဟာ ၂ နှစ်ခွဲ ကာလအတွင်းမှာ ၅၄ ပွဲ ကစားပြီး သွင်းဂိုး ၁၄ ဂိုး ရယူခဲ့သူဖြစ်ပါတယ်။ သူဟာ လီဗာပူးအသင်း ကာရာဘောင်းနဲ့ အက်ဖ်အေဖလား အနိုင်ရမှုတွေမှာ အဓိကကျခဲ့သူ ဖြစ်ပါတယ်။\n\n မီနာမီနိုက လီဗာပူးအသင်းမှာ အလုပ်မဖြစ်ခဲ့ဘူးဆိုတဲ့ အသံတွေကို ကလော့ပ်က လက်မခံပါဘူး။ နည်းပြကြီးက ” အဲ့လို ပြောဆိုမှုတွေကို ကျနော်တော့ လက်မခံဘူးဗျာ” လို့ တုန့်ပြန်ပါတယ်။\n\n ” မီနာမီနိုက လီဗာပူးအသင်းမှာ အလုပ်မဖြစ်ခဲ့ပါဘူးလို့ ထင်ကြတာတွေက မှားတယ်လို့ ထင်ပါတယ်။ အဲ့တာကို လက်မခံပါဘူး။ သူက သိပ်ကို အံ့သြဖို့ကောင်းတဲ့ ပရော်ဖက်ရှင်နယ်သမားပါ။ အရမ်း အရည်အချင်းရှိသူဖြစ်ပါတယ်။",
"btext2":"လူပုဂ္ဂိုလ်တစ်ယောက် အနေနဲ့ သူက နွေးထွေးတယ်၊ လူတိုင်းကို အကောင်းမြင်တဲ့ ခံစားချက်တွေ ရစေပါတယ်။ မန်နေဂျာတိုင်းရဲ့ အိပ်မက် ကစားသမားလို့ ပြောရပါမယ်။\n\n သူ့ရဲ့ ပါဝင် ကူညီပေးမှုတွေက ပွဲတွေမှာ အခွင့်အလမ်းတွေကို ပေးနိုင်ခဲ့ပါတယ်။ သူက ကျနော်တို့ကို နေ့တိုင်းမှာ ပိုကောင်းသူတွေဖြစ်လာစေတယ်။ ပြည့်စုံတဲ့ ခံယူချက်ပိုင်းနဲ့ အောင်နိုင်သူတို့ရဲ့ စိတ်ထားမျိုး ရှိသူဖြစ်ပါတယ်။\n\n သူ့ရဲ့ စွမ်းဆောင်ရည်နဲ့ သွင်းဂိုးကြောင့်ပဲ ကျနော်တို့ရဲ့ Champions Wall က မကြာခဏ အပြောင်းအလဲ ဖြစ်နေခဲ့ရတယ်။ လီဗာပူးအသင်းမှာ သူ့ရဲ့ အောင်မြင်မှုတွေဟာ အချိန်အကြာကြီး ဆက်ရှိနေပါလိမ့်မယ်။\n\n မိုနာကိုမှ သူအောင်မြင်ဆိုတာကို ကျနော် သိပါတယ်။ သူ့ရဲ့ အောင်ပွဲခံမှုတွေက ကျနော်တို့ကို ခံစားချက်တွေ ရောထွေးစေမှာဖြစ်ပြီး သူ့ရဲ့ တိုးတက်မှုအတွက် မနာလိုတောင် ဖြစ်ကြရပါလိမ့်မယ်။\n\n သူက ကျနော်တို့ရဲ့ အကောင်းဆုံး ဆုတောင်းပေးမှုတွေနဲ့အတူ ထွက်ခွာသွားတာပါ။ ကျေးဇူးတင်ပါတယ်။ တာကီ ” လို့ ယာဂင်က နှုတ်ဆက်ခဲ့ပါတယ်။\n\n အသက် ၂၇ နှစ်အရွယ် တိုက်စစ်သမားဟာ မိုနာကိုမှာ ပုံမှန်ပွဲထွက်ခွင့် ရဖွယ်ရှိပြီး အနာဂတ်မှာတော့ လီဗာပူးနဲ့ ပြိုင်ဘက်အဖြစ် ပြန်လည် တွေ့ဆုံဖို့ အခွင့်အရေး ရှိနေတာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/minamino-fa-cup-1024x573.jpg",
"imgurl2":"https://myan-news.com/wp-content/uploads/2022/06/minamino-lfc-trophy-768x432.jpg",
"imgurl3":"no",
"video":"no"
 },

   {"ndate":"June 29, 2022",
"htext":"ကွင်းထဲမှာ ဘောလုံးပေးရဖို့ သူ ယုံကြည်စိတ်ချရတဲ့ အသင်းဖော် အကြောင်း အယ်လစ်ဆန် ဖွင့်ဟ",
"btext1":"လီဗာပူး ဂိုးသမား အယ်လစ်ဆန် ကတော့ ကွင်းထဲမှာ သူ ဘောလုံးပေးဖို့ ယုံကြည်စိတ်ချရတဲ့ အသင်းဖော်က လီဗာပူး အသင်းခေါင်းဆောင် ဂျော်ဒန် ဟန်ဒါဆန် ဖြစ်တယ်လို့ ထုတ်ဖော် ပြောဆိုလိုက်ပါတယ်။\n\n ဒီတလော ဖြန့်ချိလိုက်တဲ့ ဟန်ဒါဆန် အကြောင်း မှတ်တမ်း ရုပ်ရှင်မှာ ဘရာဇီးသားက ပြောဆိုခဲ့တာ ဖြစ်ပြီး အင်္ဂလန်သား ကွင်းလယ်သမားရဲ့ ကွင်းထဲ က အခြေအနေကို အကဲဖြတ်၊ သိမြင်တတ်ပုံကို ချီးကျူးခဲ့ပါတယ်။\n\n ဂျော်ဒန် ဟန်ဒါဆန်ဟာ လီဗာပူးအသင်းမှာ ၁၁ နှစ်ကြာ ကစားလာခဲ့ပြီ ဖြစ်ပြီး ၂၀၁၅ တည်းက စတီဗင် ဂျရတ်ထံက အသင်းခေါင်းဆောင် ရာထူးကို လွှဲယူခဲ့တာ ဖြစ်ပါတယ်။ ဂျရတ် ဆီက အသင်းခေါင်းဆောင် နေရာ လွှဲယူခဲ့ရသူ ဖြစ်တာကြောင့် ဟန်ဒါဆန်ရဲ့ အရည်အသွေးအပေါ် ဝေဖန်မှုတွေ ရှိခဲ့ကြပေမယ့် လီဗာပူး အသင်းဖော်တွေကတော့ ဟန်ဒါဆန်ကို အထင်ကြီး လေးစားမှု ရှိကြပါတယ်။\n\n အယ်လစ်ဆန် ဘက်ကာက လီဗာပူး အသင်းမှာ ဟန်ဒါဆန်ရဲ့ အရေးပါမှု အကြောင်းကို အခုလို မှတ်ချက်ပြု ပြောဆိုထားပါတယ်။",
"btext2":"” ကျနော်က ကွင်းထဲမှာ ဘောလုံးပေးဖို့ ဆို သူ့ကို အရင် ပြေးရှာတာပဲ။ ဘာဖြစ်လို့လဲ ဆိုတော့ ကွင်းထဲမှာ သူက အမြဲ မြင်သာနေတဲ့နေရာမှာ ယူထားတတ်သလို၊ သူ ရွေ့လျားတာလည်း ကောင်းတယ်။ သူက အသင်း အတွက် ဆို အမြဲ ပြေးလွှားနေတတ်တဲ့သူပါ။\n\n ကျနေ်ာတို့က အသင်းကို နောက်တန်းကနေ ကစားပုံ တည်ဆောက်ရတဲ့ အသင်း ပီပီ၊ ကွင်းလယ်ကနေ ဘောလုံး လက်ခံယူပေးဖို့ အမြဲ အသင့် ရှိတဲ့ ကစားသမားတွေ လိုအပ်ပါတယ်။\n\n ကျနော့် အတွက်ကတော့ ကစားကွက်တည်ဖို့ ဘောလုံးပေးမယ် ဆိုရင် ဟန်ဒို ကိုပဲ ရှာတာပဲ။ သူက အမြဲ အသင့် ရှိနေပြီး ယုံကြည် စိတ်ချရသူ၊ လုပ်နိုင်စွမ်း ရှိသူပါ။ ဒါကြောင့် သူ့ ဆီ ဘောလုံးပေးလိုက်ဖို့လည်း ကျနော် ယုံကြည်မှု ရှိတယ်။\n\n သူကလည်း အလိုရှိရာကို အကောင်အထည် ဖော်နိုင်စွမ်း၊ ကွင်းထဲမှာ လုပ်နိုင်စွမ်း အပြည့်အဝကို ရှိသူပါ။ ” လို့ အယ်လစ်ဆန်က ပြောဆိုခဲ့ပါတယ်။\n\n လီဗာပူးအတွက် ပွဲပေါင်း ၄၄၈ ပွဲ ကစားထားပြီ ဖြစ်တဲ့ ဟန်ဒါဆန်ဟာ လီဗာပူး အတွက် ၃၃ ဂိုး သွင်းယူပြီး ၅၈ ဂိုး ထောက်ပံ့မှု ပြုလုပ်ထားပါတယ်။ ဟန်ဒါဆန်က ၂၀၂၁ မှ လီဗာပူးနဲ့ ကာလရှည် သက်တမ်းတိုး စာချုပ်သစ် တစ်ရပ် ချုပ်ဆိုထားပြီး အသင်း အောင်မြင်မှု အတွက် ဆက်လက် ဦးဆောင်သွားဦးမှာ ဖြစ်ပါတယ်။\n\nCredit လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/m29622-1024x562.jpg",
"imgurl2":"https://myan-news.com/wp-content/uploads/2022/03/hendo-lfc-768x476.jpg",
"imgurl3":"no",
"video":"no"
 },
   {"ndate":"June 29, 2022",
"htext":"လီဗာပူးကို ပြောင်းခွင့်ရပေမယ့် ငြင်းဆန်ခဲ့ရခြင်းကို ဘရိုက်တန်ကြယ်ပွင့် ထုတ်ပြော",
"btext1":"၂၀၂၁ မှာ အိုင်းရစ် လူငယ်ကြယ်ပွင့် အီဗန် ဖာဂူဆန်ကလည်း လီဗာပူးကို ပြောင်းခွင့်ရခဲ့ပေမယ့် စီနီယာအဆင့်ထိ ရောက်ရှိမယ်လို့ သံသယရှိခြင်းကြောင့် ဘရိုက်တန်ကိုပဲ ရွေးချယ်ခဲ့ပါတယ်။\n\n “ လီဗာပူးအသင်းနဲ့ အကြိမ် အနည်းငယ် လေ့ကျင့်ခဲ့ပါတယ်။ လီဗာပူးက ကလပ်အသင်းပါ။ အဲ့တာက လူငယ်ကစားသမားကောင်းတွေ အများကြီးက အခြားသော အသင်းတွေကို ပြောင်းရွှေ့နေကြတယ်။ အဲ့မှာက စီနီယာအသင်းကို ရောက်ဖို့ အခွင့်အရေး မရှိပါဘူး။\n\n ကျနော်လည်း စဉ်းစားရတာပေါ့။ ‘ယူ-၁၈ ဒါမှမဟုတ် ယူ-၂၃ အသင်းမှာ ၂ နှစ်လောက် ကစားပြီးရင် ငါဘယ်ကိုများ ရောက်သွားမှာလဲ?’ ဆိုတာမျိုးပေါ့။\n\n ဘရိုက်တန်က အသင်းကောင်းပါ။ ဒီအသင်းမှာရှိတဲ့ လူတွေက ကျနော်ကို အမြဲတမ်း ကူညီပေးကြပါတယ် ” လို့ ၁၇ နှစ်သား အီဗန် ဖာဂူဆန်က ရှင်းပြပါတယ်။",
"btext2":"ဖာဂူဆန်ဟာ ဘရိုက်တန် ယူ-၂၃ အသင်းနဲ့အတူ ပရီးမီးယားလိဂ်-၂ မှာ ကိုယ်တိုင် ၈ ဂိုး သွင်းယူပြီး နာမည်ရလာခဲ့တာပါ။ သူဟာ အက်ဖ်အေဖလား၊ ကာရာဘောင်းနဲ့ ပရီးမီးယားလိဂ်ပွဲတွေမှာပါ ပါဝင်ခွင့်ရထားခဲ့တာဖြစ်တယ်။\n\n ဆုဖလား တောင်းဆိုမှု မြင့်မားတဲ့ လီဗာပူးလိုအသင်းမှာ ပုံမှန်ပွဲထွက်ခွင့်ကို စိန်ခေါ်နိုင်သူ ဖြစ်လာဖို့ဆိုတာဟာ လူငယ်ကစားသမားတွေအတွက် ခက်ခဲလှပါတယ်။\n\n လီဗာပူးအကယ်ဒမီထွက် အချို့ဟာ လူငယ်အဆင့်မှာ ထူးချွန်တာကြောင့် စီနီယာအဆင်ကို တက်လှမ်းခွင့်ရပေမယ့် အကောင်းဆုံးအဆင့်မှာ ရှိရမယ်ဆိုတဲ့ ဖိအားတွေကြောင့် ခြေစွမ်းကောင်းတွေပြဖို့ အချိန်မရဘဲ အဝေးကို လွင့်ခဲ့ရတာတွေ အများကြီး ရှိခဲ့တယ်။\n\n ဒီဘက်နှစ်မှာဆိုရင် နီကိုး ဝီလီယမ်ဟာ အကယ်ဒမီမှာ ထူးချွန်ပေမယ့် စီနီယာအသင်းအတွက် လုံလောက်တဲ့ တိုးတက်မှုကို မပြသနိုင်ဘဲ အငှားတွေ ထွက်ခဲ့ရတယ်။ ခြေစွမ်းရှိပေမယ့် ပရိသတ်ဖိအားတွေနဲ့အတူ ခက်ခဲတဲ့ လူမှုကွန်ယက် ထိုးနှက်မှုတွေကြောင့် လီဗာပူးရဲ့ ဝေးရာမှာ တိုးတက်မှုကို ရှာဖွေခဲ့ရပါတယ်။\n\n အခြားသော လိဂ်တွေနဲ့မတူတဲ့ ပရီးမီးယားလိဂ်ရဲ့ ပြင်းထန်မှုကြောင့်လည်း ဒီနှစ်တွေမှာ ကလော့ပ်ဟာ လူငယ်တွေကို ဖိအားတွေရဲ့ အဝေးမှာပဲ တိုးတက်မှုကို ရှာဖွေစေကာ လုံလောက်တဲ့ အချိန်ရောက်မှ စီနီယာအဆင့်မှာ ခေါ်ယူ နေရာပေးကြည့်တာတွေကို လုပ်လာနေတာဖြစ်နိုင်ပါတယ်။\n\n လူငယ်ကြယ်ပွင့်တွေဟာ ဥရောပထိပ်သီးတွေမှာ ဖိအားတွေကို ကိုင်တွယ်နိုင်မယ်ဆိုရင် ထရန့်၊ မောင့်၊ ဖိုဒန်လို အကျော်အမော်တွေအဖြစ် ပေါ်ထွက်လာနိုင်ပြီး ဖိအားတွေကို မကိုင်တွယ်နိုင်ရင်တော့ အသင်းငယ်တွေကို ပြောင်းရွှေ့ရတာက အစဉ်အလာတစ်ခုလို ဖြစ်လာနေခဲ့ပါပြီ။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/wvan-fergusan-lfc.jpg",
"imgurl2":"https://myan-news.com/wp-content/uploads/2022/06/wvan-fergusan-lfc-brigton-768x424.jpg",
"imgurl3":"no",
"video":"no"
 },
   {"ndate":"June 29, 2022",
"htext":"ကွင်းလယ် အတွင်းလူအဖြစ် အက်စတွန်ဗီလာ ကြယ်ပွင့်ကို မြင်ထားပုံရတဲ့ လီဗာပူး",
"btext1":"လီဗာပူးအသင်းနဲ့ အက်စတွန်ဗီလာတို့ဟာ ကစားသမား စောင့်ကြည့်မှုတွေ အပြန်အလှန် ရှိနေကြပေမယ့်လို့ တရားဝင် ချိတ်ဆက်မှုတွေ ဝေးကွာနေပါတယ်။\n\n လီဗာပူးအသင်းဟာ ကွင်းလယ်အတွက် လူသစ် ခေါ်ယူဖို့ကို အခွင့်အရေး စောင့်နေပြီး ၂၀၂၃ ခုနှစ်မှာ ခေါ်ယူမှုကြီး ပြုလုပ်ဖွယ် ရှိနေတယ်။ မှန်ကန်တဲ့ ဈေးနှုန်းနဲ့ သင့်လျော်မယ့် ကွင်းလယ်လူ ရှာဖွေရေးဟာ လီဗာပူးရဲ့ ဦးစားပေး ပလန်တွေထဲက တစ်ခုဖြစ်ပါတယ်။\n\n ကွင်းလယ်အတွက် ဘယ်လင်ဟမ်ကို စိတ်ဝင်စားနေပေမယ့် ကာလရှည် အနေအထားနဲ့ စောင့်ကြည့်နေသူ တစ်ဦးက အက်စတွန်ဗီလာမှ ချူကွာမီကာ ဖြစ်ပါတယ်။ အသက် ၁၈ နှစ်ပဲ ရှိသေးတဲ့ ကွင်းလယ်လူဟာ အက်စတွန်ဗီလာမှာကော အင်္ဂလန် ယူ-၁၉ အသင်းမှာပါ တောက်ပနေပါတယ်။\n\n ငယ်ရွယ်သေးသူမို့ သူ့ရဲ့ ပင်တိုင် ကွင်းလယ်နေရာကို ရှာဖွေနေဆဲဖြစ်ကာ သက်တမ်းအလိုက် ယူရိုပြိုင်ပွဲမှာ ၄-၂-၃-၁ ကစားကွက်ရဲ့ ကွင်းလယ် နှစ်ယောက်တန်း နေရာမှာ အခြေခိုင်လာခဲ့တယ်လို့ သိရပါတယ်။ အနာဂတ်မှာ အတွင်းလူနေရာ ဆင်းကစားမလား စောင့်ကြည့်ရပါမယ်။",
"btext2":"ချူကွာမီကာနဲ့ အက်စတွန်ဗီလာကြား လက်ရှိ စာချုပ်ဟာ ၂၀၂၃ ခုနှစ်မှာ ကုန်ဆုံးမှာဖြစ်ပါတယ်။ လီဗာပူးတင် မကဘဲ ထိပ်သီးအသင်း အတော်များများက သူ့ကို အလွတ်နဲ့ ချိတ်ဆက်လိုနေသလို အက်စတွန်ဗီလာဘက်ကလည်း သက်တမ်းတိုးလိုနေတယ်။\n\n ဘယ်လင်ဟမ်ကို ၂၀၂၃ မှာ လက်လွတ်ရမယ့် ဒေါ့မွန်ကတော့ ပြန်လည် အစားထိုးဖို့ ချူကွာမီကာကို အလေးအနက် စိတ်ဝင်စားနေတာဖြစ်ပါတယ်။\n\n လက်ရှိ အသင်းလူစာရင်းဟာ homegrown ကစားသမား လိုအပ်ချက်တွေ ရှိနေတာပါ။ ဒီနှစ်မှာလည်း homegrown အသင်းသား ၈ ဦးနေရာမှာ ၆ ဦးပဲ တင်နိုင်ဖွယ်ရှိကာ ၂၀၂၃ နွေမှာဆိုရင် မီလ်နာကို အလွတ်နဲ့ ထွက်ခွင့်ပေးရမှာဖြစ်ကာ ကလယ်ဟာ၊ ဂိုးမက်စ်၊ နက်ဖီးလစ်တို့ရဲ့ အနာဂတ်က မသေချာသေးတာဖြစ်ပါတယ်။\n\n ဒါကြောင့် လီဗာပူးအသင်းဟာ homegrown ဘက်ကို အရေးတကြီး ဦးလှည့်မှုတွေ ရှိလာလိမ့်မယ်လို့ သုံးသပ်ခံရမှုတွေလည်း ရှိနေပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/Chukwuemeka-lfc-1024x635.jpg",
"imgurl2":"https://myan-news.com/wp-content/uploads/2022/06/Chukwuemeka-lfc-1-768x434.jpg",
"imgurl3":"no",
"video":"no"
 },
                 {"ndate":"June 29, 2022",
"htext":"Thanks TaKi",
"btext1":"no",
"btext2":"no",
"btext3": "no",
"imgurl1":"https://i.dailymail.co.uk/1s/2022/02/28/12/54753713-0-image-a-13_1646050600473.jpg",
"imgurl2":"https://foryou628812856.files.wordpress.com/2022/06/thankyoutaki.mp4",
"imgurl3":"no",
"video":"yes"
 },
            {"ndate":"June 29, 2022",
"htext":"'ကျေးဇူးပဲ တာကီ ရေ.......' ဆိုတဲ့ ကလော့ပ် ရဲ့ နှုတ်ဆက် စကား",
"btext1":"“ တာကီ ထွက်တာကို ကြည့်ရင်း စိတ်မကောင်းဘူးဗျာ ဒါပေမယ့် ကောင်းသော ပြောင်းရွှေ့ခြင်းမျိုးပါ။ သူနဲ့ လုံး၀ ကို ထိုက်တန်ပါတယ်။ \n\n ပရော်ဖက်ရှင်နယ် ပီသတဲ့ နေရာမှာ အံ့အားသင့်ဖို့ ကောင်းသလို ၊ ပင်ကိုယ်ပါရမီလဲ ပြည့်တဲ့သူပါ။ လူသား တစ်ယောက် အနေနဲ့ ကြည့်လိုက်မယ် ဆိုရင်လဲ သူက ပတ်ဝန်းကျင်ကို နွေးထွေးအောင် ၊ အသင်းဖော်တွေ အားလုံးကို အကောင်းဘက် အမြဲတမ်း မြင်ကြည့်နေနိုင်အောင် လုပ်ပေးသွားသူပါ။ မန်နေဂျာတိုင်း က လက်တွဲချင်တဲ့ ကစားသမားမျိုးပေါ့။ ဒါက ရိုးရိုးသားသား နဲ့ ပြောတာ ဖြစ်ပါတယ်။ \n\n ဒီနေရာမှာ တာကီ ကို ခေါ်ယူလိုက်တာက အလုပ်မဖြစ်ခဲ့ဘူး ၊ မှားယွင်းတဲ့ ခေါ်ယူမှု ဆိုပြီး ပြောမယ့်သူတွေလဲ သေချာပေါက် ရှိပါတယ်။ ကျနော် ကတော့ ဒီစကားတွေကို လက်မခံနိုင်ပါဘူး။ \n\n သူ့ရဲ့ ပံ့ပိုးထောက်ပံ့မှုတွေ က ကျနော်တို့ က အခွင့်အရေး ပေးနိုင်တာထက်တောင် အများကြီး ပိုခဲ့ပါတယ်။ သူဟာ ကျနော်တို့ အတွက် ပိုကောင်းအောင် နေ့တိုင်း လုပ်ပေးခဲ့သူပါ။ ဒါက ကွင်းထဲက ကစားချိန်တွေတင် မဟုတ်ပါဘူး ၊ လေ့ကျင့်ရေးကွင်းက အချိန်တွေမှာရော ပါ ပါတယ်။ ",
"btext2":"စိတ်ထားက ပြည့်စုံသလို ၊ နိုင်လိုစိတ်ကလဲ အမြဲတမ်း ကိန်းအောင်းထားသူမျိုးပေါ့။\n\n ကျနော်တို့ လေ့ကျင့်ရေးကွင်းက Champion Wall ကြီးမှာ ကိန်း ဂဏန်းတွေ မကြာခဏ အပြောင်းအလဲ လုပ်နေရတာက သူ့ရဲ့ စွမ်းဆောင်ရည်တွေ နဲ့ သွင်းဂိုးတွေကြောင့်ပေါ့ဗျာ။ ဒီကလပ်မှာ သူရယူသွားတဲ့ အောင်မြင်မှုတွေက အချိန်တွေ အကြာကြီး တည်တံ့သွားမှာပါ။ \n\n မိုနာကို မှာ သူ အောင်မြင်မှုတွေ ရလိမ့်မယ် ဆိုတာ ကျတော် သိနေပါတယ်။ သူ့ရဲ့ အောင်ပွဲခံပုံတွေ ၊ တိုးတက် တောက်ပနေတဲ့ ခြေစွမ်းတွေ ကို ကြည့်ရင်း မနာလိုမိတဲ့ အကြည့်မျိုးတွေတောင် ဖြစ်သွားနိုင်ပါတယ်။ \n\n အကောင်းဆုံးတွေ ဖြစ်ပါစေလို့ ဆန္ဒပြုတယ်ဗျာ…။ ကျေးဇူးပဲ တာကီ ရေ……….”\n\n Klopp\n\nCredit: Liverpool Football Bible",
"btext3": "no",
"imgurl1":"https://d3j2s6hdd6a7rg.cloudfront.net/v2/uploads/media/default/0002/02/thumb_101602_default_news_size_5.jpeg",
"imgurl2":"https://www.thisisanfield.com/wp-content/uploads/2022-02-10-141-Liverpool_Leicester_LP.jpg",
"imgurl3":"no",
"video":"no"
 },
           {"ndate":"June 28, 2022",
"htext":"အပြောင်းအရွှေ့ကနေ လီဗာပူးထံ လူသစ် ဝင်လာနိုင်သေးတဲ့ သတင်းတွေ ဆက်တိုက် ထွက်ပေါ်",
"btext1":"မနေ့တုန်းက The Athletic ရဲ့ သတင်းထောက် James Pearce က လီဗာပူးအသင်းရဲ့ အပြောင်းအရွှေ့ ခေါ်ယူမှုတွေ ထပ်ဖြစ်လာဖွယ် ရှိသေးတယ်ဆိုတဲ့ ထုတ်ဖော်မှုနောက်ပိုင်း သတင်းထူးတွေ ခပ်စိတ်စိတ် တက်လာနေပါတယ်။\n\n လာမယ့်ရာသီ နည်းပြကလော့ပ် ဘယ်လို နည်းစနစ်ကို အသုံးပြုမလဲဆိုတာက ကစားသမားသစ် ခေါ်ယူရေးမှာ အဓိကကျတဲ့ ကိစ္စတစ်ခု ဖြစ်လာနိုင်ပါတယ်။ ဒါပေမယ့်လို့ လူးသစ်ခေါ်ယူရင်တောင် ကွင်းလယ်နေရာ ပါဝင်မယ်ဆိုတဲ့ အာမခံချက် မရှိသေးပါဘူး။\n\n လီဗာပူးအသင်းမှာ ကွင်းလယ်လူ ၉ ဦးထိရှိပြီး အဲ့ထဲမှာတော့ ကစားသမားသစ် ကာဗယ်ရိုနဲ့ မနှစ်ကရာသီ ရာသီဝက်ကျော်ကို ဒဏ်ရာကြောင့် အနားယူနေရတဲ့ ဟာဗေးလည်း ပါဝင်ပါတယ်။ ကလော့ပ် အသုံးပြုမယ့် နည်းစနစ်၊ ကစားသမား ရောင်းချမှုပေါ် မူတည်ပြီး လူသစ်ခေါ်ယူမှုက ထပ်ဖြစ်လာနိုင်ဆဲပါ။",
"btext2":"ကွင်းလယ်အတွက် ချူအာမီနီကို အသင်းလိုက်ခဲ့တာကိုပဲ အားလုံးက ထောက်ပြနေကြပြီး ကာလရှည် သုံးနိုင်မယ့် ထိပ်တန်းအဆင့် ကွင်းလယ်လူ တစ်ဦးဟာ ကလပ်ရဲ့ ဦးစားပေးဖြစ်တယ်လို့ ဆိုပါတယ်။ သင့်လျော်တဲ့ အနေအထား မဟုတ်ရင် ကွင်းလယ်အတွက် လူသစ်ခေါ်ယူဖို့ ခက်ခဲနိုင်ပါတယ်။\n\n လီဗာပူးဘက်ကတော့ ဘယ်လင်ဟမ်ကို အတော်လေး သဘောကျထားပြီး အခြားသော ကွင်းလယ် ပစ်မှတ်တွေကိုလည်း စောင့်ကြည့်နေတာပါ။ အခုဆိုရင် ကွင်းလယ်အတွက် စောင့်ကြည့်နေတဲ့ ကစားသမားစာရင်းတွေလည်း ထွက်ပေါ်လာနေပါတယ်။\n\n လက်ရှိ လူစာရင်းမှာ ကွင်းလယ်ကို အားမဖြည့်ဘူးဆိုရင် နောက်ထပ် အားဖြည့်နိုင်တာက နက်ဖီးလစ်နဲ့ ဂိုးမက်စ်တို့ အနာဂတ် မသေချာသေးတဲ့ ဗဟိုခံစစ်၊ ကလယ်ဟာ ထွက်ခွာသွားနိုင်တဲ့ ဂိုးသမားနေရာနဲ့ ဆာလာရဲ့ ညာခြမ်း တိုက်စစ်နေရာတွေ ဖြစ်ပါတယ်။\n\n နီကိုး အပါအဝင် ကစားသမားအချို့ ရှင်းထုတ်မှုတွေ ပြုလုပ်ပြီး လူသစ် ထပ်ခေါ်တာမျိုးက ဖြစ်လာနိုင်သေးတဲ့ ကိစ္စဖြစ်တယ်။ ယာဂင်က ဘာတွေတောင်းဆိုမလဲ? ဂျူလီယန် ဝတ်ရဲ့ ခြေလှမ်းတွေက ဘယ်ကို ဦးတည်မလဲ? ဆိုတာကို ဇူလိုင်လအတွင်း ဆက်လက် စောင့်ကြည့်ရမှာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/klopp-cup-1024x626.jpg",
"imgurl2":"https://myan-news.com/wp-content/uploads/2022/06/ward-lfc-sipporters-768x471.jpg",
"imgurl3":"no",
"video":"no"
 },
          {"ndate":"June 28, 2022",
"htext":"မာဆေးဆိုဒ်ကို ပြောင်းလာချင်တာထက် ပိုတဲ့ ဘယ်လင်ဟမ်နဲ့ လီဗာပူး ကွင်းလယ်ပစ်မှတ် ၆ ဦး",
"btext1":"လီဗာပူးအသင်းဟာ ကွင်းလယ်လူသစ် ခေါ်ယူလိုပေမယ့် ပရိသတ်တွေ စိတ်ကျေနပ်အောင်ဆိုပြီး ဒုတိယတန်းစား ကစားသမားတွေ၊ ဝါရင့် ကစားသမားတွေ ခေါ်ယူသွားဖို့ အစီအစဉ် မရှိပါဘူး။\n\n ယခင်နှစ်တွေလိုပဲ အသင်းရဲ့ အားကစားကော်မတီဟာ (လက်ရှိမှာ အားကစားကော်မတီဆိုတဲ့ အသုံးနှုန်းနဲ့ ဖော်ပြခံရခြင်း မရှိတော့ပါ) အသင်းနဲ့ အံဝင်မယ့် ကွင်းလယ်ပိုင်း ရှာဖွေမှုတွေကို ဆက်တိုက် ပြုလုပ်နေပြီး ဒီ ၆ ဦးကို အဓိက စောင့်ကြည့်မယ်လို့ Goal ရဲ့ လီဗာပူး သတင်းထောက် Neil Jones က ဖော်ပြပါတယ်။\n\n လီဗာပူးအသင်းဟာ ချန်ပီယံလိဂ် ဖိုင်နယ်ပွဲ မတိုင်ခင်မှာ ယူရို သန်း ၁၀၀ ထိ ပေးရနိုင်တဲ့ ကွင်းလယ်လူ ချူအာမီနီကို ချိတ်ဆက်ခဲ့ပါတယ်။ ဒါပေမယ့် ပြင်သစ်သားက ရီးရဲလ်မက်ဒရစ်ကို ပြောင်းဖို့ ရွေးချယ်ခဲ့တာဖြစ်ပြီး လီဗာပူး လိုချင်တဲ့ ကွင်းလယ်လူက သူ့လိုပဲ ငယ်ရွယ်ရမယ်၊ ကမ္ဘာအဆင့် ရောက်နိုင်မယ့် အရည်အချင်းမျိုး ရှိရပါမယ်။\n\n အဲ့လို ကစားသမားကို ‘A Bellingham-type’ လို့ လီဗာပူးသတင်းပေးက ညွှန်းဆိုပါတယ်။\n\n အသက် ၁၉ နှစ်ပဲ ရှိသေးတဲ့ ဘယ်လင်ဟမ်ဟာ အင်္ဂလန်ရဲ့ အလားအလာ အကောင်းဆုံး ကွင်းလယ်လူတွေထဲက တစ်ဦးဖြစ်သလို သူ့ကို ခေါ်ယူခြင်းဟာ ဟန်ဒါဆန်နေရာ ဆက်ခံဖို့အတွက်ရော ဆယ်စုနှစ်တစ်ခုကြာ အသုံးပြုနိုင်မယ့် ကစားသမားအတွက် ရင်းနှီးမြုပ်နှံမှု ဖြစ်လာပါမယ်။\n\n ကလော့ပ်က သူ့ကို သဘောကျပေမယ့် သူ့ကို ခေါ်ယူရေး လီဗာပူး ရင်ဆိုင်ရမယ့် ပြိုင်ဘက် ကလပ်တွေက များပါတယ်။ ယူနိုက်တက်၊ ချယ်ဆီး၊ မန်စီးတီးတို့ကလည်း စိတ်ဝင်စားထားပြီး ရီးရဲလ်မက်ဒရစ် ဘိုင်ယန်မြူးနစ်တို့ကလည်း စိတ်ဝင်စားပါတယ်။\n\n ဘယ်လင်ဟမ်အတွက် ပြောင်းရွှေ့ကြေးက ပေါင် သန်း ၁၀၀ ထိ ရောက်နိုင်ပါတယ်။ လီဗာပူးအသင်းဟာ လုပ်ခပိုင်း တည်ဆောက်ပုံကို အကောင်းဆုံး ဆက်ထိန်းနေပြီး အင်္ဂလန်သား ကွင်းလယ်လူကို ခေါ်ယူရေးမှာ ပြောင်းရွှေ့ကြေးထက် လုပ်ခပိုင်းက အဓိက ပြဿနာဖြစ်ပါလိမ့်မယ်။\n\n ဘယ်လင်ဟမ်ကို ခေါ်ယူပြီး ပေါင် ၂ သိန်းအထက် ပေးတာမျိုး လီဗာပူးက မလုပ်လိုပါဘူး။ ကစားသမားက မာဆေးဆိုဒ်ကို ပြောင်းနိုင်ဖို့ကို စိတ်ဝင်စားတာထက် ပိုတဲ့ အခြေအနေ ဖြစ်နေတာတောင်မှပဲ လုပ်ခပိုင်း ချိုးဖောက်မှုကို အသင်းဘက်က လုပ်မှာ မဟုတ်ပါဘူး။",
"btext2":"လီဗာပူးရဲ့ ထုံးစံအတိုင်း A အဆင့် သတ်မှတ်ထားတဲ့ ကွင်းလယ်လူဟာ အနည်းဆုံး ၂ ဦးကနေ ၃ ဦးထိ ရှိပါတယ်။\n\n ဘယ်လင်ဟမ်ပြီးရင် နောက်တစ်ဦးက ဝက်ဟမ်းမှ ရိုက်ဖြစ်ပါတယ်။ ကင်းထောက်ချုပ် ဘယ်ရီဟန်တာက အင်္ဂလန်ကွင်းလယ်လူရဲ့ အလားအလာတွေကို စောင့်ကြည့်နေတာ အပြောင်းအရွှေ့ ၂ ခုကနေ ၃ ခုစာလောက် ရှိနေပါပြီ။ ရိုက်ကလည်း ပြောင်းရွှေ့ကြေးကြီးသလို လုပ်ခလည်း ကြီးမားပါလိမ့်မယ်။\n\n နောက်ထပ် စိတ်ဝင်စားတာက အက်စတွန်ဗီလာ ကွင်းလယ်လူ ချူကွာမီခါဖြစ်ပါတယ်။ လက်ရှိ ယူ-၁၉ ယူရိုပြိုင်ပွဲမှာ တောက်ပနေတဲ့ ကွင်းလယ်လူကို ဘယ်လင်ဟမ် အစားထိုးအဖြစ် ခေါ်ယူဖို့ ဒေါ့မွန်ကလည်း စိတ်ဝင်စားနေပါတယ်။\n\n အင်တာမီလန်မှ ဘာရယ်လာနဲ့ ပီအက်စ်ဗီမှ ဆန်ဂါရေးတို့က လီဗာပူး စောင့်ကြည့်နေသေူတွထဲ ပါဝင်ပါတယ်။ ကလော့ပ်က ဘာရယ်လာကို အတော်လေး အမှတ်ပေးထားပါတယ်။\n\n ဆဲလ်ဘတ်မှ လူကာဆာချစ်ကိုလည်း ထိပ်တန်း အလားအလာတွေရှိသူတွေအဖြစ် မြင်ထားပါတယ်။ လီဗာပူးအသင်းနဲ့ ရတ်ဘူးအဖွဲ့က အတော်လေး ကောင်းမွန်တဲ့ ဆက်ဆံရေး ရှိထားပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/bell-bar.jpg",
"imgurl2":"https://myan-news.com/wp-content/uploads/2022/06/hendo-bell-768x432.jpg",
"imgurl3":"no",
"video":"no"
 },

         {"ndate":"June 28, 2022",
"htext":"လာမည့်ရာသီ လီဗာပူးအတွက် စိုးရိမ်မိတဲ့ အကြောင်းရင်းကို ရှင်းပြလိုက်တဲ့ ပေါလ်မာဆွန်",
"btext1":"အာဆင်နယ် ကစားသမားဟောင်း ဖြစ်သူ ပေါလ်မာဆွန်က ဆာဒီယိုမာနေးကို ယခုနွေရာသီ အပြောင်းအရွေ့မှာ လက်လွှတ်ပေးခဲ့တဲ့ လီဗာပူး အတွက် စိုးရိမ်မိတယ်လို့ ဆိုလိုက်ပါတယ်။ မာနေးဟာ ပြီးခဲ့တဲ့ အပတ်က လီဗာပူးနဲ့ ၆ နှစ်ကြာ လက်တွဲမှုကို အဆုံးသတ်ကာ ဘိုင်ယန်မြူးနစ်ကို ပြောင်းရွေ့သွားခဲ့တာ ဖြစ်ပါတယ်။\n\n လီဗာပူးဟာ ကလပ်နဲ့ စာချုပ်သက်တမ်း တစ်နှစ်သာ ကျန်တော့တဲ့ အပြင် စိန်ခေါ်မှု အသစ်ကို ရှာဖွေသွားလိုတဲ့ ဆီနီဂေါ စတား အတွက် ဘိုင်ယန်မြူးနစ် ထံကနေ ပေါင် ၃၅ သန်း ရရှိမှာ ဖြစ်ပါတယ်။\n\n မာနေးကို ရောင်းထုတ်ခြင်း မပြုမီ လီဗာပူးဟာ ဒါ၀င်နူးနက်ကို ဘင်ဖီကာ ကနေ ကလပ်စံချိန်တင် ပြောင်းရွေ့ကြေး ပေါင် ၈၅ သန်းထိ အသုံးပြုကာ ကြိုတင် အစားထိုးထားခဲ့ပြီး ဖြစ်ပါတယ်။\n\n မာနေးလို အဓိက ကစားသမားကို လက်လွှတ်ခဲ့ရပေမယ့်လည်း လီဗာပူးရဲ့ တိုက်စစ်ပိုင်းမှာ ဒါ၀င်နူးနက် မိုဆာလား ဂျိုတာ ဖာမီနို နဲ့ လူး၀စ်ဒီယက် တို့ ရှိနေတာကြောင့် တိုက်စစ်ပိုင်းဟာ အားလျော့သွားတာ မရှိဘူးလို့ လူတော်တော်များများက ယူဆထားကြပါတယ်။ ဒါပေမယ့်လည်း အာဆင်နယ် ကစားသမားဟောင်း ဖြစ်တဲ့ ပေါလ်မာဆွန် ကတော့ ဒီလူတွေနဲ့ အမြင်တူညီခြင်း မရှိပါဘူး။",
"btext2":"မာဆွန်က “မာနေး ထွက်ခွာသွားခဲ့ခြင်းဟာ လီဗာပူး အသင်း အပေါ် တကယ့်ကို ကြီးမားတဲ့ သက်ရောက်မှု ရှိစေလိမ့်မယ်လို့ ကျွန်တော် ထင်ပါတယ်။\n\n ကျွန်တော် လီဗာပူး အတွက် စိုးရိမ်မိပါတယ်။ သူတို့မှာ အရမ်းကို တော်တဲ့ မန်နေဂျာ ရှိနေပေမယ့်လည်း လူတွေက မာနေးဟာ အရေးကြီး ပွဲစဉ်တွေမှာ ခြေစွမ်းပြလေ့ ရှိတဲ့ big game player တစ်ဦး ဆိုတာကို မေ့နေကြတယ်လို့ ကျွန်တော် မြင်ပါတယ်။\n\n Big game player ဆိုတာဟာ ဘောလုံးပွဲစဉ် တွေမှာ တကယ့်ကို အရေးပါတဲ့ ဂိုးတွေကို သွင်းယူတဲ့သူ ဖြစ်ပါတယ်။ ၅-၀ နဲ့ နိုင်ခဲ့တဲ့ ပွဲတစ်ပွဲမှာ တတိယဂိုး စတုတ္တဂိုး နဲ့ ပဉ္စမဂိုး တွေကို သွင်းယူတဲ့သူ မဟုတ်ပါဘူး။\n\n ပွဲတစ်ပွဲမှာ အနိုင်ဂိုးကို သွင်းယူတဲ့သူ ၊ အသင်းအတွက် ဦးဆောင်ဂိုး သွင်းသူ ဒါမှမဟုတ် ချေပဂိုးကို သွင်းယူပေးသူ ဖြစ်ပါတယ်။ ကျွန်တော်ဟာ ဒီလို ဂိုးမျိုးတွေကို ပိုမို တန်ဖိုးထားပါတယ်။",
"btext3": "၇-၁ နဲ့ အနိုင်ရရှိခဲ့တဲ့ ပွဲစဉ်မှာ တတိယဂိုး စတုတ္တဂိုး နဲ့ ပဉ္စမဂိုး တွေကို သွင်းယူကာ ဟက်ထရစ် ရခဲ့တဲ့ သူမျိုးကို ကျွန်တော်က သိပ်ပြီး impressive မဖြစ်ပါဘူး။ ကျွန်တော့် အတွက် ကတော့ ဒါတွေဟာ ဘာမှ အရေးမပါတဲ့ ဂိုးတွေပါ။\n\n မာနေးဟာ လီဗာပူး အတွက် အရေးပါတဲ့ ပွဲစဉ်တွေမှာ ခုနက ကျွန်တော် ပြောခဲ့တဲ့ ဂိုးတွေကို သွင်းယူပေးခဲ့သူ ဖြစ်ပါတယ်။\n\n ဒါ၀င်နူးနက် အနေနဲ့ လူး၀စ်ဒီယက် လိုမျိုး လီဗာပူးမှာ အမြန်ဆုံး အထိုင်ကျကာ ခြေစွမ်းပြ သွားဖို့ လိုအပ်ပါတယ်။ ပရီးမီးယားလိဂ်မှာ ဒီလို ဖြစ်လာဖို့က သိပ်ပြီးတော့ မလွယ်ကူလှပါဘူး။” လို့ ဆိုလိုက်ပါတယ်။\n\nCredit: SM",
"imgurl1":"https://sportsmyanmar.com/wp-content/uploads/2022/06/received_1180894006100369-735x400.jpeg",
"imgurl2":"https://cdn.vox-cdn.com/thumbor/bOP1KxfD5wYbdzPnoTOyK5MrBUg=/0x0:6000x4000/1200x800/filters:focal(2299x1514:3259x2474)/cdn.vox-cdn.com/uploads/chorus_image/image/71018142/1404718190.0.jpg",
"imgurl3":"https://assets.goal.com/v3/assets/bltcc7a7ffd2fbf71f5/bltd57ce80d9808d448/62a8e722f6b8586e95f2e904/GettyImages-1241308975.jpg",
"video":"no"
 },
           {"ndate":"June 28, 2022",
"htext":"နီကိုးနဲ့ ချိန်ဘာလိန်ကို ရောင်းထုတ်နိုင်ရင် ဒီနွေ ကစားသမား အထွက်ကနေ လီဗာပူး ငွေကြေး ဘယ်လောက်ရမလဲ",
"btext1":"လီဗာပူးအသင်းဟာ နီကိုး ဝီလီယမ်ကို အရောင်းစာရင်း တင်ထားပြီး ချိန်ဘာလိန်ကလည်း ရှင်းထုတ်မယ့် လူစာရင်းထဲမှာ ဆက်ရှိနေဆဲလို့ The Athletic က ဖော်ပြပါတယ်။\n\n နွေအပြောင်းအရွှေ့မှာ မာနေး၊ မီနာမီနို ၂ ဦးတည်းကို ရောင်းထုတ်ထားနိုင်တဲ့ လီဗာပူးအသင်းဟာ အရောင်းရှိသလောက် အဝယ်ရှိမယ့် ပေါ်လစီကို ကိုင်ဆောင်ထားတာပါ။ အပြောင်းအရွှေ့ကနေ ငွေကြေး ဘယ်လောက် ထပ်ရှာနိုင်မလဲ ဆိုတာက ခေါ်ယူမှု အသစ်တွေအတွက် လမ်းပွင့်စေမှာ ဖြစ်ပါတယ်။\n\n ဒါကြောင့် ဒီနွေမှာ အသင်း ရည်ရွယ်တဲ့အတိုင်း မာနေး၊ မီနာမီနို၊ နီကိုးနဲ့ ချိန်ဘာလိန် တို့ကို ရှင်းထုတ်နိုင်ရင် ရရှိမယ့် ပြောင်းရွှေ့ကြေးကို ဖော်ပြမှာ ဖြစ်ပါတယ်။\n\n မာနေးရဲ့ ဘိုင်ယန်မြူးနစ် အပြောင်းအရွှေ့ဟာ ဂန္တဝင်တိုက်စစ်သမားရဲ့ ဆန္ဒအတိုင်း အသင်းဘက်က တတ်နိုင်သလောက် လိုက်လျောပေးခဲ့တာကြောင့် မျှော်လင့်ထားတဲ့ ပေါင် ၄၂.၅ သန်းထိတော့ မရခဲ့ပါဘူး။ာ",
"btext2":"လီဗာပူးနဲ့ ဘိုင်ယန်မြူးနစ်တို့ဟာ မာနေးအတွက် ပေါင် ၃၅.၁ သန်းနဲ့ သဘောတူခဲ့ကြကာ ကနဦး ပြောင်းရွှေ့ကြေး ပေါင် ၂၇.၅ သန်းဖြစ်ပြီး ပွဲထွက်ခွင့်အလိုက် ပေါင် ၅ သန်းဖြစ်ကာ တစ်ဦးချင်းနဲ့ အသင်းအလိုက် စွမ်းဆောင်နိုင်မှုမှာ နောက်ထပ် ပေါင် ၂.၆ သန်း ရမှာဖြစ်ပါတယ်။\n\n လီဗာပူးအသင်းဟာ မီနာမီနိုကို မိုနာကိုထံ ရောင်းထုတ်မှု အပြီးသတ်ထားခဲ့ပြီဖြစ်ပါတယ်။ ကနဦး ပြောင်းရွှေ့ကြေး ပေါင် ၁၂.၈ သန်းဖြစ်ကာ ထပ်တိုးကြေးက ပေါင် ၂.၅၇ သန်းဖြစ်တာကြောင့် စုစုပေါင်း ပေါင် ၁၅.၄ သန်း ရမှာဖြစ်ပါတယ်။\n\n နီကိုး ဝီလီယမ်အတွက်တော့ လီဗာပူးအသင်းက ပေါင် သန်း ၂၀ ရှိမယ့် ကမ်းလှမ်းမှု ပုံစံကို တောင်းဆိုထားပြီး ဖူလ်ဟမ်၊ နော်တင်ဟမ် ဖောရက်စ်တို့က ဝင်ရောက် ဆွေးနွေးနေတာဖြစ်တယ်။\n\n ချိန်ဘာလိန်အတွက်တော့ ပေါင် ၁၀ သန်း သတ်မှတ်ထားပေမယ့် ကမ်းလှမ်းမယ့် ကလပ် မရှိသေးပါဘူး။ အင်္ဂလန် အနောက်မြောက်ပိုင်းမှာ အခြေကျနေတဲ့ ချိန်ဘာလိန်ဟာ မကြာသေးခင်ကမှ သားငယ်လေး ရရှိထားပြီး ချစ်သူ အမျိုးသမီးထံ လက်ထပ်ခွင့် တောင်းခဲ့ခြင်းလို ကိစ္စတွေ ရှိနေတာကြောင့် သူ့ကို ရောင်းထုတ်ဖို့ အသင်းဘက်က အလျင်စလို မလုပ်ခြင်း ဖြစ်ပါတယ်။\n\n အသင်းရဲ့ ရည်မှန်းချက်အတိုင်း သူတို့ ၄ ဦးလုံးကို ဒီနွေမှာ ရောင်းထုတ်နိုင်ရင် ကစားသမား အထွက်စာရင်းကနေ ပြောင်းရွှေ့ကြေး ပေါင် ၇၀-၈၀ သန်း ကြား ရရှိမှာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/neco-ox-lfc1.jpg",
"imgurl2":"https://myan-news.com/wp-content/uploads/2022/06/necho-lfc-fulham-768x473.jpg",
"imgurl3":"no",
"video":"no"
 },
         {"ndate":"June 27, 2022",
"htext":"ချန်ဘာလိန် Vs အေတီကို",
"btext1":"no",
"btext2":"no",
"btext3": "no",
"imgurl1":"https://i2-prod.liverpool.com/incoming/article21915482.ece/ALTERNATES/s615/0_GettyImages-1347559008.jpg",
"imgurl2":"https://video.twimg.com/ext_tw_video/1456233482607280132/pu/pl/1280x720/rjyabp3DDvRvNFGm.m3u8?container=fmp4",
"imgurl3":"no",
"video":"yes"
 },

      {"ndate":"June 27, 2022",
"htext":"*****ဂျူလီယံ ဝါ့ဒ် အပေါ် ဒီလို အကြောင်းအရာလေးတွေ မျှော်လင့်ကြည့်ချင်ပါတယ်*******",
"btext1":"အားကစား ဒါရိုတ် ရာထူး အပြောင်းအလဲ ဖြစ်လာချိန်မှာ တစ်ယောက် နဲ့ တစ်ယောက် လှုပ်ရှားပုံခြင်း ၊ အားသာချက်ခြင်းတော့ တူမှာ မဟုတ်ပါဘူး။ မိုက် ကယ်အက်ဒ်ဝပ် က ကော်တင်ဟို အတွက် စံချိန်တင် ပြောင်းရွှေ့ကြေး ရအောင် ရောင်းပြခဲ့သလို ၊ ဘရူစတာ ၊ ဆိုလန့်ခ် တို့လို ကစားသမားတွေကိုလဲ ထင်မထားလောက်တဲ့ ဈေးနှုန်းတွေ ရအောင် ရောင်းပြခဲ့လို့ ရောင်းတဲ့ နေရာမှာ ပိုပြီး အားသာချက်ရှိတယ်လို့ သတ်မှတ်ကြည့်ချင်ပါတယ်။ \n\n သူခေါ်ခဲ့တဲ့ မာနေး ၊ ဆာလာ ၊ ဗန်ဒိုက် ၊ အလီဆွန် တို့ ဟာ ပြောင်းရွှေ့ကြေး နဲ့ ထိုက်တန်တဲ့ ကစားသမားတွေ မှန်ပါတယ်။ လက်ရှိ စွမ်းဆောင်ရည် နဲ့ ယှဉ်လိုက်ရင် အလကား နီးပါး ရတာလို့တောင် ခပ်ကြွားကြွားလေး ဆိုလို့ ရမယ် ထင်ပါတယ်။ သို့သော် လက်တွေ့ ရင်ဆိုင်ခဲ့ရတာက အဲဒီလို စကားလုံးတွေ မဟုတ်ပါဘူး။ \n\n မာနေး တုန်းကတောင် ဈေးများတယ်လို့ ပြောခဲ့ကြသလို ၊ ဗန်ဒိုက် ဆိုရင် အခြား ကလပ်အသင်းကြီး နှစ်ခုကို ငြင်းပြီးမှ လီဗာပူး ကို ရောက်လာလို့ ၊ အဲဒီ အသင်းဖန်တွေက “ဂျင်း” ဆိုတဲ့ စကားလုံးတွေ “ချန်ပီယံလိဂ် ကစားခွင့်မရတဲ့ ခံစစ်မှုးကို ဒီဈေးအထိ ပေးစရာ မလိုဘူး” ဆိုတာမျိုးတွေ ဝိုင်းပြောခဲ့ကြပါတယ်။ \n\n အလီဆွန် ဆိုရင်လဲ အဲဒီ အချိန်က ကမ္ဘာ့ဈေးအကြီးဆုံး ပမာဏ အထိ ပေးခဲ့တာပါ။ ကစားသမားတွေ ရဲ့ စွမ်းဆောင်ရည်က ထက်လွန်းလို့ ပြောင်းရွှေ့ပမာဏတွေ မေ့ပစ်လိုက်ကြပေမယ့် ၊ သူတို့ကို ခေါ်ယူခါစတုန်း ဝိုင်းပြီး ဝေဖန် ပြောဆိုခံခဲ့ရတာတွေကလဲ ပကတိ အရှိတရားပါပဲ။ \n\n ဒါကြောင့် မိုက်ကယ် အက်ဒ်ဝပ် ရဲ့ အားသာချက်ကို ပြောမယ် ဆိုရင် ကစားသမား မြင်အောင် ရှာကြည့်တတ်တာ ၊ မလိုအပ်တော့တဲ့ ကစားသမားတွေကို ဈေးရအောင် ရောင်းထုတ်နိုင်စွမ်းရှိတာတွေက သူ့ရဲ့ အရည်ချင်းတွေလို့ မှတ်ချက် ပေးချင်ပါတယ်။ \n\n အစားထိုး ဝင်ရောက်လာတဲ့ ဂျူလီယံ ဝါ့ဒ် ဟာ အက်ဒ်ဝပ် အားသာတဲ့ အပိုင်းတွေမှာ ပုခုံးချင်း ယှဉ်နိုင်မှ ယှဉ်နိုင်မှာပါ။ သို့သော် သူကလဲ လီဗာပူး မှာ ရာထူးမျိုးစုံ နဲ့ အလုပ်လုပ်ကိုင်ခဲ့သူ ဆိုတော့ ကလပ် အကြောင်းတော့ ခေါင်းကနေ ခြေအဆုံး အလုံးစုံ ကျွမ်းဝင်မှု ရှိထားပြီးတာ သေချာပါတယ်။\n\n 2012 ခုနှစ် လီဗာပူး ကို စတင် ရောက်ရှိလာချိန်က စပိန် နဲ့ ပေါ်တူဂီ ဒေသ အတွက် European Scouting Manager အဖြစ် လုပ်ကိုင်ခဲ့ပါတယ်။ \n\n အဲဒီနောက်မှာတော့ “Loan Pathways & Football Partnerships” Manager အဖြစ် ရာထူးတိုးပါတယ်။ ဒီရာထူး က လူငယ် ချာတိတ်တွေ အငှားချဖို့ ဘယ်ကလပ်တွေက သင့်တော်တယ် ၊ ဘယ်အသင်း ကစားဟန် နဲ့ လိုက်ဖက်မှု ရှိနိုင်တယ် ဆိုတဲ့ အကြောင်းအရာမျိုးတွေ နဲ့ အငှားထွက် ကစားတဲ့ ကလေးတွေ တိုးတက်မှု ရှိအောင် အမြဲတမ်း Coordinate လုပ်တဲ့ တာဝန်တွေကို ကိုင်တွယ်ခဲ့တာပါ။ \n\n ဒါပြီးမှ မိုက်ကယ် အက်ဒ်ဝပ် ရဲ့ လက်ထောက် ဖြစ်လာတာ ဖြစ်ပါတယ်။ ",
"btext2":"ဆိုတော့ အားကစား ဒါရိုတ်တာသစ် ဂျူလီယံဝါ့ဒ် ရဲ့ အဓိက အားသာချက် ဖြစ်နိုင်တဲ့ 2 ချက်ကို ဆွဲထုတ်ကြည့်ရရင် - “ ပေါ်တူဂီ မှာ အလုပ်လုပ်ဖူးတဲ့ အတွက် ပေါ်တူဂီ ဈေးကွက် ကောင်းကောင်းနားလည်သလို ၊ အဆက်သွယ်ကောင်းတွေလဲ များထားပါတယ်”\n - “ နောက်တစ်ချက် က လူငယ် ဈေးကွက် အကြောင်း ကျွမ်းကျင်မှု ရှိထားတာပါ” \n\n လက်ရှိ အပြောင်းအရွှေ့ လှုပ်ရှားမှု ကို ကြည့်မယ် ဆိုရင် အဲဒီ 2 ချက် ကို အခြေခံထားတယ်လို့ ကောက်ချက်ချ ချင်ပါတယ်။ သူ ကျွမ်းကျင်မှု ရှိတဲ့ ပေါ်တူဂီ ဘောလုံး ရပ်ဝန်းက အကောင်းဆုံး ဘောလုံးသမား နှစ်ယောက် ဖြစ်တဲ့ နူညက် နဲ့ ဒီယက်ဇ် ကို 6 လ အတွင်း ရအောင် ခေါ်ယူပြထားတယ် ၊ ပြီးရင် လူငယ် ချာတိတ်တွေကိုလဲ ဆက်တိုက် စုဆောင်းနေပါတယ်။ \n\n Brexit ကြောင့် လူငယ် ပေါ်စလီ ပြောင်းလဲနေတာ မှန်ပေမယ့် ၊ ဂျူလီယံဝါ့ဒ် လက်ထက်မှာ ခေါ်တဲ့ ချာတိတ်တွေကိုတော့ ဘယ်လောက်အထိ ခြေစွာပြမလဲ ဆိုတာ စိတ်ဝင်စားမိတာ အမှန်ပါပဲ။ \n\n တစ်ချိန်တည်းမှာ ကလပ်ဟာ လူငယ် ကစားသမား တော်တော်များများ ကို အငှားနဲ့ စေလွှတ်ဖို့ ပြင်ဆင်နေပါပြီ။ မနှစ်က ဒုတိယ ရာသီဝက်မှာ အငှားလွှတ်ခဲ့တဲ့ နီကိုး ၊ ဖီးလစ် တို့ဟာ အောင်မြင်မှုတွေ ရခဲ့တယ်လို့ ပြောလို့ရပါတယ်။ \n\n ဒါကြောင့် လက်ရှိ အပြောင်းအရွှေ့မှာရော ချာတိတ်တွေ နဲ့ သင့်တော်နိုင်ချေ အများဆုံး ဖြစ်မယ့် ကလပ်တွေဆီ ဘယ်လောက်အထိ ရွေးချယ် ပေးပို့နိုင်မလဲ ဆိုတာ စောင့်ကြည့်ချင်စရာပါ။ \n\n ဂျူလီယံ ဝါ့ဒ် နဲ့ ပတ်သက်ပြီး အဲဒီ အချက်တွေအပေါ်တော့ မျှော်လင့်ထားချင်မိပါရဲ့\n\nCredit: Liverpool Football Bible",
"btext3": "no",
"imgurl1":"https://cdn.theathletic.com/app/uploads/2021/11/10164257/Julian-Ward-Michael-Edwards.png",
"imgurl2":"https://i2-prod.mirror.co.uk/incoming/article27274549.ece/ALTERNATES/s1200c/0_Untitled-1.jpg",
"imgurl3":"no",
"video":"no"
 },
    {"ndate":"June 27, 2022",
"htext":"***********James_Pearce - ကွင်းလယ် နေရာ အတွက် သတင်းထောက်ကြီး ရဲ့ သုံးသပ်ချက်************",
"btext1":"လက်ရှိ အပြောင်းအရွှေ့မှာ လီဗာပူး က နောက်ထပ် ကစားသမားသစ် ခေါ်ယူဖွယ် မရှိတော့ဘူး ဆိုတဲ့ အကြောင်း နာမည်ကြီး သတင်းထောက် Paul Joyce က ပထမဆုံး ရေးခဲ့တာပါ။ သူရေးခဲ့တဲ့ ပုံစံက “မခေါ်လောက်တော့ဘူး” လို့ပဲ ရေးတာပါ။ “မခေါ်တော့ဘူး” လို့ ရေးတဲ့ ပုံစံ မဟုတ်ပါဘူး။ \n\n ဒါကြောင့် နောက်ထပ် ယုံကြည်ရတဲ့ သတင်းထောက် James Pearce က “ကွင်းလယ် အနေအထား နဲ့ ပတ်သက်ပြီး သုံးရဲ့ သုံးသပ်ချက်” ကို အခုလို ဆွဲထုတ်ပြပါတယ်။ “ အရေအတွက် အားဖြင့်ကြည့်မယ် ဆိုရင်တော့ ကွင်းလယ် အတွက် အင်အားက မနည်းပါဘူး။ အသင်းမှာ စီနီယာ ကွင်းလယ် ကစားသမား 8 ယောက် အထိတောင် ရှိနေပါတယ် (ဖာဘင်ဟို ၊ ဟန်ဒါဆင် ၊ တီယာဂို ၊ နာဘီ ကီတာ ၊ ကာတစ် ဂျုံး ၊ အယ်လီယော့ ၊ မေလ်နာ ၊ ချန်ဘာလိန်)။ ကာဗယ်ဟို က တိုက်စစ်အားပြု ကစားတယ် ဆိုပေမယ့် ၊ ရေရှည် အတွက်တော့ ကွင်းလယ် ကစားသမားပါပဲ။ \n\n ကီတာ ဟာ လီဗာပူး ကစားသမားဘဝတစ်လျှောက် အမြင့်ဆုံး စွမ်းဆောင်ရည် တစ်ချို့ကို မနှစ်က ပြသနိုင်ခဲ့သည့်တိုင်အောင် ၊ ပရိသတ်တွေ မျှော်လင့်ထားတဲ့ အဆင့်တန်းမျိုးနဲ့တော့ တော်တော်ကို အလှမ်းဝေးနေဆဲ ဖြစ်ပါတယ်။ ဒါပေမယ့် ကလော့ပ် က သူ့အပေါ် ယုံကြည်မှု ပေးထားဆဲမို့ ၊ ကလပ် အသင်းဘက်က စာချုပ်သစ် ချုပ်ဖို့ လုပ်ဆောင်လျှက် ရှိနေပါတယ်။ \n\n ကွင်းလယ် ကစားသမား စုဖွဲ့မှုထဲက အသင်းနဲ့ လမ်းခွဲနိုင်ချေ ရှိတဲ့ ကစားသမား ဆိုလို့ ချန်ဘာလိန် တစ်ယောက်ပဲ ရှိပါတယ်။ သူ့အတွက် သင့်တော်မယ့် ကမ်းလှမ်းမှု ရှိလို့ အသင်းပြောင်းချင်တယ် ဆိုရင် လီဗာပူး ဘက်က ကန့်ကွက်မှာ မဟုတ်ပါဘူး။ လီဗာပူး ကလဲ သူ့ရဲ့ တစ်နှစ်ပဲ ကျန်တော့တဲ့ စာချုပ် သက်တမ်းအတွက် ပြောင်းရွှေ့ကြေး ပေါင် 10 သန်းတော့ ပြန်ရဖို့ မှန်းထားပါတယ်။ ",
"btext2":"တကယ်လို့ လီဗာပူး က ကွင်းလယ် အင်အားကို ထပ်မဖြည့်တော့ဘူး ဆိုရင်တော့ ၊ ချန်ဘာလိန် ကို ထွက်ခွာခွင့်ပေးထားတာ စွန့်စားလွန်းတယ်လို့ အများစုက မြင်နေပါတယ်။ ကလော့ပ် အနေနဲ့လဲ တစ်ရာသီလုံး နီးပါး တီယာဂို ၊ ဟန်ဒါဆင် ၊ ဖာဘင်ဟို တို့ သုံးယောက် အပေါ်မှာ အများကြီး မှီခိုနေရမှာပါ။ သူတို့တွေ ဒဏ်ရာပြသနာ ကြီးကြီးမားမား မရပါစေနဲ့ပဲ မျှော်လင့်နေရမှာပါ။ ပြီးရင် ကီတာ ရဲ့ ခြေစွမ်းက ပိုကောင်းလာဖို့ လိုသလို ၊ မေလ်နာကြီးကလဲ အသက်ရွယ်ပိုင်းက အဓိက မဟုတ်ဘူး ဆိုတာ ဆက်လက်ပြသဖို့ လိုပါတယ်။ အယ်လီယော့ ၊ ဂျုံး တို့ကတော့ သူတို့မှာ အလားအလာကောင်းတွေ အများကြီး ရှိတဲ့ အကြောင်းကို ပြသနိုင်ရမှာပါ” လို့ သုံးသပ်သွားခဲ့ ပါတယ်။ \n\n James ရဲ့ သုံးသပ်ချက်က တော်တော်ကို လက်တွေ့ဆန်ပါတယ်။ နင်လား ငါလား အားကိုးလို့ ရမယ့် ကွင်းလယ် သုံးယောက်ထဲမှာ တီယာဂို နဲ့ ဟန်ဒို က အသက် 30 ကျော်တွေ ဖြစ်ပြီး ၊ တီယာဂို ရဲ့ ကြံ့ခိုင်မှုပိုင်းက လုံး၀ ကို ယုံလို့ မရတဲ့ အနေအထားပါ။ တစ်ချိန်တည်းမှာ မသေချာတဲ့ Factors တွေ အပေါ် မှီခိုရတဲ့ အချက်တွေက ပိုများနေပါတယ်။ \n\n ကိုယ်လိုရာ ဆွဲတွေးပြီး လိုချင်တဲ့ အချက်ကို ဆွဲထုတ်ရရင်တော့ James Pearce ရဲ့ ပြောဆိုမှုတွေထဲမှာ ကွင်းလယ် ကစားသမားထပ် မခေါ်တော့ဘူး ဆိုတဲ့ အချက်ကို ဖော်ပြသွားခြင်း မရှိသလို ၊ “မခေါ်ခဲ့ရင်တော့ ဒီလို စွန့်စားမှုမျိုးတွေ ရှိနိုင်တယ်” ဆိုတာပဲ ချပြသွားတာပါ။\n\n အပြောင်းအရွှေ့ ကာလ ပိတ်ဖို့က အဝေးကြီး လိုသေးတာမို့ စောင့်ကြည့်ကြဦးစို့ပါ…….\n\nCredit: Football Bible",
"btext3": "no",
"imgurl1":"https://i2-prod.liverpoolecho.co.uk/incoming/article16539435.ece/ALTERNATES/s615/0_JS159113144.jpg",
"imgurl2":"https://www.thisisanfield.com/wp-content/uploads/Fab-Milner-Thiago-Keita.jpg",
"imgurl3":"no",
"video":"no"
 },
    {"ndate":"June 27, 2022",
"htext":"ယူ-၁၉ ယူရိုပြိုင်ပွဲမှာ တောက်ပနေတဲ့ လီဗာပူး အကယ်ဒမီ ကြယ်ပွင့် (၂) ဦး",
"btext1":"ဒီနွေမှာ စီနီယာကစားသမားတွေ အနားရနေကြပေမယ့် လူငယ်လေးတွေအတွက်က အနာဂတ်မှာ တောက်ပလာဖို့အတွက် ယူ-၁၉ အဆင့် ယူရိုချန်ပီယံရှစ်မှာ ကြိုးစား အားထုတ်နေကြပါတယ်။\n\n အဆိုပါပြိုင်ပွဲဝင် ယူ-၁၉ အင်္ဂလန်အသင်းမှာ လီဗာပူးကြယ်ပွင့်တွေဖြစ်တဲ့ ဗဟိုခံစစ်မှူး ကွမ်ဆက်၊ ဘယ်အစွန်လူ လုခ် ချမ်ဘာနဲ့ ဂိုးမသား ဟာဗေး ဒေးဗစ်တို့ ပါဝင်နေကြပြီး ဟာဗေးကလွဲရင် ကျန်အသင်းသား ၂ ဦးက အတော်လေး နေရာရထားကြပါတယ်။\n\n အင်္ဂလန်ဟာ အုပ်စုတွင်း ၃ ပွဲလုံးကို clean sheet နဲ့ အနိုင်ရထားရာမှာ ကွမ်ဆက်က အဓိက ဗဟိုခံစစ်မှူးအဖြစ် ပါဝင်ထားခဲ့တာပါ။ သူဟာ ဆီမီးအဆင့်ကို တက်ရောက်ခဲ့ပြီဖြစ်တဲ့ အစ္စရေးနဲ့ပွဲမှာ ၄၅ မိနစ် ကစားပြီး လူစားလဲခဲ့တာကလွဲလို့ ကျန် ၂ ပွဲမှာ မိနစ် ၉၀ အပြည့်တွေ ပါဝင်ခဲ့ပါတယ်။\n\n ချမ်ဘာကတော့ ဆားဘီးယားနဲ့ပွဲမှာ ၂၅ မိနစ် ပါဝင်ကစားခဲ့ပြီး အုပ်စု နောက်ဆုံးပွဲဖြစ်တဲ့ အစ္စရေးနဲ့ပွဲမှာ မိနစ် ၉၀ အပြည့် ပါဝင်ခဲ့ပါတယ်။ ဟာဗေး ဒေးဗစ်ကတော့ ပွဲကစားခွင့် မရသေးပါဘူး။",
"btext2":"အင်္ဂလန်ဟာ ဆီမီးဖိုင်နယ်အဆင့်မှာ အီတလီအသင်းနဲ့ တွေ့ဆုံနေတာဖြစ်ကာ လက်ရှိ ခြေစွမ်းအရ ဗိုလ်လုပွဲကို တက်ဖို့ ပိုမို ရေပန်းစားနေပါတယ်။ အဆိုပွဲမှာတော့ ကွမ်းဆက်နဲ့ ချမ်ဘာတို့ ပွဲထွက်ခွင့်ရဖွယ် ရှိထားပါတယ်။\n\n အင်္ဂလန်အသင်းဟာ ၂၀၂၃ မှာ ယှဉ်ပြိုင်ရမယ့် ယူ-၂၀ ကမ္ဘာဖလား ဝင်ခွင့်ကို ရထားတဲ့အသင်းဖြစ်ပြီး ဒီလူငယ်လေးတွေဟာ အဆိုပါ ပြိုင်ပွဲကြီးမှာ ပါဝင် ယှဉ်ပြိုင်ဖို့ အခွင့်အရေး များနေတာ ဖြစ်ပါတယ်။\n\n ကွမ်းဆက်ဟာ ယူ-၁၉ အသင်းရဲ့ ခံစစ်နှလုံးသားအဖြစ် ခြေစွမ်းကောင်းတွေ ပြသနေသူဖြစ်ပြီး ဇွန်လ ၂၈ ရက်နေ့ အီတလီနဲ့ ဆီမီးဖိုင်နယ်မှာ ထပ်မံ စွမ်းဆောင်ပြကာ ဇူလိုင်လ ၂ ရက်နေ့ ဗိုလ်လုပွဲနေ့မှာ ရလဒ်ကောင်း ရမယ်ဆိုရင် သူ့ရဲ့ နာမည်ဂုဏ်သတင်းက ပိုမို ထင်ရှားလာပါလိမ့်မယ်။\n\n ကွမ်းဆက်ဟာ အာရှ ရာသီကြိုကိုမှာ ချန်လှပ်ခံရနိုင်ပေမယ့် သြစတြီးယား ရာသီကြိုမှာ လီဗာပူးအသင်းနဲ့ ပူးပေါင်းဖို့ အခွင့်အရေး ရှိနေသေးတာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/chambers-quamsah.jpg",
"imgurl2":"https://myan-news.com/wp-content/uploads/2022/06/quamsah-england-768x466.jpg",
"imgurl3":"no",
"video":"no"
 },
   {"ndate":"June 27, 2022",
"htext":"လီဗာပူးအသင်းထံ ကိုနေး-ဒိုဟာတီ ပြောင်းရွှေ့ခဲ့ပြီလို့ ဒါရီစီးတီး မန်နေဂျာ အတည်ပြု",
"btext1":"လီဗာပူးအသင်းဟာ လူငယ်ကြယ်ပွင့် ထရန့် ကိုနေး-ဒိုဟာတီကို လက်မှတ်ထိုး ခေါ်ယူနိုင်ခဲ့ပြီးလို့ ကစားသမားလေးရဲ့ လက်ရှိကလပ်ဖြစ်တဲ့ ဒါရီစီးတီမန်နေဂျာက ထုတ်ပြောသွားပါတယ်။\n\n ကိုနေး-ဒိုဟာတီဟာ အိုင်ယာလန်လိဂ်က ဒါရီစီးတီးမှာ လက်ရှိကစားနေပြီး မကြာခင်မှာ ၁၆ နှစ်ပြည့်တော့မှာပါ။ ဘယ်တောင်ပံရော ညာတောင်ပံမှာပါ ကစားနိုင်ပြီး ဒါရီရဲ့ ယူ-၁၉ အသင်းအတွက် ကိုယ်စားပြု ကစားနေတဲ့ ဒီကောင်လေးအတွက် လက်မှတ်ထိုးမှုတွေက လာမယ့်လမှာ အပြီးသတ်မှာ ဖြစ်ပါတယ်။\n\n လီဗာပူးအသင်းဟာ Brexit ကိစ္စပြီးနောက် ဒေသတွင်းက အလားအလာရှိ လူငယ်တွေကို အကယ်ဒမီအတွက် ခေါ်ယူမှုတွေ လုပ်နေခဲ့ခြင်းဖြစ်ကာ ကိတ်ဂေါ်ဒန်၊ ဘော်ဘီ ကလက်၊ ဗန်ဒုတ်တို့ကို ၂၀၂၁ စတင်ကတည်းက ခေါ်ယူလာခဲ့ပြီး အခု ကိုနေး-ဒိုဟာတီ အလှည့် ရောက်လာခဲ့တာ ဖြစ်ပါတယ်။",
"btext2":"ဒါရီစီးတီး မန်နေဂျာ Boyle က ” လီဗာပူးက စောင့်ကြည့်လာတယ်ဆိုတည်းက ထရန့်က ဘယ်လောက် အရည်အချင်းရှိလဲ သိနိုင်ပါတယ်။ လီဗာပူးက အရည်အတွက်ထက် အရည်အချင်းကိုကြည့်တဲ့ ကလပ်အသင်းဖြစ်ပါတယ်။\n\n လီဗာပူးရဲ့ အကယ်ဒမီက လူငယ်တွေ အများကြီး မရှိပါဘူး။ ဒီတော့ ဒါရီအသင်းမှာ ထရန့်က သူ့ရဲ့ လူငယ်အသင်းနည်းပြတွေနဲ့ သိပ်ကြိုးစားခဲ့လို့ သူတို့နဲ့အတူ အခုလို လီဗာပူးအသင်းထံ ရောက်အောင် လုပ်ဆောင်နိုင်ခဲ့တာပါ။\n\n ထရန့်က သိပ်တော်တဲ့ ကောင်လေးပါ။ စပယ်ရှယ် အလားအလာရှိသူဖြစ်ပါတယ်။ တစ်ဦးချင်းတွေမှာ ထူးချွန်ပြီး သူက လက်ဖျားခါလောက်တဲ့ အရှိန်နှုန်း ရှိပါတယ်။ ဒါပေမယ့် အရေးအကြီးဆုံးက သူဟာ ကောင်းမွန်တဲ့ ခံယူချက်ရှိသူဖြစ်တယ်။\n\n အချိန်တိုင်းမှာ သူက သင်ယူလိုစိတ်ရှိပြီး ကောင်းမွန်တဲ့ အသင်းဖော်တစ်ဦး ဖြစ်ပါတယ်။ ဒီလို အရည်အချင်းတွေအပြင် ရုပ်ပိုင်းဆိုင်ရာနဲ့ နည်းစနစ်ပိုင်းလည်း ကောင်းမွန်တာကြောင့် အလုပ်တွဲလုပ်ဖို့ကောင်းတဲ့ လူငယ်လေးဖြစ်ပါတယ်။\n\n လီဗာပူးကို ရောက်သွားတာက ခက်ခဲပါတယ်။ ပရီးမီးယားလိဂ်ဆိုတာ ပြိုင်ဆိုင်မှု သိပ်ပြင်းထန်တယ်ဆိုတာ အားလုံး သိကြပါတယ်။ ထရန့်က အခွင့်အရေးကောင်း ရလာခဲ့ပြီး ဒါက သူ သိပ်ထူးချွန်လို့ပါပဲ ” လို့ ဆိုခဲ့တာ ဖြစ်ပါတယ်။\n\n ထရန့်ဟာ အိုင်ယာလန်ရဲ့ ယူ-၁၆ နဲ့ ယူ-၁၇ အဆင့်မှာ ကိုယ်စားပြုခဲ့ပြီးဖြစ်ပြီး မယ်လ်တာ၊ မြောက်အိုင်ယာလန်တို့နဲ့ ခြေစမ်းပွဲမှာ ဂိုးသွင်းယူခဲ့ပါတယ်။ သူ့အနေနဲ့ ၁၈ နှစ် မတိုင်ခင်ကတည်းက အင်္ဂလန်ကို လွတ်လွတ်လပ်လပ် ပြောင်းရွှေ့နိုင်တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/trent-kone.jpg",
"imgurl2":"https://myan-news.com/wp-content/uploads/2022/06/trent-kone-lfc-768x716.jpg",
"imgurl3":"no",
"video":"no"
 },
             {"ndate":"June 27, 2022",
"htext":"*******မာနေး ၊ ဆာလာ တို့ရဲ့ စာချုပ်သစ် ကိစ္စတွေ အတွက် ရော်ဘီ ဖောင်လာ ရဲ့ သုံးသပ်ချက်***********",
"btext1":"“ မားနေး ရဲ့ စာချုပ်သစ် ကိစ္စမှာ ဘာတွေ ဖြစ်သွားတာလဲ မသိဘူး ဆိုပြီး မသိချင်ယောင် မဆောင်ချင်ပါဘူး။ ဒါပေမယ့် အရှင်းဆုံး အဖြေကို ပြောရရင် ဘာမှ ထွေထွေထူးထူးလဲ မရှိပါဘူး။ အဲဒီ အချက်ကြောင့်ပဲ မဖြေပဲ ပစ်ထားတဲ့ မေးခွန်းပေါင်းများစွာ ထပ်နေတာ ဖြစ်ပါတယ်။ \n\n သေချာတာ တစ်ခုက ကလပ် အသင်းဘက် ရှင်းလင်း တိကျပြီး ၊ ခံစားကို ဦးစားမပေးတဲ့ တွက်ချက်မှုတွေ လုပ်ခဲ့ပါတယ်။ မာနေး ဟာ ဧပြီ ရောက်ရင် 31 နှစ် ပြည့်မှာပါ။ ကမ္ဘာ့အကောင်းဆုံး ဘောလုံးသမား စာရင်းဝင်ထားတဲ့ ကစားသမား တစ်ယောက် အနေနဲ့ လစာကိုလဲ များများစားစား လိုချင်ပါတယ်။\n\n ဒီအတွက် မာနေး ကို လုံး၀ အပြစ်မတင်ပါဘူး။ လောလောဆယ်မှာ World Class အဆင့်ရှိတဲ့ ကစားသမားလို့ ခေါ်ဝေါ်နေကြတဲ့ ဘောလုံးသမားတိုင်းနဲ့ သူက တန်းတူ ပခုံးချင်း ယှဉ်လို့ ရပါတယ်။ အဲဒီတော့ ဒီလို ဂုဏ်ပုဒ်မျိုးကို လှစ်ပြနိုင်တဲ့ လစာမျိုးကို ကစားသမား ဘ၀ နောက်ဆုံး အချိန်မျိုးမှာ လိုကို လိုချင်မှာပါ။ \n\n ဒီနေရာမှာ လီဗာပူး ကလဲ ဖြစ်နိုင်ချေရှိတဲ့ လားရာတိုင်းကို တွက်ပါတယ်။ ဒါကြောင့်လဲ မာနေး ကို ရောင်းဖို့ ဆုံးဖြတ်ပြီး ဒါဝင် နူညက် ကို ခေါ်ယူကာ ၊ သူတို့ရဲ့ Wage Structure ကို မဖောက်ဖျက်အောင် ထိန်းသွားခဲ့တာပါ။ \n\n အဲဒီ အချက်ကြောင့် နောက်ထပ် စဉ်းစားစရာ မေးခွန်းက ထပ်ဖြစ်လာပါတယ်။ ဆာလာ ရဲ့ စာချုပ်သစ် ကိစ္စကိုရော ဘယ်လို တွက်ချက်ထားလဲပေါ့။ ",
"btext2":"ဒီအဖြေကို ကျနော်လဲ မသိပါဘူး။ ဒါပေမယ့် ရှင်းရှင်းလင်းလင်း ပြောနိုင်တာ တစ်ခုက ဆာလာ ကို ထိန်းထားနိုင်ဖို့ အတွက် လက်ရှိ ချမှတ်ထားတဲ့ Wage Structure ကို ကျော်လွန်ပြမှာ မဟုတ်ပါဘူး။ တကယ်တမ်း အဲဒီ အချက်ကို ဂရုစိုက် မနေဘူး ဆိုရင် အခု ကတည်းက ရော့…အင့် ဆိုပြီး ပေးလိုက်တာ ကြာနေပါပြီ။\n\n ဒါပေမယ့် ကျနော် ကတော့ ဆာလာ က ဒီလို ပမာဏမျိုး လိုချင်နေတာကိုလဲ အပြစ်မတင်ပါဘူး။ သူလဲ မာနေး လိုပဲလေ။ ပရီးမီးယားလိဂ် ရွှေဖိနပ် ဆုရှင် ၊ ဒီရာသီ အကောင်းဆုံး လီဗာပူး ကစားသမား ဖြစ်တဲ့ အပြင် ၊ ဘလွန်းဒီအော် ဆန်ကာတင် စာရင်းဝင် တစ်ယောက် ဖြစ်ပါတယ်။ \n\n ကမ္ဘာ့အကောင်းဆုံး ကစားသမား 3 ယောက် ထဲမှာ ပါနေတဲ့ ဘောလုံးသမား တစ်ယောက် အတွက် ဘယ်လို လစာမျိုး ပေးရင် ဖြစ်နိုင်မလဲ? သူ ယုံကြည်ထားတာတော့ လီဗာပူး က ကမ်းလှမ်းတာထက် ပိုပြီး ရသင့်တယ် ဆိုတာပါပဲ။ ဒါပေမယ့် ကျနော့် အသင်းဟောင်းကလဲ ဈေးတွက် တွက်ဦးမှာပါ။ စာချုပ်သစ် ကိစ္စတွေ ဆိုတာ တိုင်းတာကြည့်လို့ရတဲ့ တွက်ချက်နည်းတွေ ၊ အဖြေရှာလို့ ရတဲ့ သိပ္ပံ ပညာတွေတော့ မရှိပါဘူး။ \n\n ကျနော့် အမြင်ပြောရရင် စာချုပ်သစ် ကိစ္စ ဘယ်လိုပဲ ဖြစ်နေ ဖြစ်နေ ၊ ဆာလာ ဟာ လာမယ့် ဘောလုံးရာသီမှာ အသင်းမှာပဲ ဆက်ရှိမယ်လို့ ဆိုတဲ့ စကားက ဖိအားပေးလိုက်တာ နဲ့ အတူတူပါပဲ။ ဒါက ရှင်းပါတယ်။ \n\n သဘောက လစာ ကို တောင်းသလောက် ပေးမယ်ဆိုရင် 12 အထိ ဆက်စောင့်ပေးနိုင်တယ် ၊ အဲဒီလိုမှ မဟုတ်ရင်တော့ အလွတ်ကြေး ထွက်တော့မယ် ဆိုတဲ့ သဘောပါ။ ဒါက သူ့အတွက် မျှတပါတယ်။ ",
"btext3": "သူ ပြထားတဲ့ ခြေစွမ်းမျိုးတွေ နဲ့ ဆိုရင် ဒီဘရိုင်း ၊ ရိုနာဒို တို့လို ၊ လူကာကူ တို့ ရတဲ့ နှုန်းထား အတိုင်းတော့ ရကို ရရမှာပါ။ သူ့ရဲ့ အတွေးမှာ က လီဗာပူး ကနေ အလွတ်နဲ့ ထွက်ရမယ် ဆိုရင် ၊ နောက်အသင်း တစ်သင်းဆီ ပြောင်းတာ နဲ့ လစာကလဲ တောင်းသလောက် ရမယ် ၊ ဒါ့အပြင် လက်မှတ် ထိုးကြေး ဘောနပ်ဆုကြေးတွေပါ အပိုထွက်လာဦးမယ် ဆိုပြီး မှန်းထားတာပါ။ အလွတ် နဲ့ ခေါ်လို့ရတဲ့ ကစားသမား တိုင်းက အဲဒီ ခံစားခွင့်တော့ အပြည့်ရှိပါတယ်။ \n\n ဒီနေရာမှာ လီဗာပူး ဘက်က မြင်တဲ့ ရှုထောင့် တစ်ခုကို ကျနော် ထပ်ချပြချင်ပါတယ်။ သူဟာ လာမယ့် ဘောလုံးရာသီမှာရော အရင်က မိုဆာလာ ပုံစံ အတိုင်း ခြေစွမ်းပြနိုင်ဦးမလား ဆိုတဲ့ အချက်ပါ။ ဆာလာ အမြင့်ဆုံး စွမ်းဆောင်ရည်တွေ ထိန်းထားတာ တော်တော်ကြီးကို နှစ်တွေ ကြာနေပါပြီ။ ဒါပေမယ့် ဒီနှစ်ထဲ ကို ကူးပြောင်းလိုက်တဲ့ အချိန်မှာ စွမ်းဆောင်ရည်က ကျသွားပါတယ်။ ပြောရရင် 2022 ခုနှစ် ထဲမှာ သူဟာ Open Play ကနေ 6 ဂိုးပဲ သွင်းခဲ့ပြီး ၊ အခွင့်အရေး တော်တော်များများကို လွဲချော်ခဲ့ပါတယ်။ \n\n အထင်ရှားဆုံးကတော့ သူ အရမ်းကို လိုချင်ခဲ့တဲ့ ချန်ပီယံလိဂ် ဗိုလ်လုပွဲမှာပေါ့ဗျာ။ ထပ်ပြောရရင် အဲဒီ ဖလား နဲ့ အတူ ဘလွန်းဒီအော်တောင် ကပ်ပါလာနိုင်တဲ့ အခင်းကျင်းမျိုးပါ။ \n\n အဲဒီတော့ သူကိုယ်တိုင်ရော ၊ လီဗာပူး ဘက်က မေးခွန်း ထုတ်ရမှာက အဲဒီလို စွမ်းဆောင်ရည် ကျသွားတာ အီဂျစ် အတွက် ပွဲအရှည်ကြီးတွေ ဆက်တိုက် ကစားလိုက်ရလို့လား ဆိုတာပါ။ သူ့ကို ခေါ်ယူချင်တဲ့ အသင်းတွေကလဲ အဲဒီ အချက်ကို အလေးနက်ထား စောင့်ကြည့်မှာပါပဲ” \n\nရော်ဘီ ဖောင်လာ\n\nCredit: Football Bible",
"imgurl1":"https://assets.khelnow.com/news/uploads/2020/09/skysports-robbie-fowler-brisbane-roar_4996923.jpg",
"imgurl2":"https://images.teamtalk.com/content/uploads/2022/06/19095015/Mohamed-Salah-with-a-Champions-League-runners-up-medal-for-Liverpool.jpg",
"imgurl3":"https://cdn.images.express.co.uk/img/dynamic/67/590x/Mohamed-Salah-1083901.jpg?r=1549549053111",
"video":"no"
 },

            {"ndate":"June 27, 2022",
"htext":"ဂန္တ၀င် တိုက်စစ်မှုးကြီး အိုရီဂီ ဟာ ဒီကနေ့ပဲ မီလန်ကို သွားပြီး ဆေးစစ်မှုတွေ ခံယူမှာ ဖြစ်ပါတယ်။",
"btext1":"ဂန္တ၀င် တိုက်စစ်မှုးကြီး အိုရီဂီ ဟာ ဒီကနေ့ပဲ မီလန်ကို သွားပြီး ဆေးစစ်မှုတွေ ခံယူမှာ ဖြစ်ပါတယ်။ အဲကိစ္စတွေပြီးရင် တရား၀င် စာချုပ် ချုပ်ဆိုမှာပါ။ အဆင်ပြေ ချောမွှေ့ပါစေဗျာ\n\n Credit: Football Bible",
"btext2":"no",
"btext3": "no",
"imgurl1":"https://library.sportingnews.com/styles/crop_style_16_9_mobile_2x/s3/2021-08/divock-origi-liverpool-2018-19_yj7kck4e05121aiv10ytpzxt6.jpg?itok=KFbzcJNb",
"imgurl2":"https://www.thisisanfield.com/wp-content/uploads/TIA-3-x-collage-20.jpg",
"imgurl3":"no",
"video":"no"
 },
            {"ndate":"June 27, 2022",
"htext":"နူးညက်စ်တို့ ရောက်လာတာ ပရီးမီးယားလိဂ်အတွက် ပိုကောင်းတယ်လို့ ရှင်းပြတဲ့ အလန်ရှီးယား",
"btext1":"ပရီးမီးယားလိဂ် ထိပ်သီးအသင်းတွေက သက်ဆိုင်ရာ ကလပ်တွေမှာ နှစ်အနည်းငယ် ပျောက်ကွယ်နေတဲ့ နံပါတ် ၉ တိုက်စစ်သမားတွေကို ပြန်လည် အသုံးပြုတော့မှာကို ဂန္တဝင်ကြီး အလန်ရှီးယားက သဘောကျနေပါတယ်။\n\n မနှစ်ကရာသီမှာ မန်စီးတီးက နံပါတ် ၉ စစ်စစ် မပါဘဲ ကျော်ဖြတ်ခဲ့သလို လီဗာပူးအသင်းဟာလည်း ကလော့ပ် လက်အောက်မှာ နံပါတ် ၉ စစ်စစ်မရှိတဲ့ တိုက်စစ်စုဖွဲ့မှုကို ပိုင်ဆိုင်ထားတာပါ။\n\n ဒါပေမယ့် အထောင်တိုက်စစ်သမားတွေဖြစ်တဲ့ နူးညက်စ်နဲ့ ဟာလန်းတို့ကို ခေါ်ယူမှုနဲ့အတူ နှစ်သင်းလုံးဟာ တိုက်စစ်ကစားပုံ အပြောင်းအလဲတွေကို မိတ်ဆက်လာဖို့ ရှိနေပါတယ်။\n\n အလန်ရှီးယားက ” သိပ်ကောင်းတဲ့ ကစားသမား နှစ်ဦးအတွက် လက်မှတ်ထိုးမှုကောင်း နှစ်ခုဖြစ်ပါတယ်။ ” ဆိုပြီး ဒါဝင် နူးညက်စ်နဲ့ ဟာလန်းတို့ ပရီးမီးယားလိဂ်ကို ရောက်လာခြင်းအတွက် မှတ်ချက်ပေးပါတယ်။",
"btext2":"ဒီရာသီဟာ တိုက်စစ်သမားတွေရဲ့ ပထမဆုံးသော ပရီးမီးယားလိဂ် ဘောလုံးရာသီ ဖြစ်ပေမယ့် အထိုင်ကျလိမ့်မယ်လို့ အလန်ရှီးယားက မြင်ပါတယ်။ ကွဲပြားတဲ့ တိုက်စစ်ကစားပုံတွေကို လာမယ့်ရာသီ မြင်တွေ့ရတော့မှာကိုလည်း သူက စိတ်လှုပ်ရှားနေပါတယ်။\n\n ပရီးမီးယားလိဂ် အကျော်အမော်ကြီးက ” ပရီးမီးယားလိဂ်မှာ ဒီတိုက်စစ်သမား နှစ်ဦးလုံးက ဂိုးတွေ သွင်းယူနိုင်မယ်ဆိုတာ သေချာပါတယ်။ သူတို့က သက်ဆိုင်ရာကလပ်တွေကို ပိုကောင်းလာအောင် ကူညီပေးကြပါလိမ့်မယ်။\n\n ချန်ပီယံလိဂ် ပြိုင်ပွဲမှာ ဒီ တိုက်စစ်သမား နှစ်ဦးလုံးကို ကျနော် မြင်ထားပါတယ်။ သူတို့အသင်းတွေ ဒီလိုကစားသမားတွေကို ခေါ်ယူနိုင်တာက ပရီးမီးယားလိဂ်အတွက် ကောင်းတဲ့ ကိစ္စပါပဲ။ လာမယ့်ရာသီမှာ သူတို့ကို စောင့်ကြည့်ဖို့ ကျနော်တော့ အတော်လေး မျှော်လင့်ထားပါတယ်။\n\n မနှစ်ကရာသီမှာ လီဗာပူးကော၊ မန်စီးတီးပါ အောင်မြင်ထားခဲ့ကြတယ်။ အောင်နိုင်မှုတွေ ရနေချိန်မှာ လူစာရင်းကို ဖြည့်တင်းတာတွေ လုပ်နိုင်ဖို့ လိုပါတယ်။\n\n မာနေးကို စွန့်လွှတ်ရမှုနဲ့အတူ လီဗာပူးက သူ့နေရာ အစားထိုးဖို့ နူးညက်စ်ကို မြင့်မားတဲ့ ပြောင်းရွှေ့ကြေးပေးပြီး ခေါ်ယူခဲ့တယ်။ ဘာလို့လဲဆိုတော့ မာနေးက သူတို့အတွက် သိပ်ကောင်းတဲ့ ကစားသမားဖြစ်ခဲ့လိုပါပဲ။ လာမယ့်ရာသီကို စောင့်ကြည့်ဖို့တော့ အရမ်း စိတ်အားထက်သန်နေပါပြီ ” လို့ ဆိုခဲ့တာဖြစ်ပါတယ်။\n\n နူးညက်စ်နဲ့ ဟာလန်းတို့ဟာ လာမယ့်ရာသီမှာ ပရီးမီးယားလိဂ် ရွှေဖိနပ်ဆုအတွက် ထိပ်ဆုံးက ရေပန်စားသူတွေထဲမှာ ပါဝင်နေကြပြီပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/nunez-haaland-shear-1024x536.jpg",
"imgurl2":"https://myan-news.com/wp-content/uploads/2022/06/nunez-sign-lfc-768x426.jpg",
"imgurl3":"no",
"video":"no"
 },
            {"ndate":"June 27, 2022",
"htext":"လီဗာပူးထံက ကမ်းလှမ်းမှုရမယ် ယုံကြည်ပြီး အိုထာဗီရိုအတွက် လိဒ်ရဲ့ ကမ်းလှမ်းမှု ပေါ်တို ပယ်ချ",
"btext1":"လီဗာပူးအသင်းဟာ ဒီနွေမှာ ကွင်းလယ်လူသစ် မခေါ်တော့ဘူးလို့ သတင်းထွက်ထားပေမယ့် အချို့သော ချိတ်ဆက်မှုတွေ ရှိနေသေးတဲ့ အရိပ်အယောင်တွေ မြင်နေရပါတယ်။\n\n ဒီအပတ်ထဲမှာပဲ Mirror ရဲ့ ဖော်ပြမှုအရ ပေါ်တိုအသင်းဟာ ကွင်းလယ်လူ အိုထာဗီရိုအတွက် လိဒ်ယူနိုက်တက်ရဲ့ ပေါင် ၂၆ သန်းနဲ့ ကမ်းလှမ်းမှုကို ပယ်ချခဲ့တယ်လို့ ဆိုပါတယ်။ ပေါ်တိုဘက်က လီဗာပူးအသင်းထံကနေ ပေါင် ၃၄ သန်းဝန်းကျင် ကမ်းလှမ်းမှုရမယ်လို့ မျှော်လင့်ထားတာကြောင့် ငြင်းဆန်ခဲ့တာလို့ ဆိုပါတယ်။\n\n ကစားသမားဟာ ပေါ်တိုအသင်းနဲ့ စာချုပ်အရ ဇူလိုင်လ ၁၅ ရက်အတိုင်ခင် ခေါ်ယူမယ်ဆိုရင် ပေါင် ၃၄ သန်းနဲ့ရမှာဖြစ်ပေမယ့် အဲ့နောက်ပိုင်းဆိုရင် ပြောင်းရွှေ့ကြေး ပေါင် ၅၁ သန်းရမှ ထွက်ခွင့်ရှိမှာပါ။ နောက်ပိုင်းမှာလည်း ပေါင် ၃၈ သန်းလောက် ရရင်ကို ပေါ်တိုဘက်က ထွက်ခွင့်ပေးမယ်လို့ သိရတယ်။\n\n အသက် ၂၇ နှစ်အရွယ် ကွင်းလယ်လူဟာ ပေါ်တိုအသင်းမှာ ကွင်းလယ် နေရာစုံ ကစားသူဖြစ်ပြီး အဓိကအားဖြင့် ညာခြမ်း ကွင်းလယ်လူနေရာ ကစားသူဖြစ်ပါတယ်။ သူဟာ ကွင်းလယ်တိုက်စစ်နဲ့ ကွင်းလယ် ခံစစ်နေရာတွေပါ ကစားထားသူဖြစ်ပါတယ်။",
"btext2":"လီဗာပူးအသင်းဟာ ပေါ်တူဂီလိဂ်မှ ကစားသမားတွေ အင်္ဂလန်လိဂ်မှာ အသားကျမြန်မှုကို နှစ်သက်နေပြီး လက်ထောက်နည်းပြ ပပ်လင်ဒါး အပါအဝင် ပေါ်တူဂီ အဆက်အသွယ်တွေနဲ့အတူ စောင့်ကြည့် ချိတ်ဆက်မှုတွေ လုပ်နေခဲ့တာပါ။\n\n ဒီနွေမှာ အသင်း တကယ်တမ်း စောင့်ကြည့်မှုတွေ လုပ်နေခဲ့တဲ့ ဘင်ဖီကာ ကစားသမားက ညာခြမ်း တိုက်စစ်သမား ရာဖာ ဆေးဗားဖြစ်ပါတယ်။ အသက် ၂၉ နှစ်အရွယ် ပေါ်တူဂီ လက်ရွေးစင်ကို အားကစားဒါရိုက်တာ ဂျူလီဝန် ဝတ်နဲ့ အပေါင်းအပါတွေက အလေးအနက် စောင့်ကြည့်နေခဲ့တာပါ။\n\n ဒါပေမယ့်လို့ ဒီအပြောင်းအရွှေ့ ဈေးကွက်အတွင်း တိုက်စစ်သမား ရာဖာ ဆေးဗားက ဘင်ဖီကာမှာပဲ ဆက်ရှိနေခဲ့တယ်။ နည်းပြ ယာဂင်ကလော့ပ်နဲ့ အဖွဲ့က နည်းစနစ်ပိုင်းဆိုင်ရာ ဆွေးနွေးမှုတွေက တစ်ဆင့် နံပါတ် ၉ တိုက်စစ်သမား ဖြစ်တဲ့ နူးညက်စ်ကိုပဲ ခေါ်ယူခဲ့တာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/otavio-lfc.jpg",
"imgurl2":"https://myan-news.com/wp-content/uploads/2022/06/otavia-lfc-rumour-768x438.jpg",
"imgurl3":"",
"video":"no"
 },
           {"ndate":"June 26, 2022",
"htext":"မာနေးကိစ္စ သတင်းမှားတွေကို ထုတ်ရှင်းပြီဖြစ်တဲ့ ကစားသမားရဲ့ အေးဂျင့်",
"btext1":"ဆာဒီယိုရဲ့ PR ဖြစ်သူက တိုက်စစ်သမားရဲ့ လုပ်ခနဲ့ ပတ်သက်လို့ မီဒီယာတွေ ဖော်ပြနေမှုက မမှန်ကန်ပါဘူးလို့ ထုတ်ရှင်းလာခဲ့ပါတယ်။\n\n လီဗာပူးမှာ တစ်ပတ်လုပ်ခ ပေါင် ၄ သိန်း မရလို့ တစ်ပတ် ပေါင် ၃ သိန်းခွဲရတဲ့ ဘိုင်ယန်မြူးနစ်ထံ မာနေး ပြောင်းပါတယ်ဆိုတဲ့ ကိစ္စမျိုးတွေဟာ မီဒီယာတွေရဲ့ လိုသလိုဆွဲပြီး ဖော်ပြမှုအဖြစ် သူက ရှင်းလင်းလာတာပါ။\n\n ဆာဒီယိုမာနေးရဲ့ PR ဖြစ်သူ Bacary Cisse က ပြင်သစ်သတင်းဌာန TV5Monde နဲ့ အင်တာဗျူးမှာ ” အဲ့တာတွေက မှားယွင်းတဲ့ ကောလဟာလတွေပါ ” ဆိုပြီး လီဗာပူးက နည်းပါးတဲ့ လုပ်ခပဲပေးလို့ ဘိုင်ယန်မြူးနစ်ကို ပြောင်းပါတယ်ဆိုတဲ့ ကိစ္စကို ဖြေရှင်းပေးခဲ့ပါတယ်။\n\n ကစားသမားတွေရဲ့ လုပ်ခပိုင်းကို တွက်ချက်ဖော်ပြတဲ့ အချို့သော အားကစားဆိုဒ်တွေမှာ ဆာဒီယိုရဲ့ လုပ်ခကို တစ်ပတ်လုပ်ခ ပေါင် ၁ သိန်းနဲ့ပဲ ဖော်ပြထားတာပါ။ ဒါကြောင့်လည်း မာနေးရတဲ့ လုပ်ခက နည်းလွန်းတယ်လို့ အမြဲတမ်း အငြင်းပွားခံရလေ့ရှိပါတယ်။\n\n ၂၀၁၆ မှာ လီဗာပူးကို ပြောင်းလာစဉ် မာနေးရဲ့ လုပ်ခက ပေါင် ၁ သိန်းဝန်းကျင်ပဲ ရှိပေမယ့် ၂၀၁၈ မှာ သက်တမ်းတိုးပြီးနောက် အခြေခံလုပ်ခတင်ကို ပေါင် ၁၈၀၀၀၀ ထိ မြှင့်တက်ခဲ့တာပါ။ ဒါပေမယ့် အားလုံးက လီဗာပူးမှာ ဆာဒီယိုဟာ လုပ်ခ ပေါင် ၁ သိန်းပဲ ရတယ်လို့ ယနေ့ထိ ယူဆခဲ့ကြပါတယ်။",
"btext2":"” ကျနော်တို့ အဲ့လို ကိစ္စတွေအကြောင်း စကားမပြောချင်ပါဘူး။ ထူးချွန်တဲ့ ဆာဒီယိုလို ကစားသမားက လူတွေပြောနေတဲ့ လုပ်ခမျိုးကိုတော့ မရနိုင်ပါဘူး။ လူတွေ တွက်ချက်ဖော်ပြနေတဲ့ လုပ်ခတွေက လုံးဝကြီး မှားယွင်းနေပါတယ်။\n\n ဆောက်သမ်တန်ကနေ လီဗာပူးကို ပြောင်းလာချိန်ကထက် ပိုများတဲ့ လုပ်ခကို ဆာဒီယိုက ရနေပါပြီ။ သူ့ရဲ့ စာချုပ်က ၂၀၁၈ မှာ သက်တမ်းတိုးခဲ့တာပါ။ သူ့ရဲ့ လီဗာပူးလုပ်ခက မီဒီယာတွေမှာ တွက်ချက် ဖော်ပြနေတဲ့ ကိန်းဂဏန်းတွေထက် ပိုများပါတယ် ” လို့ အေးဂျင့်ဖြစ်သူက ဆိုခဲ့တာဖြစ်ပါတယ်။\n\n မနှစ်က ဗန်ဒိုက်တို့ကို သက်တမ်းမတိုးခင်မှာ လီဗာပူးရဲ့ အမြင့်ဆုံး လုပ်ခရှင်က ဆာလာဖြစ်ပြီး တစ်ပတ်ကို ပေါင် ၂ သိန်းရထားတာပါ။ မာနေးရဲ့ လုပ်ခက ဆာလာထက် ပေါင် ၂၀၀၀၀ ပဲ လျော့နည်းခဲ့ကာ သူဟာ ဘိုင်ယန်မြူးနစ်မှာတော့ အများထင်သလို ပေါင် ၃ သိန်းခွဲထိ ရဖွယ် မရှိတာဖြစ်ပါတယ်။Credit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/mane-bayern-lfc-salary-1024x566.jpg",
"imgurl2":"https://myan-news.com/wp-content/uploads/2022/06/salah-mane-fun-768x431.jpg",
"imgurl3":"no",
"video":"no"
 },
           {"ndate":"June 26, 2022",
"htext":"ဆောင်းပါး | မိုက်ကယ် အတ်ဝတ် လုပ်ပြခဲ့တဲ့ ပေါင် ၃၉၂ သန်း စိန်ခေါ်မှုကို ရင်ဆိုင်ရဦးမယ့် လီဗာပူး",
"btext1":"၂၀၁၁ ခုနှစ်မှာ လီဗာပူးကို စတင်ရောက်ရှိခဲ့တဲ့ မိုက်ကယ် အတ်ဝတ်ဟာ ယာဂင်ကလော့ပ် မန်နေဂျာဖြစ်လာတဲ့ ကာလတွေမှာတော့ အားကစားဒါရိုက်တာ ရာထူးကို တာဝန်ယူခဲ့ပါတယ်။\n\n မနှစ်ကရာသီ အသွင်ကူးပြောင်းကာလမှာ ဂျူလီယန်ဝတ်ကို အဓိက တာဝန်တွေ လက်လွဲခဲ့ပြီး ဒီနွေမှာ သူထွက်ခွာသွားတဲ့နောက် လီဗာပူးအသင်းဟာ အားကစားဒါရိုက်တာသစ်နဲ့ ရှေ့ဆက်ရတော့မှာဖြစ်ပါတယ်။ ဒါ့အပြင် စိန်ခေါ်မှုသစ်တွေ ရင်ဆိုင်လာရဖို့ ရှိနေပါတယ်။\n\n ၂၀၁၆ မှာ လီဗာပူးအသင်းသမိုင်းတစ်လျှောက် ပထမဆုံးအဖြစ် အားကစားဒါရိုက်တာ ရာထူးကို တာဝန်ယူခဲ့တဲ့ အတ်ဝတ်ဟာ David Fallows, Barry Hunter လို့ ကလပ်ရဲ့ အရေးကြီး ပုဂ္ဂိုလ်တွေနဲ့အတူ အောင်မြင်တဲ့ ကစားသမား ခေါ်ယူရေး စီမံမှု အဖွဲ့ကို တည်ထောင်နိုင်ခဲ့ပါတယ်။\n\n အပြောင်းအရွှေ့ရေးရာ ကော်မတီလို့ ကျော်ကြားလှတဲ့ ဒီအဖွဲ့မှာ နည်းပြယာဂင်ကလော့ပ်နဲ့ FSG အကြီးတန်း အရာရှိတွေလည်း ပါဝင်ထားတာပါ။ လီဗာပူးအသင်း ကွင်းတွင်း အောင်မြင်မှုတွေရရေး ကစားသမား အဝယ်အရောင်း ကိစ္စတွေကို အဓိက ကြိုးကိုင်ခဲ့တဲ့ အဖွဲ့လည်း ဖြစ်ပါတယ်။\n\n မိုက်ကယ်အတ်ဝတ် ဦးဆောင်တဲ့ ဒီအဖွဲ့ရဲ့ ၂၀၁၈ မှာ ကော်တင်ညိုကို ဘာစီလိုနာထံ ပေါင် ၁၄၂ သန်းနဲ့ ရောင်းထုတ်မှုက ထင်ရှားပေမယ့်လို့ ပြောင်းရွှေ့ကြေး မြင့်မြင့်မားမား ပေးပြီး ခေါ်ယူခဲ့တဲ့ ဘန်တီကီကို ဈေးကွက်မှာ အရှုံးမကြီးအောင် ခပ်မြန်မြန် ပြန်ရှင်းထုတ်မှု လုပ်ရာမှာလည်း အဓိကကျခဲ့ပါတယ်။\n\n အခြားသော အသင်းတွေလို ရင်းမြစ် မကြွယ်ဝတဲ့ အခြေအနေမှာ ကလပ် အကယ်ဒမီနဲ့ လူငယ်ကြယ်ပွင့်တွေကို အသုံးချပြီး နောက်ဆုံး ၅ နှစ်အတွင်းမှာ ကစားသမား ရောင်းထုတ်မှုက တစ်ဆင့် ပေါင် ၃၉၂ သန်းထိ မိုက်ကယ် အတ်ဝတ်က ရှာဖွေပေးခဲ့ပါတယ်။\n\n ပီအက်စ်ဂျီနဲ့ မန်စီးတီးအသင်းတို့မှာ ပိုင်ရှင်တွေရဲ့ အဆက်အနွယ်နဲ့ စပွန်ဆာ ရနှုန်းတွေမှာ လီဗာပူးထက် အများကြီး ပိုမိုသာလွန်ကြပါတယ်။ နှစ်သင်းလုံးဟာ စပွန်ဆာစာချုပ် အတုတွေကတစ်ဆင့် ပိုင်ရှင်တွေရဲ့ ငွေကြေးတွေကို ကလပ်တွေထံ စီးဝင်စေခြင်းကြောင့် ယူအီးအက်ဖ်အေထံ တိုင်ကြားခံရမှုတွေ ရှိခဲ့တာပါ။\n\n မန်စီးတီးအသင်း ပိုင်ရှင်တွေလို လီဗာပူးပိုင်ရှင်တွေဖြစ်တဲ့ FSG က အသင်းအပေါ် ငွေကြေး စိုက်ထုတ်ခြင်း မရှိတာအတွက် ဝေဖန်မှုတွေရှိပေမယ့် အနာဂတ်မှာလည်း FSG ထံကနေ အသင်းအတွက် ငွေကြေးအများကြီး ရင်းနှီးမြုပ်နှံပေးမှုမျိုး ဖြစ်လာဖို့က မရှိနိုင်ပါဘူး။\n\n သတင်းကောင်းကတော့ လီဗာပူးရဲ့ ဘဏ္ဍာရေးပိုင်း တာဝန်ရှိသူတွေဟာ ဒီနှစ်တွေအတွင်း များစွာသော စပွန်ဆာစာချုပ်တွေကို ရှာဖွေနိုင်မှုနဲ့အတူ ၂၀၁၀ မတိုင်ခင်ကနဲ့ နှိုင်းယှဉ်မယ်ဆိုရင် ပါတနာတွေကတစ်ဆင့် အကျိုးအမြတ်တွေ အများကြီး ဖော်ဆောင်ထားနိုင်ပါတယ်။",
"btext2":"လီဗာပူးအသင်းဟာ ပိုင်ရှင်တွေထံကနေ ရင်းနှီးမြုပ်နှံမှုကြီးတွေ မရတာကြောင့် ကလပ် ပိုင်ဆိုင်ထားတဲ့ ရင်းမြစ်တွေကို အသုံးချပြီး ထိပ်သီးတွေကို ယှဉ်ပြိုင်ဖို့ အားထုတ်ခဲ့ရတယ်။ ရလာတဲ့ ငွေကြေးတွေကို ကစားသမားသစ် ခေါ်ယူရာမှာ ပြန်သုံးခဲ့ရာက အရောင်းရှိသလောက် အဝယ်ရှိမယ့် ပေါ်လစီမျိုး လီဗာပူးအသင်းမှာ ပေါ်ထွက်လာခဲ့ပါတယ်။\n\n လီဗာပူးအသင်းဟာ အသင်းရဲ့ ပုံရိပ်ကြောင့် ရလာမယ့် စပွန်ဆာကြေးတွေ၊ ကွင်းတွင်း စွမ်းဆောင်ရည်အရ အောင်မြင်လာမယ့် ဆုကြေးတွေနဲ့ အကယ်ဒမီကို အသုံးချပြီး ရလာတဲ့ ငွေကြေး အကျိုးအမြတ်တွေကတစ်ဆင့် ကိုယ်ပိုင်ရပ်တည်မှုနဲ့ ရှေ့ဆက်သွားရမှာဖြစ်ပါတယ်။\n\n သူတာဝန်ယူတဲ့ ကာလတွေအတွင်း အတ်ဝတ် လုပ်ဆောင်ခဲ့တဲ့ ကျော်ကြားတဲ့ အပြောင်းအရွှေ့တွေမှာတော့ ချယ်ဆီးကနေ အကယ်ဒမီကြေးနဲ့ ခေါ်ယူခဲ့ပြီး ပရီးမီးယားလိဂ်သွင်းဂိုး ၁ ဂိုးပဲ ရထားတဲ့ ဆိုလန်ကီကို ပေါင် ၁၉ သန်းနဲ့ ရောင်းချမှု၊ ချယ်ဆီးကနေ ခေါ်ယူခဲ့တဲ့ အကယ်ဒမီ ကြယ်ပွင့် ဘရူးစတားကို ပေါင် ၂၃.၅ သန်းနဲ့ ရောင်းထုတ်မှုတွေ ဖြစ်ပါတယ်။\n\n ၂၀၂၀ မှာဆိုရင် ဘရူးစတားကို ရောင်းထုတ်ရတဲ့ ငွေကြေးနဲ့ သီယာဂိုကို ပြန်လည် ခေါ်ယူခဲ့ပြီး အတ်ဝတ် လုပ်ဆောင်ပေးတဲ့ အပြောင်းအရွှေ့တွေဟာ စီနီယာအသင်းအပေါ် ကြီးကြီးမားမား သက်ရောက်ခဲ့ပါတယ်။\n\n မိုက်ကယ်အတ်ဝတ်ရဲ့ လှုပ်ရှားမှုတွေက ထူးချွန်လွန်းတာကြောင့် လီဗာပူးအသင်းက ချိတ်ဆက်ပြီဆိုရင် အဆိုပါ ချိတ်ဆက်ခံရတဲ့ ကလပ်အသင်းဟာ သူတို့ကစားသမားမှာ သူတို့ မမြင်နိုင်တဲ့ အရည်အချင်းများ ရှိသလားဆိုပြီး ရောင်းချဖို့ တွန့်ဆုတ်ကြတဲ့ အထိပါပဲလို့ The Athletic က ဖော်ပြဖူးပါတယ်။\n\n မိုက်ကယ်အတ်ဝတ် ထွက်သွားပေမယ့် သူချန်ခဲ့တဲ့ အမွေအဖြစ် မနှစ်ကနွေမှာ ပေါင် ၆ သန်း ဝန်းကျင်နဲ့ ရောင်းထုတ်ခဲ့တဲ့ အဝန်နီယီဟာ ဒီရာသီမှာ နော်တင်ဟမ် ဖောရက်စ်ကို ထပ်ပြောင်းတာကြောင့် လီဗာပူးက ပေါင် ၁.၅ သန်း ထပ်မံ ခံစားခွင့် ရဦးမှာဖြစ်ပါတယ်။\n\n ဒီလောက်ဆိုရင် ဒီနှစ်တွေအတွင်း လီဗာပူးရဲ့ အောင်မြင်မှုတွေမှာ အားကစားဒါရိုက်တာရဲ့ တာဝန်ယူက အတော်လေး အဓိကကျထားတာကို နားလည်ကြလောက်ပါမယ်။ ဂျူလီယန် ဝတ်ဟာ တူညီတဲ့ အနေအထားအဖြစ် အသင်းအတွက် ဘဏ္ဍာရေး ရှာဖွေမှုတွေ လုပ်ဆောင်ပေးရဖို့ ရှိနေတယ်။",
"btext3": "လီဗာပူးအသင်းဟာ လုပ်ခပိုင်းနဲ့ သက်တမ်းတိုးစာချုပ် ကုန်ကျမှုပိုင်းတွေမှာ မြင့်မားတဲ့ ကလပ်ဖြစ်ပြီး နောက်ဆုံး စစ်တမ်းအဖြစ် ၂၀၂၀-၂၀၂၁ ဘောလုံးရာသီမှာ ပေါင် ၄၂၂ သန်းထိ ကုန်ကျထားပါတယ်။ တစ်ရာသီကို ပြောင်းရွှေ့ကြေး ပေါင် ၁၀၀ သန်းလောက် အသုံးစရိတ်ရှိသေးတာကြောင့် ရုပ်သံခ၊ ကွင်းဝင်ကြေး၊ ဆုကြေးနဲ့ စပွန်ဆာကြေးတွေနဲ့တင် ရပ်တည်ဖို့ အကန့်အသတ်ရှိပါတယ်။\n\n အထူးသဖြင့် ကိုဗစ်ကာလမှာ ကွင်းဝင်ကြေး မရခြင်းနဲ့ ရုပ်သံခတွေ လျော့ချခံရခြင်းကို ရင်ဆိုင်ရာမှာ လီဗာပူးအသင်းက အတော်လေး ရုန်းကန်ခဲ့ရတာဖြစ်တယ်။ ဒါကြောင့်လည်း ကစားသမား ရောင်းထုတ်မှုတွေမှာ အကျိုးအမြတ် ရှာဖွေဖို့က ကိုယ်ပိုင်ရင်းမြစ်နဲ့ မောင်းနှင်နေရတဲ့ လီဗာပူးအသင်းအတွက် အရေးပါခဲ့ပါတယ်။\n\n ဒီနှစ်တွေအတွင်း အကောင်းဆုံး သာဓကက လာလီဂါကလပ် ဘာစီလိုနာဖြစ်ပြီး အောင်မြင်မှုတွေ များစွာ ရယူနေတဲ့ ကမ္ဘာအဆင့် ထိပ်သီးကလပ်ဟာ ကွင်းတွင်းအောင်မြင်ရေး စံချိန်တင် ခေါ်ယူမှုကြီးတွေကို ဆက်တိုက်လုပ်တဲ့ စီမံမှု အမှားတွေကတစ်ဆင့် အကြွေး ယူရို ၁ ဘီလျံကျော်တဲ့ အနေအထားကို ရောက်ရှိသွားခဲ့ပါတယ်။\n\n ဒီနွေမှာ မာနေး၊ မီနာမီနိုတို့ကို ရောင်းထုတ်ထားပြီဖြစ်တဲ့ လီဗာပူးအသင်းဟာ နီကိုး ဝီလီယမ်ကို ရောင်းထုတ်ဖို့ ရှိနေပြီး သူ့အတွက် ပေါင် ၁၅ သန်း ဝန်းကျင် အလိုရှိနေတာပါ။ နက်ဖီးလစ်ရဲ့ အနာဂတ်အတွက် စီမံမှုအပြင် အကယ်ဒမီထွက် လူငယ်တွေကို အငှားချမှုနဲ့အတူ ကြယ်ပွင့်တွေရဲ့ အနာဂတ်အတွက် စီမံမှုတွေ လုပ်ပေးရဦးမှာဖြစ်ပါတယ်။\n\n ၂၀၂၃-၂၀၂၄ ဘောလုံးရာသီမှာ လီဗာပူးအသင်းရဲ့ အန်ဖီးကွင်းအတွင်း The Anfield Road ပွဲကြည့်စင် တိုးချဲ့မှု အပြီးသတ်ခြင်းနဲ့အတူ ပရိသတ် ၆၁၀၀၀ ကျော် ဝင်ဆံ့နိုင်မှာဖြစ်ပြီး ဒါဟာ ဥရောပ အင်အားကြီး အသင်းတွေထဲမှာ လီဗာပူးအသင်းကို တစ်နေရာစာ အခြေခိုင်စေဖို့ အကူအညီဖြစ်လာစေမှာပဲ ဖြစ်ပါတယ်။\n\nCredit: လီဗားပူးသတင်းစုံ",
"imgurl1":"https://myan-news.com/wp-content/uploads/2022/06/ward-lfc-392.jpg",
"imgurl2":"https://myan-news.com/wp-content/uploads/2022/06/ward-lfc-sipporters-768x471.jpg",
"imgurl3":"https://myan-news.com/wp-content/uploads/2022/06/lfc-wage-768x432.jpg",
"video":"no"
 },
          {"ndate":"June 26, 2022",
"htext":"*****သီယာဂို ရဲ့ စကေများး*****",
"btext1":"no",
"btext2":"no",
"btext3": "no",
"imgurl1":"https://assets.goal.com/v3/assets/bltcc7a7ffd2fbf71f5/bltdb50f4cbd95f7e31/628f5d82d04c4d08635ecdd0/GettyImages-1383120850.jpg",
"imgurl2":"https://video.twimg.com/ext_tw_video/1540721445621350400/pu/pl/1280x720/X_RL0vIGFIlBZ1cq.m3u8?container=fmp4",
"imgurl3":"no",
"video":"yes"
 },
         {"ndate":"June 26, 2022",
"htext":"ပေါမာဆွန် ရွေးချယ်ပေးလိုက်တဲ့ လီဗာပူးအတွက် ကလောပ့်ရဲ့ အကောင်းဆုံး ကစားသမားခေါ်ယူမှု ၅ ခု",
"btext1":"(၅) အန်ဒီရော့ဘတ်ဆန်\n\n ရော့ဘတ်ဆန်ဟာ ဟားစီးတီးကနေ ရောက်ရှိလာတာဖြစ်ပြီး အသင်းတိုင်းက သူ့ကို ခေါ်ယူချင်ခဲ့ကြတာပါ။ ဘာကြောင့်လဲဆိုတော့ သူဟာ အားလုံးရဲ့ မျက်စိကျလောက်တဲ့ စွမ်းဆောင်ရည် ရှိခဲ့လို့ပါပဲ။ ခင်ဗျားတို့ ကလော့ရဲ့ အမြင်ကို ချီးကျူးရမှာပါ။ ဘာကြောင့်လဲဆိုတော့ သူ့အသင်းအတွက် စကော့တလန်သားကို အမိအရ ခေါ်ယူနိူင်ခဲ့လို့ပါ။ သူဟာ လီဗာပူးအတွက် မယုံကြည်နိုင်စရာ ခေါ်ယူမှု ဖြစ်ခဲ့ပါတယ်။\n\n ရော့ဘတ်ဆန်ဟာ လီဗာပူးရဲ့ ခံစစ်မှာ ပုံစံတည်ငြိမ်မှု ရှိခဲ့ပြီး ပြိုင်ဘက်က သူ့ကိုကျော်ဖြတ်နိုင်တယ်ဆိုတာ ရှားပါတယ်။ ပြီးတော့သူဟာ ပွဲစဥ်ရဲ့ အကောင်းဆုံး ဖြတ်တင်ပေးပို့နိုင်သူပါ။ သူဟာ ပွဲစဥ်အတွင်း ကြီးမားတဲ့ အကျိုးရလဒ်တွေကို ပြုလုပ်ပေးနိုင်ပါတယ်။ ကျွန်တော် ဖာဘင်ဟို ၊ ဝစ်ဂျ်နယ်ဒမ်တို့လို ကစားသမားတွေကို တွေးကြည့်ပေမဲ့ ရော်ဘတ်ဆန်ဟာ သူ့ရဲ့ တည်ငြိမ်မှုကြောင့် ရွေးချယ်ခံရတာပါ။\n\n (၄) ဆာဒီယိုမာနေး\n\n ဆာလတ်နဲ့တူတာက မာနေးဟာ လီဗွပူးအတွက် နှစ်ပေါင်းများစွာ အရေးပါတဲ့ ကစားသမား ဖြစ်ခဲ့ပါတယ်။ သူတို့ဘာကြောင့် မာနေးကို ဘိုင်ယန်အသင်းဆီ ပြောင်းရွှေ့ခွင့် ပြုတာလဲ နားမလည်ပါဘူး။ ခင်ဗျားတို့သာ သူ့ မှတ်တမ်းကို ကြည့်မယ်ဆိုရင် သူက လီဗာပူးအတွက် အနိုင်ရမှတ် ရရှိစေမဲ့ သွင်းဂိုးတွေကို သွင်းယူပေးတာပါ။ သူ့ရဲ့ ကစားပုံအရ လူတွေက သူ ၂၀၁၆ မှာ ဆောက်သမ်တန်ကနေ ရောက်ရှိလာကတည်းက တည်ငြိမ်မှု ပြသနေတာကို ထည့်စဥ်းစားသင့်ပါတယ်။\n\n သူမပါတဲ့ ရာသီ စတာနဲ့ သူ့ရဲ့ တန်ဖိုးကို နားလည်လာမယ်လို့ ထင်ပါတယ်။ သူဟာ ရောက်ရှိလာကတည်းက ဘယ်တောင်ပံကစားသမားအဖြစ် စတင်ခဲ့ပြီး ဆာလတ်ရောက်ရှိပြီးချိန်မှာတော့ ညာတောင်ပံကို ထွက်ကစားခဲ့ရပါတယ်။ ဒါပေမဲ့ ပြီးခဲ့တဲ့ ရာသီမှာတော့ သူဟာ ဗဟိုတိုက်စစ်မှူးအဖြစ် ပြောင်းလဲ ကစားခဲ့ပါတယ်။ သူ့ရဲ့ စာချုပ်ဟာ နောက်နှစ် ကုန်ဆုံးမှာဖြစ်ပေမဲ့ သူ့ကို ဆက်လက်ထိန်းသိမ်း ထားစေချင်ပါတယ်။ နူနက်နဲ့ ဒီးယက်တို့လို ကစားသမားတွေအပေါ် မှီခိုတာဟာ သူတို့အတွက် အရမ်း ဖိအားများသွားမှာပါ။ ဒါကြောင့် မာနေးမပါတဲ့ လီဗာပူးက စိတ်ဝင်စားစရာပါပဲ။ (၃) မိုဟာမက်ဆာလတ် ဆာလတ် အသင်းကို ပြောင်းရွှေ့လာကတည်းက ရရှိခဲ့တဲ့ ကိန်းဂဏန်းတွေဟာ လုံးဝ အံသြစရာပါ။ သူဟာ အသင်းအတွက် အရေးပါတဲ့ ကစားသမားဆိုတာ သက်သေပြခဲ့ပြီး သွင်းဂိုးပေါင်းများစွာ သွင်းယူခဲ့ပါတယ်။ သူဟာ တောင်ပံကစားသမားအဖြစ် ရွှေဖိနပ်ဆု ၃ ကြိမ် ရရှိခဲ့ပါတယ်။ လီဗာပူးဟာ မာနေးကို ဆုံးရှုံးထားရတာကြောင့် သူတို့က ဆာလတ်ကို အလွတ်ပြောင်းရွှေ့ကြေးနဲ့ အဆုံးရှုံးခံမှာ မဟုတ်ပါဘူး။ မာနေးရဲ့ ထွက်ခွာမှုဟာ သူတို့ကို အီဂျစ်သားနဲ့ ပြန်လည်ဆွေးနွေးစေနိုင်မဲ့ နည်းလမ်း ဖြစ်နိုင်ပါတယ်။ ဒါပေမဲ့ အခြေအနေတွေက ဘယ်လိုဖြစ်လာမလဲ စောင့်ကြည့်ရမှာပါ။ သူဟာ ၂၀၁၇-၁၈ ခုနှစ်မှာ ၃၂ ဂိုးနဲ့ ပရီးမီးယားလိဂ်ရဲ့ ၃၈ ပွဲအတွင်း ဂိုးသွင်းအများဆုံး စံချိန်ကို ချိုးဖျက်ပြီးကတည်းက အားလုံးက သူ့ကို လျော့ကျသွားစေဖို့ စောင့်ခဲ့ကြပေမဲ့ အဲလိုတော့ ဖြစ်မလာပါဘူး။",
"btext2":"(၂) အလစ်ဆင်ဘက်ကာ\n\n ကမ္ဘာပေါ်မှာ ရှိသမျှ အရေးကြီးတဲ့ ပြိုင်ပွဲတွေမှာ အသင်းတစ်သင်း အောင်မြင်မှု ရရှိဖို့ဆိုတာ ဂိုးသမား မပါပဲ မဖြစ်နိုင်ပါဘူး။ ဗန်ဒိုက်ဟာ ၂၀၁၉ ခုနှစ်မှာ လီဗာပူးရဲ့ တန်ကြေးအမြင့်ဆုံး ကစားသမား ဖြစ်ခဲ့ပေမဲ့ ဘက်ကာကလည်း အသင်းအတွက် အရေးပါတဲ့ ခေါ်ယူမှု ဖြစ်ခဲ့ပါတယ်။ ကလော့က ဒီ ၂ယောက်အတွက် ငွေအများအပြား သုံးစွဲခဲ့ပေမဲ့ သူတို့ရဲ့ အသင်းကို အများကြီး ပြောင်းလဲနိုင်ခဲ့ပါတယ်။ သူ ဂိုးပေါက်ရှေ့မှာ ကာကွယ်ပြီး ဗန်ဒိုက်က သူအရှေ့မှာ ရှိနေတာနဲ့အတူ လီဗာပူး အသင်းဟာ တိုက်စစ်ကို ကောင်းကောင်း ပြုလုပ်နိုင်ခဲ့ပါတယ်။\n\n ၂၀၁၈မှာ အသင်းကို စတင်ရောက်ရှိလာကတည်းက ကလော့ရဲ့ လက်အောက်မှာ သူဟာ အောင်မြင်မှုတွေရဲ့ နောက်ကွယ်က အဓိက အကြောင်းအရင်း ဖြစ်ခဲ့ပါတယ်။ အသင်းတွေဟာ ဆုဖလား ရရှိဖို့ ကောင်းမွန်တဲ့ ကျောထောက်နောက်ခံလိုပါတယ်။ လီဗာပူးအသင်းကတော့ ဗန်ဒိုက်နဲ့ အလစ်ဆင်ကို ပိုင်ဆိုင်ထားပါတယ်။ ဘရာဇီးအတွက်တော့ သူတို့ဟာ ဂိုးသမား ၂ ​ယောက်ဖြစ်တဲ့ အလစ်ဆင်နဲ့ အီဒါဆင်ကို ကောင်းချီးပေးခံထားရတာပါ။ ဒီ ၂ ယောက်ထဲက ရွေးရမယ်ဆိုရင်တော့ ကျွန်တော်က အလစ်ဆင်ကို ရွေးချယ်သွားပါမယ်။ ",
"btext3": "(၁) ဗာဂျယ်ဗန်ဒိုက်\n\n ဗန်ဒိုက်ကို ခေါ်ယူတုန်းက လူတွေက လီဗာပူးဟာ ဘာကြောင့် ဗဟိုနောက်ခံလူအတွက် ပေါင် ၇၅ သန်း အသုံးပြုသလဲဆိုတာ မေးခွန်းထုတ်ခဲ့ကြပေမဲ့ သူက လီဗာပူးကို နောက်တစ်ဆင့်ကို ခေါ်ဆောင်ခဲ့ပါတယ်။ သူဟာ ရော့ဘတ်ဆန်နဲ့ အာနိုးတို့ကို တိုက်စစ် ကောင်းကောင်း လိုက်ပါစေခဲ့ပြီး ကျေနပ်အောင် စွမ်းဆောင်ပေးနိုင်ခဲ့ပါတယ်။ ဟာသတစ်ခုက ဘယ်သူကမှ ဗန်ဒိုက်လို မလုပ်ဆောင်နိုင်ခဲ့ပါဘူး။/n/n သူ ဆဲလ်တစ်မှာတုန်းက သူ့ရဲ့ ပိုင်ရှင်က ကျွန်တော့်ကို သူဟာ စူပါစတား ဖြစ်လာလိမ့်မယ်လို့ ပြောဆိုခဲ့တာကို ကျွန်တော် မှတ်မိပါသေးတယ်။ သူဟာ ဆောက်သမ်တန်ကို ရောက်ရှိခဲ့ပြီး ဘယ်သူကမှ ဗန်ဒိုက်ကို မခေါ်ယူခဲ့ပေမဲ့ ကလော့ကတော့ နယ်သာလန်သားအပေါ် အမြင်ရှိခဲ့ပါတယ်။ ဗန်ဒိုက်ဟာ ၂၀၁၉ ရွှေဘောလုံးဆုကို ရရှိလုနီးပါး ဖြစ်ခဲ့ပေမဲ့ မက်ဆီကို မဲအနည်းငယ်နဲ့ ရှုံးနိမ့်ခဲ့ပါတယ်။ ကျွန်တော်က သူ့ရဲ့ အကြီးစား ပရိတ်သတ်ပါ။ ကျွန်တော် သူ့ကို ဒီဆု ရရှိစေချင်ပေမဲ့ တစ်ဦးချင်းဆုတွေက တိုက်စစ်မှူးတွေသာ ရကြတာပါ။ ရွှေဘောလုံးဆု ရရှိခဲ့တဲ့ နောက်ဆုံး နောက်ခံလူကတော့ ၂၀၀၆ ခုနှစ်ရဲ့ ကန်နာဗာရို ဖြစ်ပြီး နောက်ခံလူတွေ ဆုရဖို့က ခက်ခဲပါတယ်။",
"imgurl1":"https://i0.wp.com/supersportsarena.com/wp-content/uploads/2022/06/inbound4561790178858773023.jpg?resize=735%2C400&ssl=1",
"imgurl2":"https://i0.wp.com/supersportsarena.com/wp-content/uploads/2022/04/inbound8124635593619945487-scaled.jpg?resize=1024%2C576&ssl=1",
"imgurl3":"https://i0.wp.com/supersportsarena.com/wp-content/uploads/2022/05/inbound3532026841976608854.jpg?resize=1024%2C576&ssl=1",
"video":"no"
 },
        {"ndate":"June 26, 2022",
"htext":"ဖာမီနို စကေး",
"btext1":"no",
"btext2":"no",
"btext3": "no",
"imgurl1":"https://d3j2s6hdd6a7rg.cloudfront.net/v2/uploads/media/default/0002/29/thumb_128160_default_news_size_5.jpeg",
"imgurl2":"https://video.twimg.com/ext_tw_video/1540750868768759808/pu/pl/886x490/m4cpakUSKqz6GfJ_.m3u8?container=fmp4",
"imgurl3":"no",
"video":"yes"
 },
       {"ndate":"June 26, 2022",
"htext":"လီဗာပူး ချန်ပီယံဖြစ်မယ် ခန့်မှန်းတဲ့ စူပါကွန်ပြူတာနဲ့ ဒီကနေ့ သတင်းတိုများ",
"btext1":"လီဗာပူးကစားသမားဟောင်း ကော်လီမိုးက လန်ဒန်ကလပ်တွေနဲ့အပြိုင် ရာဖင်ညာကို ခေါ်ယူရေး ကမ်းလှမ်းမှုဝင်ဖို့ အသင်းကို တိုက်တွန်းလိုက်ပါတယ်။ လိဒ်ဟာ ဘရာဇီး တိုက်စစ်သမားအတွက် ဈေးပြိုင် ကမ်းလှမ်းမှုတွေကတဆင့် ပေါင် ၆၅ သန်းထိ ရလိုနေတာပါ။\n\n လာမယ့်ရာသီမှာ လီဗာပူးအသင်းက နည်းစနစ်ပြောင်း ကစားမယ်ဆိုတဲ့ အသံတွေ ပိုကျယ်လောင်နေပါတယ်။ ဒါဟာ နူးညက်စ် ရောက်လာတာအတွက်ကော မနှစ်ကရာသီ အားနည်းချက်တွေအတွက်ပါ ခြုံငုံ သုံးသပ်မှုက တစ်ဆင့် နည်းပြအဖွဲ့ဝင်တွေကြား ဆွေးနွေးမှုလို့ သိရပါတယ်။\n\n ကွင်းလယ်တိုက်စစ်သမား ကာဗယ်ရိုဟာ ရာသီသစ်မှာ ခြေစွမ်းပြနိုင်မယ့် ကစားသမားတစ်ဦးအဖြစ် ကွင်းလယ်လူဟောင်း မက်မန်နာမန်းက ခန့်မှန်းသွားပါတယ်။",
"btext2":"လာမယ့်ရာသီ ပရီးမီးယားလိဂ် ထိပ်ဆုံး ၄ နေရာကို လီဗာပူး၊ မန်စီးတီး၊ အာဆင်နယ်၊ စပါးတို့ ဝင်နိုင်မှာဖြစ်ပြီး အမှတ်ပေးချန်ပီယံက လီဗာပူးအသင်းဖြစ်လာလိမ့်မယ်လို့ Mirror သတင်းဌာနရဲ့ စူပါကွန်ပြူတာက ခန့်မှန်းသွားပါတယ်။\n\nတိုက်စစ်သမားတွေဖြစ်တဲ့ ဆာလာနဲ့ နူးညက်စ်တို့က ရာသီကြိုမှာ တောင့်တင်း ကြံ့ခိုင်နေတဲ့ သူတို့ရဲ့ ရုပ်ပိုင်းဆိုင်ရာ ပုံတွေကို ထုတ်ပြပြီး ရာသီသစ်အတွက် အဆင်သင့်ပဲလို့ အသိပေးလာပါတယ်။\n\n အားကစားကုမ္ပဏီ NIKE က အားကစားကလပ်တွေရဲ့ ဂျာစီတွေကို ၁ နှစ် ၁ ကြိမ် အသစ်ထုတ်နေတဲ့အစား ၂ နှစ်မှ ၁ ကြိမ် အသစ်ထုတ်ပြီး သဘာဝပတ်ဝန်းကျင် ထိန်းသိမ်းရေးကို အင်အားဖြည့်ဖို့ စဉ်းစားနေပါတယ်။\n\n လွန်ခဲ့တဲ့ နှစ်နှစ် ဒီလိုရက်မှာတော့ လီဗာပူးအသင်းဟာ သမိုင်းတစ်လျှောက် ၁၉ ကြိမ်မြောက် အမှတ်ပေးဖလားနဲ့ ပထမဆုံးသော ပရီးမီးယားလိဂ်ဖလားတို့ကို အောင်မြင်ခဲ့ပါတယ်။",
"btext3": "လီဗာပူးနည်းပြအဖွဲ့က လာမယ့်ရာသီမှာ ကွင်းလယ်လူ ကိတ်တာထံကနေ ပိုတည်ငြိမ်တဲ့ စွမ်းဆောင်ရည်တွေကို မြင်ရဖို့ မျှော်လင့်ထားပါတယ်။\n\nနော်တင်ဟမ် ဖောရက်စ်နဲ့ အဝန်နီယီ အပြောင်းအရွှေ့ တရားဝင် ဖြစ်မြောက်သွားတာနဲ့အတူ လီဗာပူးအသင်းဟာ စာချုပ်ပါအတိုင်း ပေါင် ၁.၅ သန်းကို အကျိုးခံစားခွင့် ရရှိပါမယ်။\n\nလီဗာပူးကွင်းလယ်လူ ချိန်ဘာလိန်ဟာ လက်စတာကွင်းလယ်လူ မတ်ဒီဆန်နဲ့အတူ ရာသီကြို မတိုင်ခင် ကြံ့ခိုင်မှုအတွက် လေ့ကျင့်ရေး ဆင်းနေပြီး အယ်လီးယော့၊ ဂျုံးတို့ကလည်း ကိုယ်စီ လေ့ကျင့်ရေးတွေ စတင်နေပါပြီ။\n\nCredit: လီဗာပူးသတင်းစုံ",
"imgurl1":"https://myan-news.com/wp-content/uploads/2022/06/lfc-8536252022.jpg",
"imgurl2":"https://myan-news.com/wp-content/uploads/2022/06/nunez-klopp-27-768x412.jpg",
"imgurl3":"https://myan-news.com/wp-content/uploads/2022/06/nunez-salah-768x432.jpg",
"video":"no"
 },
       {"ndate":"June 20, 2022",
"htext":"ဒါဝင် နူနက် ကို ဘယ်သူနဲ့မှ မခိုင်းနှိုင်းကြဖို့ ပြောဆိုလိုက်တဲ့ လူးဝစ် ဆွာရက်",
"btext1":"လီဗာပူး ဟာ ကလပ် လက်ရှိ အပြောင်းအရွှေ့မှာ ကလပ်သမိုင်းကြောင်း တစ်လျှောက် ဈေးအကြီးဆုံး ပမာဏ ထိပေးကာ ဘင်ဖီကာ တိုက်စစ်မှုး ဒါဝင် နူနက် ကို ခေါ်ယူထားခဲ့ ပါတယ်။\n\n ကနဦး ပြောင်းရွှေ့ကြေး အဖြစ် ပေါင် 64 သန်း ကုန်ကျမှာ ဖြစ်ပြီး ၊ စွမ်းဆောင်မှုပိုင်း အပေါ် မူတည်ကာ နောက်ထပ် ပေါင် 21 သန်း ထပ်မံ ပေးချေသွားမှာ ဖြစ်ပါတယ်။\n\n အသက် 22 နှစ် အရွယ် ဥရုဂွေး တိုက်စစ်မှုးဟာ ပြီးခဲ့တဲ့ ဘောလုံးရာသီ က ပေါ်တူဂီ လိဂ် ရဲ့ ဂိုးသွင်း ဘုရင်ဆုကိုပါ ဆွတ်ခူးနိုင်ခဲ့သူပါ။ သူ့ရဲ့ ကစားဟန်ကြောင့် ပရိသတ် တော်တော်များများ က ကာဗာနီ လက်သစ်လို့ ပြောကြသလို ၊ တစ်ချို့ကလဲ ဆွာရက် နဲ့ ကာဗာနီ ပေါင်းစပ်ထားတဲ့ တိုက်စစ်မှုးမျိုးလို့ ညွှန်းဆိုကြပါတယ်။\n\n သို့သော် လီဗာပူး တိုက်စစ်မှုးဟောင်းကြီး ကတော့ ဒါဝင် နူနက် ကို ဘယ်သူနဲ့မှ နှိုင်းယှဉ် ပြောဆိုမှုတွေ မလုပ်ကြဖို့ အခုလိုပဲ တောင်းဆိုသွားခဲ့ ပါတယ်။",
"btext2":"“ နူနက် က လီဗာပူး မှာ သူ့ ပင်ကိုယ်ဟန် နဲ့ သမိုင်းမှတ်တမ်း ရေးပါလိမ့်မယ်။ သူဟာ ဥရုဂွေး နိုင်ငံသား ၊ တိုက်စစ်မှုး တစ်ယောက် ဖြစ်ပါတယ်။ ဒါပေမယ့် နှိုင်းယှဉ်ပြောဆိုမှုတွေ ကို ရပ်လိုက်ကြရအောင်ပါ။\n\n ထူးခြားတဲ့ ဘောလုံးသမား တစ်ယောက် ဖြစ်လို့ ဘယ်သူနဲ့မှ နှိုင်းယှဉ်ပြီး ပြောစရာ မလိုပါဘူး။ သူဟာ ထိပ်တန်း ကလပ်အသင်းကြီး တစ်ခုမှာ ကမ္ဘာ့အကောင်းဆုံး မန်နေဂျာတွေ ထဲက တစ်ယောက် နဲ့ လက်တွဲခွင့်ရမှာ ဖြစ်ပြီး ၊ ဝါရင့် ကစားသမားကြီးတွေ ဆီကနေလဲ သင်ယူခွင့်ရတော့မှာပါ။ ပြီးရင် အန်ဖီး ပရိသတ်တွေ ရဲ့ ဝန်းရံမှုတွေလဲ အခိုင်မာ ရရှိဦးမှာ ဖြစ်ပါတယ်။\n\n ကျနော့် ဘက်ကတော့ အင်္ဂလန် က အကြောင်းတွေ ၊ ကစားဟန်တွေ အကြောင်း အကြံပေးလို့ ရပါတယ်။ ဒါပေမယ့် သူ့အတွက် လိုအပ်မယ် မထင်ပါဘူး။ သူ့ရဲ့ ပင်ကိုယ် စွမ်းဆောင်ရည်တွေ က ပြောပြသွားပါလိမ့်မယ်” လို့ ပြောဆိုသွားခဲ့ ပါတယ်။\n\n ဆွာရက် ဟာ လီဗာပူး နဲ့ အတူ ကမ္ဘာ့ဘောလုံး စင်မြင့်ထက်ကို တက်လှမ်းခဲ့သူ ဖြစ်ပြီး ၊ ပရီးမီးယားလိဂ် ခံစစ်မှုးတွေ အားလုံး စိုးရိမ်စိတ်တွေ ဝင်လောက်အောင်ကို စွမ်းဆောင်ပြခဲ့ဖူးပါတယ်။ စုစုပေါင်း ပါဝင် ကစားခဲ့တဲ့ 130 ပွဲမှာ သွင်းဂိုးပေါင်း 82 ဂိုး အထိကို ရယူပြခဲ့တာပါ။",
"btext3": "သို့သော် ဆုဖလား အောင်မြင်မှုတွေကိုတော့ ဘာစီလိုနာ ကို ရောက်မှ ကိုင်မြှောက်နိုင်ခဲ့တာ ဖြစ်ကာ ၊ အဲဒီ အချိန် ကတည်းက နူနက် ကို ခေါ်ယူဖို့ ကတ်တလန် ကလပ်ကို တိုက်တွန်းခဲ့ဖူးပေမယ့် အထမမြောက်ခဲ့ ပါဘူး။\n\n “ ဘင်ဖီကာ နဲ့ အတူ မနှစ်က ခြေစွမ်းပြလိုက်တော့ ဥရောပ တစ်ခုလုံးက သူ့ရဲ့ စွမ်းဆောင်ရည် ကို စပြီး သတိထားမိသွားကြတယ် ထင်ပါတယ်။ အယ်မေးရီးယား အသင်းမှာ ကစားနေချိန်က ၊ ဘာစီလိုနာ အနေနဲ့ သူ့ကို ခေါ်ယူဖို့ ကျနော် ကိုယ်တိုင် ထောက်ခံချက် ပေးခဲ့ဖူးပါတယ်။ ဒါပေမယ့် ဖြစ်မလာခဲ့ ပါဘူး” လို့ ပြောဆိုသွားခဲ့ ပါတယ်။\n\n ဒါဝင် နူနက် ဟာ ဘင်ဖီကာ အတွက် ပါဝင် ကစားခဲ့တဲ့ 84 ပွဲမှာ သွင်းဂိုးပေါင်း 47 ဂိုး အထိ ရယူခဲ့ကာ ၊ ဂိုးဖန်တီးမှု 16 ကြိမ် လုပ်ပြထားခဲ့ပါတယ်။\n\nCredit: SPORTS MYANMAR",
"imgurl1":"https://sportsmyanmar.com/wp-content/uploads/2022/06/IMG_20220620_194505.jpg",
"imgurl2":"https://sportsmyanmar.com/wp-content/uploads/2022/06/1_GettyImages-1241309029.jpg",
"imgurl3":"https://sportsmyanmar.com/wp-content/uploads/2022/06/NINTCHDBPICT000740416679-300x209.jpg",
"video":"no"
 },
      {"ndate":"June 20, 2022",
"htext":"ကျနော် ကစားနေတာ ဘယ်သူမှ စိတ်မဝင်စားပါဘူး ဆိုပြီး ခံစားချက်တွေကို ဖွင့်ချခဲ့တဲ့ မီနာမီနို",
"btext1":"လီဗာပူးအသင်းနဲ့ ပြီးခဲ့တဲ့ ဘောလုံးရာသီမှာ ပြည်တွင်း ဆုဖလားတွေကို အနိုင်ရခဲ့ပေမယ့် ကိုယ်ဘာသာ အရေးပါတဲ့ ကစားသမားလို့ မီနာမီနိုက မခံစားရပါဘူး။\n\n ဂျပန်တိုက်စစ်သမားဟာ ကာရာဘောင်းနဲ့ အက်ဖ်အေလို ဖလားပွဲတွေမှာပဲ အဓိက ပွဲထွက်ရသူဖြစ်ပေမယ့် ဗိုလ်လုပွဲလို အဓိက ပွဲစဉ်တွေမှာတောင် ကစားရသူ မဟုတ်ပါဘူး။ မီနာမီနိုက ဒီအတွက် ခံစားချက်တွေ ရှိနေပုံရပြီး ရုပ်ပိုင်းဆိုင်ရာနဲ့ စိတ်ပိုင်းဆိုင်ရာမှာ အားတင်းထားရတယ်လို့ ပြောဆိုခဲ့ပါတယ်။",
"btext2":"မီနာမီနိုက ” ကျနော် ကစားခဲ့တဲ့ ပွဲအများစုကို ဘယ်သူကမှ စိတ်မဝင်စားကြပါဘူး။ ရလဒ်တွေအတွက် ကျနော် ကြိုးစားနေခဲ့တာတောင် တုန့်ပြန်မှုတွေ အများကြီး မရခဲ့ဘူး။ ကိုယ်ရဲ့ တန်ကြေးကို ကိုယ်ဘာသာ ပြသနိုင်ရေး ကြိုးစားခဲ့ရပါတယ်။\n\n အသင်းလိုက် လေ့ကျင့်ရေးထက် တစ်ဦးချင်း လေ့ကျင့်ရေးတွေ ပိုလုပ်ခဲ့တယ်။ ပွဲကစားဖို့ ဝင်လာချိန်မှာ ခန္ဓာကိုယ် အဆင်သင့်ဖြစ်နေဖို့ ပုဂ္ဂိုလ်ရေးဆိုင်ရာ လေ့ကျင့်မှုတွေ လုပ်ခဲ့ရပါတယ်။ စိတ်ပိုင်းဆိုင်ရာ အရ တစ်ခုခုတော့ လုပ်ပြနိုင်ရမယ်လို့ အမြဲ တွေးခဲ့မိတယ်။\n\n နောင်တရမှုနဲ့ ဒေါသထွက်မှုတွေကနေ နေ့တိုင်းမှာ လုံ့ဆော်မှုတွေ ယူခဲ့ရတယ်။ ကစားသမား တစ်ယောက်အနေနဲ့ ဒီလို ကာလမျိုး လုံးဝ မရှိခဲ့ဖူးပါဘူး။ ကျနော်ရဲ့ ခံစားချက်တွေနဲ့ ကြံ့ခိုင်မှု အခြေအနေတွေ ပေါင်းစပ်မိဖို့ အတော်လေး ခက်ခဲခဲ့တယ်။\n\n ဒါပေမယ့်လို့ မနှစ်က အခြေအနေကနေ တိုးတက်လာဖို့ လိုပါတယ်။ စိတ်ပျက်ခဲ့သလို ဖြည့်ဆည်းနိုင်မှုတွေ ရှိခဲ့တယ်။ တစ်ချိန်တည်းမှာ အရေးပါတဲ့ပွဲတွေကို ကစားရပြီး ရလဒ်တွေ ချန်ခဲ့နိုင်တာက သိပ်ကောင်းပါတယ်။\n\n ကျနော် ကွင်းထဲဝင်ပြီး ရလဒ်တွေကို ရယူနိုင်ခဲ့ပေမယ့် ကြီးမားတဲ့ ကိစ္စတွေကို လုပ်နိုင်တယ်တော့ မထင်ပါဘူး။ အဲ့တာက ကိုယ်ရတဲ့ တုန့်ပြန်မှုတွေထက် ပိုစိတ်ပျက်ဖို့ ကောင်းပါတယ်။\n\n ကစားသမားတစ်ယောက် အနေနဲ့ အရေးကြီးတဲ့ ပွဲတွေမှာ ရလဒ်အတွက် ကြိုးစားပေးတာတွေကို အကောင်းဆုံး လုပ်ချင်ပါတယ် ” လို့ ဆိုသွားခဲ့တာဖြစ်ပါတယ်။\n\n မီနာမီနိုဟာ ဒီနွေမှာ လီဗာပူးကနေ ထွက်ခွာသွားဖို့ နီးစပ်နေပြီး ပြင်သစ်လိဂ်ထံ ပြောင်းရွှေ့လိမ့်မယ်လို့ သတင်းကြီးနေတာပဲ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/minamino-lfc-trophy.jpg",
"imgurl2":"https://myan-news.com/wp-content/uploads/2022/06/minamino-fa-cup-768x430.jpg",
"imgurl3":"no",
"video":"no"
 },
     {"ndate":"June 19, 2022",
"htext":"ပရီးမီးယားလိဂ်ကို လီဗာပူး ပြိုင်ဘက်အဖြစ် ပြန်ရောက်လာတော့မယ့် အဝန်နီယီ",
"btext1":"ပရီးမီးယားလိဂ် တန်းတက်ကလပ် နော်တင်ဟမ် ဖောရက်စ်ဟာ ဘွန်ဒက်လီဂါကလပ် ယူနီယံ ဘာလင်အသင်းမှ တိုက်စစ်သမား အဝန်နီယီကို ခေါ်ယူရေး စကားပြောနေပြီ ဖြစ်ပါတယ်။\n\n အသက် ၂၄ နှစ်အရွယ် တိုက်စစ်သမားဟာ မနှစ်ကမှ လီဗာပူးကနေ ဂျာမနီကို ပြောင်းရွှေ့ကြေး ပေါင် ၆.၅ သန်းနဲ့ ပြောင်းရွှေ့သွားသူ ဖြစ်ပါတယ်။ ၂၀၁၅ မှာ လီဗာပူးအသင်းကို ပေါင် ၄ သိန်းနဲ့ ပြောင်းလာခဲ့တဲ့ နိုင်ဂျီးရီးယား တိုက်စစ်သမားဟာ အန်ဖီး ကစားသမားဘဝ ၇ ကြိမ်ထိ အငှားထွက်ခဲ့ရပါတယ်။\n\n လီဗာပူးအသင်းအတွက် တစ်ကြိမ်မှ ပွဲထွက်ပေးဖူးခြင်း မရှိတဲ့ အကယ်ဒမီ အသင်းသားဟာ ဘွန်ဒက်လီဂါမှာတော့ တောက်ပတဲ့ အလားအလာတွေ ပြသနိုင်ခဲ့တယ်။ သူဟာ ပြိုင်ပွဲစုံ ၄၃ ပွဲမှာ သွင်းဂိုး ၂၀ ထိ ရယူနိုင်ခဲ့ပါတယ်။",
"btext2":"နိုင်ဂျီးရီးယားအတွက် ၄ ပွဲ ကစားပေးထားတဲ့ တိုက်စစ်မှူးဟာ ယူနီယံ ဘာလင်နဲ့ ယူရို သန်း ၂၀ တန် စာချုပ်ဖျက်သိမ်းကြေး ရှိထားတာပါ။ ဒီနွေမှာ သူ ပရီးမီးယားလိဂ်ထံ ပြန်ရောက်လာမယ်ဆိုရင် လီဗာပူးအသင်းက အပြောင်းအရွှေ့ရဲ့ ၁၀% ကို ခံစားခွင့်ရမှာ ဖြစ်ပါတယ်။\n\n နော်တင်ဟမ် ဖောရက်စ်က တိုက်စစ်နဲ့ ဂိုးသမားနေရာတွေကို အဓိက အားဖြည့်ဖို့ ကြိုးစားနေတာဖြစ်ကာ အဝန်နီယီ အပြင် ယူနိုက်တက် ဂိုးသမား ဒင်းဟန်ဒါဆန်ကို ခေါ်ယူဖို့လည်း ကြိုးစားနေတယ်လို့ သိရပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/lfc-barlin-attacker-1024x570.jpg",
"imgurl2":"no",
"imgurl3":"no",
"video":"no"
 },

    {"ndate":"June 19, 2022",
"htext":"မာနေးရဲ့ ဘိုင်ယန်ကို ပြောင်းရွေ့ချင်တဲ့ ဆုံးဖြတ်ချက်ဟာ ဘာကြောင့် မှားယွင်းသလဲဆိုတာ ရှင်းပြလိုက်တဲ့ လီဗာပူးကစားသမားဟောင်း ",
"btext1":"လီဗာပူး ကစားသမားဟောင်း ဖြစ်သူ ဒင်းဆောင်းဒါးက ဘိုင်ယန်မြူးနစ်ကို ရောက်ရှိတော့မယ့် ဆာဒီယိုမာနေး အနေနဲ့ ဘိုင်ယန်မြူးနစ် အသင်းမှာ တအားကို သက်တောင့်သက်သာ ဖြစ်နေလိမ့်မယ်လို့ ဆိုလိုက်ပြီး ဒါဟာ ကစားသမားဘ၀ရဲ့ အကောင်းဆုံး ၂ နှစ်တာ ကာလကို ဖြုန်းတီးလိုက်တာ ဖြစ်တယ်လို့ မှတ်ချက်ပေးသွား ခဲ့ပါတယ်။\n\n မာနေးဟာ လီဗာပူး ကနေ ဘိုင်ယန်မြူးနစ်ကို ပေါင် ၃၅ သန်းနဲ့ ပြောင်းရွေ့တော့မှာ ဖြစ်ပြီး အန်ဖီးကလပ်မှာ ၆ နှစ်ကြာ ကစားခဲ့မှုကို အဆုံးသတ်တော့မှာ ဖြစ်ကာ မာဆေးဆိုက်မှာ ဆုဖလား အားလုံးကို ရယူနိုင်ခဲ့ပါတယ်။\n\n မာနေးဟာ ဘွန်ဒက်လီဂါမှာ ၁၀ ကြိမ်ဆက် ချန်ပီယံ ဖြစ်ထားခဲ့တဲ့ ဘိုင်ယန်မြူးနစ် အသင်းကို ပြောင်းရွေ့မှာ ဖြစ်ပြီး ဂျာမန်လိဂ်ဟာ ချန်ပီယံဆု အတွက် စိတ်လှုပ်ရှားစရာ မရှိတာကြောင့် ဝေဖန်မှုတွေ ခံနေရတဲ့ ပြိုင်ပွဲတစ်ခု ဖြစ်ပါတယ်။\n\n မာနေးဟာ ဘာစီလိုနာကို ပြောင်းရွေ့ဖို့ နီးစပ်နေတဲ့ ဂိုးသွင်းစက် ရောဘတ်လီ၀န်ဒေါစကီး နေရာကို အစားထိုးသွားမှာ ဖြစ်ပြီး ဆီနီဂေါ စတားဟာ Bavaria မှာ ဂိုးသွင်းတာ၀န်တွေကို ရယူသွားမှာပါ။ ဒါပေမယ့်လည်း လီဗာပူး တိုက်စစ်မှုးဟောင်း ဒင်းဆောင်းဒါး ကတော့ ဒါဟာ မာနေး အတွက် စိန်ခေါ်မှု တစ်ခုလို ယူဆထားခြင်း မရှိပါဘူး။",
"btext2":"ဆောင်းဒါးက “ဘိုင်ယန်မြူးနစ်ကို ဆန့်ကျင်ပြောဆိုတာ မဟုတ်ပါဘူး။ သူတို့ဟာ ကြီးကြယ်တဲ့ ကလပ် ဖြစ်ပါတယ်။ ဒါပေမယ့် အဲဒီလိဂ်မှာ မာနေး အတွက် စိန်ခေါ်မှု တစ်ခု လုံး၀ မဟုတ်ပါဘူး။ သူ အဲဒီမှာ ဂိုးတွေ သွင်းယူနိုင်မှာပါ။\n\n သူတို့ဟာ အပတ်တိုင်းနီးပါး ၅-၀ နဲ့ နိုင်နေတဲ့အပြင် ချန်ပီယံ ဖြစ်နိုင်မယ့် အသင်းကလည်း တစ်သင်းသာ ရှိပါတယ်။ ဒါဟာ စိန်ခေါ်မှု မဟုတ်ပါဘူး။ မာနေး အနေနဲ့ ထိုင်ခုံမှာထိုင် ဆေးပြင်းလိပ်ခဲကာ သူ့ရဲ့ third gear လောက်နဲ့ ကစားနေလို့ ရပါတယ်။\n\n သူဟာ အဲဒီမှာ ၂ နှစ်လောက် သာသာယာယာ ဖြစ်နေမှာပါ။ ကျွန်တော် ကတော့ မာနေး အနေနဲ့ ဘောလုံးသမား ဘ၀ရဲ့ အကောင်းဆုံး ၂ နှစ်တာ ကာလကို ဖြုန်းတီးပစ်တာလို့ပဲ မြင်ပါတယ်။\n\n ဘာပဲဖြစ်ဖြစ် သူ့ရဲ့ ကစားသမား ဘ၀ အဆုံးသတ်ချိန်မှာတော့ သူ့ရဲ့ ဖလားပြခန်းထဲမှာ ဂျာမန်လိဂ်မှာ ရခဲ့တဲ့ ဆုတံဆိပ်တော့ ရှိနေမှာ ဖြစ်ပါတယ်။ ဒါပေမယ့် အခြား ဆုတွေရဲ့ နောက်ပိုင်းမှာပေါ့။” လို့ ပြောသွားပါတယ်။\n\n အသက် ၃၀ အရွယ် မာနေးဟာ လီဗာပူး အတွက် ၂၆၉ ပွဲမှာ ဂိုး ၁၂၀ သွင်းယူခဲ့ကာ ပြိုင်ပွဲ ၆ ခုမှာ လီဗာပူးနဲ့ အတူ ဆုဖလား ရယူနိုင်ခဲ့ပါတယ်။ မာနေးဟာ ကလော့ရဲ့ ခေတ်မှာ ပထမဦးဆုံး ခေါ်ယူခဲ့တဲ့ ကစားသမားတွေထဲက တစ်ဦး ဖြစ်ပြီး ဆာလား ဖာမီနို တို့နဲ့ အတူ နာမည်ကျော် front three ကို တည်ဆောက်နိုင်ခဲ့ပါတယ်။",
"btext3": "လီဗာပူးဟာ မာနေးကို လက်လွှတ်လိုက်ရပေမယ့်လည်း တိုက်စစ်ပိုင်းမှာ ကစားသမားသစ် ဒါ၀င်နူးနက် နဲ့ အတူ လူး၀စ်ဒီယက် ဂျိုတာ မိုဆာလား ဖာမီနို တို့လို ကစားသမားတွေ ရှိနေတာကြောင့် အားနည်းသွားခြင်းတော့ မရှိပါဘူး။\n\n ဆောင်းဒါးက “မာနေး လီဗာပူးကနေ ထွက်ခွာချင်တာကို ကျွန်တော် မယုံနိုင်လောက်အောင်ပါပဲ။ သူဟာ နောက်ဆုံး ၆ လမှာ အကောင်းဆုံး ကစားပုံကို ပြသခဲ့ပြီး တစ်ခါတစ်ရံ ရပ်တန့်လို့တောင် မရပါဘူး။\n\n ဒီယက်ကို ခေါ်ယူလိုက်ချိန်မှာ သူဟာ အလယ်ကို ၀င်ကစားခဲ့ရပြီး နေရာလွတ်တွေ ရှာဖွေတာ ချိတ်ဆက်ကစားတာတွေဟာ ပိုပြီးကောင်းလာခဲ့ပါတယ်။\n\n ဒီအချိန်မှာ လီဗာပူးလို အသင်းကနေ ထွက်ခွာချင်တယ်ဆိုတာကို ကျွန်တော် မယုံနို်င်လောက်အောင်ပါပဲ။ ဒါ့အပြင် သူဟာ အကောင်းဆုံး တိုက်စစ်အတွဲဖော်တွေနဲ့ အကောင်းဆုံး ကစားပြနေခဲ့တာပါ။ ဒီလို အချိန်မှာ ဘိုင်ယန်မြူးနစ် အတွက် ကစားပေးချင်တာကို မယုံနိုင်လောက်အောင်ပါပဲ။” လို့ ဆိုလိုက်ပါတယ်။\n\nCredit: SM",
"imgurl1":"https://sportsmyanmar.com/wp-content/uploads/2022/06/IMG_20220619_100104-720x400.jpg",
"imgurl2":"https://sportsmyanmar.com/wp-content/uploads/2022/06/0_Bayern-Munich-v-Liverpool-UEFA-Champions-League-Round-of-16-Second-Leg-Allianz-Arena-300x194.jpg",
"imgurl3":"https://sportsmyanmar.com/wp-content/uploads/2022/06/received_757428515704993-300x200.jpeg",
"video":"no"
 },

   {"ndate":"June 18, 2022",
"htext":"ဆာလာ ဒဏ်ရာတွေနဲ့ နိုင်ငံ အသင်းထံ ပြန်ရောက်လာတယ် လို့ လီဗာပူးကို အီဂျစ် ဆရာဝန် အပြစ်တင်",
"btext1":"လီဗာပူး ကြယ်ပွင့် တိုက်စစ်မှုး မိုဟာမက် ဆာလာက နိုင်ငံအသင်းထံ ပြန်ရောက်လာချိန်မှာ ဒဏ်ရာကြောင့် ရုန်းကန်နေခဲ့ရပြီး ရာသီနှောင်းပိုင်းမှာ ကြံ့ခိုင်မှု မပြည့်ဘဲ ပွဲတွေ ကစားခဲ့တယ် လို့ အီဂျစ် လက်ရွေးစင် အသင်းမှ ဆရာဝန်က ထုတ်ဖော် ပြောဆိုလိုက်ပါတယ်။\n\n ဆာလာက လီဗာပူးရဲ့ မေ ၁၄ ရက်နေ့က ကစားခဲ့တဲ့ ချယ်ဆီးနဲ့ အက်ဖ်အေဖလား ဖိုင်နယ်မှာ ထိခိုက် ဒဏ်ရာ ရခဲ့ပါတယ်။ ဒါကြောင့် နောက်တစ်ပွဲ ပရီးမီးယားလိဂ် ပွဲမှာ ဆာလာ ကို ပွဲထွက်ကနေ အနားပေးခဲ့သေးပြီး တိုက်စစ်သမားကလည်း ဥရောပ ချန်ပီယံ အဆုံးအဖြတ် ပွဲ မပါဝင်ရမှာ စိုးရိမ်နေခဲ့ပါတယ်။\n\n ဆာလာက လီဗာပူးနဲ့ ချန်ပီယံလိဂ် ဖိုင်နယ်ပွဲ မိနစ် ၉ဝ ပြည့် ကစားပြီးတဲ့နောက် ဒီလ အစောပိုင်းမှာ ကစားခဲ့တဲ့ ဂူနီယာနဲ့ အာဖရိကဖလား ခြေစစ်ပွဲ အတွက် အီဂျစ် အသင်းခေါင်းဆောင် ပီပီ အရောက် ပြန်လာ ပါဝင် ကစားခဲ့ပါတယ်။\n\n လက်ရွေးစင်ပွဲ မသွားခင် လီဗာပူး ဆေးအဖွဲ့က ဒဏ်ရာအတွက် စစ်ဆေးလိုပေမယ့် ကစားသမားကိုယ်တိုင်က ငြင်းဆန်ပြီး သူ့နိုင်ငံအသင်းဆီ ပြန်သွားခဲ့တာ ဖြစ်ပါတယ်။",
"btext2":"အီဂျစ် အသင်း ရာဝန် မိုဟာမက် အဘူအယ်အယ်လာ က အသက် ၃ဝ အရွယ် တိုက်စစ်မှုးဟာ နိုင်ငံအသင်း ရောက်လာချိန်မှာ ဒဏ်ရာနဲ့ ရုန်းကန်နေခဲ့ရတယ် လို့ ထုတ်ဖော် ပြောဆိုခဲ့တာပါ။\n\n ” ဆာလာ ဒဏ်ရာက အက်ဖ်အေဖလား ဖိုင်နယ်မှာ ပေါင်တွင်း ကြွက်သား ဒဏ်ရာ ရခဲ့တာပါ။ အဲဒီနောက် ဝုဗ်နဲ့ ပွဲ ကစားခဲ့သေးတယ်၊ နောက်ပြီး ချန်ပီယံလိဂ် ဖိုင်နယ်။ ဒီပွဲတွေ အကုန် ၁၄ ရက် အတွင်း ကစားခဲ့တာပါ။\n\n ကျနော်တို့ အချက်အလက်တွေ အရ သူက ဒီရာသီ ပွဲကစားတာ ဒုတိယ အများဆုံး ဖြစ်တဲ့ ကစားသမားပါ။ ကျနော်တို့ ကစားသမားတွေရဲ့ ဆေး မှတ်တမ်းတွေလည်း ရပါတယ်။ ကလပ်အသင်းဘက်ကတော့ သူက နာကျင်တယ် ပြောတယ်။ x ray ရိုက်ခဲ့သင့်တာပါ။\n\n သူက ရာနှုန်းပြည့် ကြံ့ခိုင်မှု ရနေခဲ့တာ မဟုတ်ဘူး။ ဒီမှာ မေးစရာ တစ်ခုက.. သူက နာကျင်မှု ရှိနေရဲ့သားနဲ့ ကစားဖို့ ဇွတ်အတင်း လုပ်ခဲ့တာလား၊ ဒဏ်ရာ ကင်းတယ် ထင်လို့ ကစားခဲ့တာလား ဆိုတာပါ။\n\n ကလပ်အသင်းကတော့ နိုင်ငံအသင်းဆီ သွားမယ် ဆိုတဲ့ အချိန်မှာ တစ်ပွဲ ကစားရင် လုံလောက်မယ် လို့ တွေးခဲ့တယ်။ ကျနော်တို့က ဂူနီယာနဲ့ ပွဲကို ရွေးတယ်၊ ဘာလို့လဲ ဆိုတော့ အီသီယိုးပီးယားက သွားရလည်း သူ့အတွက် လေယာဉ် အကြာကြီး စီးရတော့ ခက်မယ်၊ ၃ ရက် အကြာမှာ တစ်ပွဲ ထပ်ကစားဖို့လည်း မဖြစ်သင့်ဘူး။ ” လို့ ပြောဆိုခဲ့တာ ဖြစ်ပါတယ်။\n\n ဆာလာက ပြီးခဲ့တဲ့ ဘောလုံးရာသီမှာ လီဗာပူး အတွက် ၅၁ ပွဲ ကစားပြီး ၄၅ ပွဲက ပွဲထွက်ကနေ ပါဝင်ခဲ့တာ ဖြစ်ပါတယ်။ ၎င်းက အီဂျစ် အတွက်လည်း ၁၅ ပွဲ ကစားခဲ့သေးပြီး ဇွန် ၅ ရက်နေ့က ဂူနီယာကို ၁-၀ နဲ့ နိုင်တဲ့ ပွဲလည်း အပါအဝင် ဖြစ်ပါတယ်။\n\n ဒါကြောင့် ဆာလာ ပြီးခဲ့တဲ့ တစ်ရာသီ အတွင်း ကစားခဲ့တဲ့ ပွဲပေါင်းက ၆၆ ပွဲ ထိ ရှိသွားခဲ့ပြီး ပွဲပန်း ကြံ့ခိုင်မှု မပြည့်တော့တာတွေ ရာသီနှောင်းပိုင်းမှာ ကြုံလာခဲ့တာ ဖြစ်ပါတယ်။\n\n ဆာလာက လီဗာပူးနဲ့ စာချုပ် နောက်ဆုံးနှစ်ထဲကို ရောက်ရှိလာပြီ ဖြစ်ပေမယ့် စာချုပ်သစ် အတွက်လည်း သဘောတူညီမှု မရသေးဘဲ ရှိနေပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/m11622-3.jpg",
"imgurl2":"https://myan-news.com/wp-content/uploads/2022/06/m18622-768x428.jpg",
"imgurl3":"no",
"video":"no"
 },

             {"ndate":"June 18, 2022",
"htext":"မာနေး လစ်လပ်နံပါတ် ဘယ်သူကို ပေးသင့်လဲ လီဗာပူးပရိသတ်တွေ ဆွေးနွေး",
"btext1":"ဆာဒီယို မာနေး ထွက်ခွာတော့မှာဖြစ်တာကြောင့် မကြာခင်မှာတော့ လီဗာပူးရဲ့ နာမည်ကျော် ကျောနံပါတ် ၁၀ ဟာ လစ်လပ်သွားတော့မှာဖြစ်ပါတယ်။\n\n မာနေးဟာ ကျောနံပါတ် ၁၀ ကို ကော်တင်ညိုထံကနေ လက်ဆင့်ကမ်းခဲ့တာဖြစ်ပြီး ဒီကျောနံပါတ်ဟာ လီဗာပူးသမိုင်းမှာ ထင်ရှားတဲ့ နံပါတ်တစ်ခု ဖြစ်ခဲ့ပါတယ်။ ဒီနံပါတ်ကို ဆက်ခံဖွယ်ရှိတဲ့ ကစားသမားတွေထဲမှာ ထိပ်ဆုံးက ရေပန်းစားလာတာက ကွင်းလယ်လူသစ် ကာဗယ်ရိုနဲ့ တိုက်စစ်သမား ဒီယက်စ်တို့ ဖြစ်ကြပါတယ်။\n\n လီဗာပူးရဲ့ နံပါတ် ၁၀ ကို ဝတ်ဆင်ပြီး တောက်ပခဲ့သူ တစ်ဦးက အသင်းနဲ့အတူ အမှတ်ပေးဖလား ၂ ကြိမ် အနိုင်ရဖူးတဲ့ ဂန္တဝင်ကြီး ဂျွန်ဘမ်းဖြစ်ပါတယ်။ သူ့နောက်မှာတော့ တစ်ချိန်က လီဗာပူးပရိသတ်တွေရဲ့ ဟီးရိုးဖြစ်သူ မိုက်ကယ်အိုဝင် ဝတ်ဆင်ခဲ့တာဖြစ်တယ်။ အိုဝင်ဟာ လီဗာပူးအသင်းနဲ့အတူ ဘလွန်းဒီအောဆုကိုပါ အနိုင်ရခဲ့ပါတယ်။\n\n အိုဝင် ထွက်ခွာမှုနောက်မှာ လူးဝစ် ဂါစီယာက နပါတ် ၁၀ ကို ဆက်ခံခဲ့ပြီး ချယ်ဆီးနဲ့ ချန်ပီယံလိဂ်ပွဲမှာတော့ နာမည်ကျော် ‘Ghost Goal’ ကို သွင်းယူခဲ့ပါတယ်။\n\n အဲ့နောက်ပိုင်းမှာ ကျောနံပါတ် ၁၀ ဟာ အရှိန်အဝါ ကျဆင်းလာခဲ့ပြီး ၂၀၀၇ မှာ ဗရိုနင်း ဝတ်ဆင်ခဲ့ကာ နောက်ထပ် ၂ ရာသီထိ ဝတ်ဆင်သူ မရှိခဲ့ပါဘူး။ နောက်ပိုင်း ဂျိုးကိုးက ၂ ရာသီ ဝတ်ဆင်ခဲ့ပေမယ့် တောက်ပခဲ့ခြင်း မရှိတာဖြစ်ပါတယ်။",
"btext2":"အဲ့နောက်ပိုင်း ၂၀၁၂ ဇန်နဝါရီမှာတော့ ကော်တင်ညို ပြောင်းလာခဲ့ကာ ကျောနံပါတ် ၁၀ ကို ဆက်ခံခဲ့တယ်။ ကော်တင်ညိုဟာ သူ့ရဲ့ လီဗာပူးကစားသမားဘဝ ၄ နှစ်ခွဲမှာ ကျောနံပါတ် ၁၀ ကို ဝတ်ဆင်ခဲ့ကာ လိဂ်ရဲ့ အကောင်းဆုံး ကစားသမားတွေထဲက တစ်ဦးအဖြစ် တောက်ပခဲ့ပါတယ်။\n\n အဲ့နောက် ၁ ရာသီကြာ ဝတ်ဆင်သူမရှိခဲ့တဲ့ နံပါတ် ၁၀ ကို မာနေးက ရယူခဲ့ပြီး ၄ ရာသီကြာ ဝတ်ဆင်ခဲ့တာဖြစ်ပါတယ်။\n\n လီဗာပူးသမိုင်းမှာ ကျောနံပါတ် ၁၀ ပိုင်ရှင်တွေဟာ အများအားဖြင့် အသင်းရဲ့ အဓိက ကစားသမားတွေ ဝတ်ဆင်လေ့ရှိတာပါ။ မာနေးနေရာ ဆက်ခံသူအဖြစ် အသင်းနဲ့ အသားကျထားပြီဖြစ်တဲ့ ဒီယက်စ် ဝတ်ဆင်တာက ပိုကောင်းပြီး ဖိအားနည်းလိမ့်မယ်လို့ ဆွေးနွေးမှုတွေ ရှိထားခဲ့တယ်။\n\n အချို့ ပရိသတ်တွေကတော့ ချန်ပီယံရှစ်မှာ အလားအလာကောင်းတွေ ပြသခဲ့တဲ့ ကာဗယ်ရိုကို လာလီဂါကနေ လီဗာပူးထံ ပြောင်းလာခဲ့တဲ့ ကော်တင်ညို အနေအထားနဲ့ နှိုင်းယှဉ်ပြထားကြပြီး ကျောနံပါတ် မရသေးတဲ့ ၁၉ နှစ်သား လူငယ်လေးကို နံပါတ် ၁၀ ရွေးချယ်လိုရင် ရွေးချယ်ခွင့်ပေးဖို့ တောင်းဆိုမှုတွေလည်း ရှိနေကြတာဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/diaz-carvalho-lfc.jpg",
"imgurl2":"https://myan-news.com/wp-content/uploads/2022/06/bayern-mane-go-768x428.jpg",
"imgurl3":"no",
"video":"no"
 },

            {"ndate":"June 18, 2022",
"htext":"အရှေ့တောင်အာရှ ခရီးစဉ် အပါအဝင် ရာသီသစ်အတွက် လီဗာပူးအသင်းရဲ့ ရာသီကြို ခြေစမ်းပွဲများ",
"btext1":"လီဗာပူးအသင်းဟာ ရာသီကြို ချစ်ကြည်ရေးပွဲ ၂ ပွဲကို ထပ်တိုးခဲ့တာနဲ့အတူ ဘောလုံးရာသီသစ် မတိုင်ခင် အကြို ပြင်ဆင်မှုဆိုင်ရာ ပွဲတွေကို အတည်ပြခဲ့ပြီဖြစ်ပါတယ်။\n\n ထပ်တိုးလိုက်တဲ့ ၂ ပွဲကတော့ ဂျာမနီနဲ့ အန်ဖီးမှာ ယှဉ်ပြိုင်ကစားမယ့် လိုက်ဇစ်နဲ့ စတားစဘော့ အသင်းတို့ပဲဖြစ်ပါတယ်။ စတားစဘော့ ပွဲကတော့ ကွန်မြူနတီဒိုင်းပွဲအပြီး ၂၄ နာရီ အကြာမှာပဲ ယှဉ်ပြိုင်ကစားမှာဖြစ်ပါတယ်။",
"btext2":"လီဗာပူးအသင်းဟာတွေဟာ ဇူလိုင်လ ၄ ရက်နေ့ ခါဘီမှာ ပြန်လည် စုဝေးကာ ရာသီကြို ပြင်ဆင်မှုကို စတင်မှာဖြစ်ပါတယ်။\n\n အဲ့နောက် ၈ ရက်အကြာမှာ အာရှ ခရီးစဉ် စတင်မှာဖြစ်ပြီး ဘန်ကောက်မှာ ယူနိုက်တက်နဲ့ ချစ်ကြည်ရေးပွဲ၊ စင်္ကာပူမှာ ပဲလေစ့်နဲ့ ချစ်ကြည်ရေးပွဲတွေကို ကစားပါမယ်။\n\n အဲ့ပွဲတွေအပြီး လိုက်ဇစ်နဲ့ ဂျာမနီမှာ ချစ်ကြည်ရေးပွဲ ကစားမှာဖြစ်တယ်။ အဲ့နောက်ပိုင်း လေ့ကျင့်မှုတွေ ထပ်လုပ်ကာ ဇူလိုင်လ ၃၀ ရက်နေ့ ကင်းပါဝါမှာ မန်စီးတီးနဲ့ ကွန်မြူနတီဒိုင်း ကစားဖို့ရှိပြီး ဇူလိုင် နောက်ဆုံးရက်မှာတော့ အန်ဖီးကွင်းမှာ ပြင်သစ်ကလပ် စတားစဘော့နဲ့ ချစ်ကြည်ရေးပွဲ ကစားမှာဖြစ်ပါတယ်။\n\n ပရီးမီးယားလိဂ်ဟာ ဥရောပ ထိပ်တန်းလိဂ် ကလပ်တွေထဲမှာ နားရက် အနည်းဆုံးရတဲ့ လိဂ်လည်းဖြစ်ပါတယ်။ လက်တလောမှာ လီဗာပူးအသင်းသား အားလုံးက နားရက်တွေကို စတင်ရယူထားပြီဖြစ်ပါတယ်။\n\n Pre-season 2022\n\n Pre-season starts – Kirkby, July 4\n Man United – Bangkok, July 12\n Crystal Palace – Singapore, July 15\n RB Leipzig – Germany, July 21\n Man City – Community Shield – King Power, July 30\n Strasbourg – Anfield, July 31\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/lfc-pre-season-5-1024x575.jpg",
"imgurl2":"https://myan-news.com/wp-content/uploads/2022/06/lfc-preseason-768x500.jpg",
"imgurl3":"no",
"video":"no"
 },
            {"ndate":"June 18, 2022",
"htext":"သူ အကြိုက်ဆုံး လီဗာပူးအသင်းသား ထွက်ခွာခြင်းအတွက် ဝမ်းနည်းစကားဆိုတဲ့ ကာရေဂါ",
"btext1":"လီဗာပူးနဲ့ ဘိုင်ယန်မြူးနစ်တို့ဟာ တိုက်စစ်မှူး မာနေး အပြောင်းအရွှေ့အတွက် ပြောင်းရွှေ့ပိုင်းမှာ အပြီးသတ် သဘောတူညီမှု ရခဲ့ပြီဖြစ်ပါတယ်။\n\n ချန်ပီယံလိဂ် ဖိုင်နယ်ပွဲအပြီး အသင်းနဲ့ လမ်းခွဲဖို့ ဆုံးဖြတ်ခဲ့တဲ့ မာနေးရဲ့ ဆန္ဒအတိုင်း ဒီနွေမှာ ထွက်ခွင့်ပေးမှာဖြစ်ကာ နှစ်သင်း ထိပ်တိုက် စကားပြောမှုကနေ ပြောင်းရွှေ့ကြေး သဘောတူညီမှု ရခဲ့တာ ဖြစ်ပါတယ်။\n\n ကနဦး ပြောင်းရွှေ့ကြေး ပေါင် ၂၇.၅ သန်းရမှာဖြစ်ပါတယ်။ ပွဲထွက်ခွင့်အရ နောက်ထပ် ပေါင် ၅ သန်း ဘိုင်ယန်မှာ အောင်မြင်မှုအရ နောက်ထပ် ပေါင် ၂.၆ သန်းတို့ ပါဝင်ကာ စုစုပေါင်း တန်ကြေး ပေါင် ၃၅.၁ သန်းနဲ့ သဘောတူခဲ့ကြပါတယ်။\n\n မာနေးရဲ့ လမ်းခွဲသတင်းကို ကြားအပြီးမှာ လက်ရှိ လီဗာပူးအသင်းမှာ သူအကြိုက်ဆုံး ကစားသမား ထွက်ခွာသွားမှာအတွက် ကာရေဂါက ဝမ်းနည်းစကား ဆိုခဲ့ပါတယ်။\n\n ကာရေဂါက ” ကလော့ပ်ခေတ်မှာ ကျနော် အကြိုက်ဆုံး ကစားသမားပဲ။ လုပ်ခနည်းနည်းပဲ ပေးရပြီး စွမ်းဆောင်ရည် မြင့်မြင့်ပြန်ရလေ့ရှိတယ်။ ဘယ်တော့မှ ဒဏ်ရာမရတဲ့ ကစားသမားမျိုး။ ဆုဖလားတွေ၊ သွင်းဂိုးတွေနဲ့ စစ်မှန်တဲ့ လီဗာပူး ဂန္တဝင်တစ်ယောက်က နောက်ဆုံးတော့ လမ်းခွဲသွားတော့မယ်။ ကျေးဇူးတင်ပါတယ် ဆာဒီယို ” လို့ နုတ်ဆက်ခဲ့တာပါ။",
"btext2":"မာနေးနဲ့ ဘိုင်ယန်မြူးနစ်တို့ သတင်းတွေ စထွက်လာကတည်းက ကာရေဂါက မာနေး မထွက်ဖို့ တောင်းဆိုနေခဲ့တာပါ။\n\n အဲ့တုန်းကလည်း ကာရေဂါက “ ပရိသတ်တစ်ယောက် အနေနဲ့ လီဗာပူးပွဲတွေကို ကြည့်တဲ့အချိန်မှာ မာနေးက ကျနော်အကြိုက် ကစားသမားပါ။ မာနေးရဲ့ ပတ်သက်ပြီး တစုံတခုရှိတယ်။ သူက တခါတလေ သူ့ကိုယ်သူ စွန့်လွှတ် အနစ်နာခံတတ်ပါတယ်။\n\n ဆာလာနဲ့အတူ သူက လီဗာပူးအတွက် ၅ နှစ်လောက် ကြိုးစားပေးဆပ်ခဲ့တာပါ။ သူတို့တွေက ဘယ်တော့မှ ဒဏ်ရာမရဘူး။ အပတ်တိုင်း မိနစ် ၉၀ ကစားရပြီး အပတ်တိုင်း ပွဲတွေက ပိုများလာတယ်။ ဒီကလပ်အတွက် သူတို့ လုပ်ပေးခဲ့တာတွေက မယုံနိုင်စရာပါပဲ ” လို့ ကာရေဂါက ပြောခဲ့သေးတာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/carragher-mane-depart.jpg",
"imgurl2":"https://myan-news.com/wp-content/uploads/2022/06/mane-bayern-lfc11-768x432.jpg",
"imgurl3":"no",
"video":"no"
 },


           {"ndate":"June 18, 2022",
"htext":"Good Bye Mane ဘိုင်ယန်အသင်းနဲ့တရား၀င်သဘောတူညီမူရရှိခဲ့ပြီဖြစ်တဲ့မာနေး",
"btext1":"ဘိုင်ယန်အသင်းနဲ့တရား၀င်သဘောတူညီမူရရှိခဲ့ပြီဖြစ်တဲ့မာနေး📌ကနဦးပေးချေတာကတော့ ယူရို 32 သန်းဖြစ်ပြီး‌ေတာ့ အသင်းနဲ့ကစားသမား‌ေအာင်မြင်မူအပေါ်မူတည်ပြီးတော့က  ယူရို 3 သန်းနဲ့ပွဲထွက်ကစားခွင့်အပေါ်မူတည်၍ ယူရို 5.82 သန်း စုစုပေါင်းရရှိခဲ့မည်ဆိုပါက ယူရို 41 သန်းနီးပါးရရှိမှာဖြစ်ပါတယ်\n\nMLSAPP",
"btext2":"no",
"btext3": "no",
"imgurl1":"https://preview.redd.it/efdbva70kfk81.jpg?width=640&crop=smart&auto=webp&s=4f897f21752043ca56c859a778da3376e667e203",
"imgurl2":"no",
"imgurl3":"no",
"video":"no"
 },
          {"ndate":"June 17, 2022",
"htext":"လီဗာပူးမှာ လျှမ်းလျှမ်းတောက်ခဲ့တဲ့ စီနီယာ တိုက်စစ်မှူးကြီးထံ ကတိစကား ပါးလိက်တဲ့ နူးညက်စ်",
"btext1":"လီဗာပူး တိုက်စစ်မှူးသစ် နူးညက်စ်ကို အန်ဖီးမှာ အောင်မြင်ပါစေကြောင်း ဆွာရက်စ်က ဆုတောင်းပေးခဲ့ပြီး နူးညက်စ်ကလည်း စီနီယာဖြစ်သူရဲ့ ခြေလှမ်းအတိုင်း လိုက်နင်းနိုင်ခြင်းအတွက် ဂုဏ်ယူကြောင်း တုန့်ပြန်သွားခဲ့ပါတယ်။\n\n ဆွာရက်စ်ဟာ လီဗာပူးအသင်းနဲ့အတူ ဥရောပရဲ့ သွင်းဂိုးတွေအတွက် ကြောက်စရာ အကောင်းဆုံး တိုက်စစ်သမား ဖြစ်လာခဲ့သူပါ။ ဥရုဂွေး တိုက်စစ်မှူး ဆွာရက်စ်ဟာ သူ့ခေတ်တုန်းက ပရီးမီးယားလိဂ်ရဲ့ အဆုံးသတ် အကောင်းဆုံး တိုက်စစ်သမားဖြစ်ခဲ့ပါသေးတယ်။\n\n လီဗာပူးကစားသမားအဖြစ် ကြေညာချိန်မှာ နူးညက်စ်က ဆွာရက်စ်ထံ အကြံတောင်းခဲ့သေးကြောင်းကို ဝန်ခံကာ “ ကျနော် သူ့ကို သိပ်အားကျပါတယ်။ သူက လီဗာပူးမှာ သမိုင်းရေးထိုးခဲ့တဲ့ ဥရုဂွေး တိုက်စစ်မှူးတစ်ယောက်ပါ ” လို့ မှတ်ချက်ပေးခဲ့တယ်။\n\n ဒါပေမယ့်လို့ ဆွာရက်စ်ကတော့ အန်ဖီးမှာ နူးညက်စ်တစ်ယောက် ကိုယ်ပိုင် သမိုင်းကြောင်း ရသွားစေဖို့ မျှော်လင့်နေပါတယ်။ နူးညက်စ်အတွက်လည်း သူက ဆုတောင်းပေးခဲ့တာပါ။",
"btext2":"လူမှုကွန်ယက်မှာ နူးညက်စ်က “အမြဲတမ်း ဥရုဂွေးသားပါ” ဆိုပြီး အက်ဆာကပုံကို တင်ခဲ့ပြီး သူ့ပိုစ့်အောက်မှာ ဆွာရက်စ်က “ ငါလည်း လီဗာပူးရဲ့ ပထမဆုံး ဥရုဂွေးကစားသမားပါပဲ။ ဒါပေမယ့် မင်းကတော့ သွင်းဂိုးပိုများများ သွင်းနိုင်ဖို့ မျှော်လင့်ပါတယ် ” လို့ ဆုတောင်းပေးခဲ့တာဖြစ်တယ်။\n\n ဆွာရက်စ်ဟာ လီဗာပူးကစားသမားဘဝ ၁၃၃ ပွဲမှာ သွင်းဂိုး ၈၂ ဂိုးထိ သွင်းယူခဲ့သူဖြစ်တယ်။ သူဟာ လီဗာပူးအသင်း သမိုင်းတစ်လျှောက် သွင်းဂိုး အများဆုံး တိုက်စစ်သမား စာရင်းမှာ နံပါတ် ၂၂ နေရာကို ရယူထားခဲ့သူဖြစ်ပါတယ်။\n\n ဆွာရက်စ်ရဲ့ ဆုတောင်းပေးမှုကို နူးညက်စ်က ပြန်လည် တုန့်ပြန်ခဲ့ပြီး “ ဘရိုရဲ့ ခြေလှမ်းအတိုင်း လိုက်နင်းနိုင်ခဲ့တာက ကျနော်အတွက် ဂုဏ်ယူစရာပါ။ လီဗာပူးမှာ ဘရို လုပ်ခဲ့သလို အကောင်းဆုံး စွမ်းဆောင်ပြနိုင်ဖို့ မျှော်လင့်ပါတယ် ” လို့ မှတ်ချက်ပေးခဲ့တာဖြစ်တယ်။\n\n လီဗာပူးပရိသတ်တွေဟာ အသင်းအတွက် ပေးဆပ်ပေးတဲ့ ကစားသမားတွေကို အစွမ်းကုန် ချစ်ခင်ပေးဖို့ အမြဲ အသင့်ရှိကြသူတွေဖြစ်တယ်။ နူးညက်စ်ကလည်း ဆွာရက်စ်တုန်းကလို သွင်းဂိုးတွေနဲ့အတူ ပရိသတ် အချစ်တော် ကစားသမားဖြစ်လာဖို့ မျှော်လင့်နေမိတာ ဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/suarez-nunez-lfc.jpg",
"imgurl2":"https://myan-news.com/wp-content/uploads/2022/06/nunez-lfc-sign-768x435.jpg",
"imgurl3":"no",
"video":"no"
 },
          {"ndate":"June 17, 2022",
"htext":"BREAKING: လီဗာပူးနဲ့ ဘိုင်ယန်မြူးနစ် ဒါရိုက်တာတို့ မာနေးကိစ္စ ထိပ်တိုက် စကားပြောမည်",
"btext1":"လီဗာပူးအသင်း တာဝန်ရှိသူတွေနဲ့ ဘိုင်ယန်မြူးနစ် တာဝန်ရှိသူတွေဟာ မာနေးရဲ့ အပြောင်းအရွှေ့ကိစ္စအတွက် မျက်နှာခြင်းဆိုင် စကားပြောတော့မယ်လို့ The Times သတင်းထောက် Paul Joyce က အတည်ပြုပါတယ်။\n\n အားကစားဒါရိုက်တာ ဂျူလီယန် ဝတ်နဲ့ ဘိုင်ယန် အားကစားဒါရိုက်တာ ဟာဆန်တို့ဟာ အသက် ၃၀ အရွယ် တိုက်စစ်သမားအတွက် ထိပ်တိုက် စကားပြောကြမှာပါ။ ဘိုင်ယန်ဟာ မာနေးနဲ့ ပုဂ္ဂိုလ်ရေး သဘောတူညီမှုကို နှုတ်အားဖြင့် ရယူထားပြီးပါပြီ။\n\n လီဗာပူးအသင်းဟာ ဘိုင်ယန်မြူးနစ်ဘက်က ကမ်းလှမ်းတဲ့ ကနဦး ပြောင်းရွှေ့ကြေး ၂၁ သန်းနဲ့ ထပ်တိုးကြေး ပေါင် ၄.၆ သန်းကို ငြင်းဆန်ထားခဲ့တယ်။ ဒုတိယအကြိမ် ကမ်းလှမ်းခဲ့တဲ့ ကနဦး ပေါင် ၂၃.၅ သန်း ထပ်တိုးကြေး ပေါင် ၆.၅ သန်းကိုလည်း ငြင်းဆန်ခဲ့ပါတယ်။\n\n ဘိုင်ယန်ရဲ့ နောက်ဆုံးအကြိမ် ကမ်းလှမ်းမှုမှာ ပါဝင်တဲ့ စွမ်းဆောင်ရည်အလိုက် ထပ်တိုးကြေးတွေဟာ ၃ နှစ်အတွင်း ဘိုင်ယန်အသင်း ချန်ပီယံလိဂ်ဖလား ၃ ကြိမ် အနိုင်ရရင်နဲ့ မာနေးက ဘလွန်းဒီအောဆု ၃ ကြိမ် အနိုင်ရရင် ဆိုတဲ့အချက်တွေ ပါဝင်ထားခဲ့တာပါ။",
"btext2":"လီဗာပူး တာဝန်ရှိသူတွေဘက်ကတော့ လှောင်ရယ်စရာ ကမ်းလှမ်းမှုတွေမှာ လိုက်ပါ ကစားဖို့ ဆန္ဒမရှိဘဲ အသင်းမှာ ရှိနေတဲ့ ၆ ရာသီအတွင်း ကမ္ဘာအဆင့် ခြေစွမ်းတွေ ပြသထားတဲ့ မာနေးအတွက် ပေါင် ၄၂.၅ သန်းထိ ရောက်မယ့် ပြောင်းရွှေ့ကြေးကို အလိုရှိနေတာဖြစ်ပါတယ်။\n\n ဒီတစ်ကြိမ် ဘိုင်ယန်မြူးနစ်ရဲ့ ကမ်းလှမ်းမှုဟာ လီဗာပူးအသင်း အလိုရှိတဲ့ ပြောင်းရွှေ့ကြေးနဲ့ နီးစပ်မယ်လို့ သိထားရတယ်။ မာနေးကိစ္စ ပြီးရင်တော့ မီနာမီနိုကို ရောင်းထုတ်ဖို့ လီဗာပူးတာဝန်ရှိသူတွေ ကြိုးစားသွားမှာ ဖြစ်ပါတယ်။\n\n ၂၀၁၆ မှာ လီဗာပူးအသင်းက ပရီးမီးယားလိဂ်ကလပ် ဆောက်သမ်တန်ကနေ မာနေးကို ပေါင် ၃၄ သန်းနဲ့ ခေါ်ယူခဲ့တာဖြစ်ပြီး ဆီနီဂေါ တိုက်စစ်မှူးဟာ ယာဂင်ကလော့ပ် လက်အောက် အဓိက ကစားသမားအဖြစ် တောက်ပထားသူဖြစ်ပါတယ်။\n\nCredit: လီဗာပူးသတင်းစုံ",
"btext3": "no",
"imgurl1":"https://myan-news.com/wp-content/uploads/2022/06/mane-bayern-lfc11.jpg",
"imgurl2":"https://myan-news.com/wp-content/uploads/2022/06/bayern-mane-go-768x428.jpg",
"imgurl3":"no",
"video":"no"
 }
]
