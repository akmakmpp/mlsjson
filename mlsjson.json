
    [
        {"ndate":"Sep  27 , 2023",
"htext":"ဆုဖလား ရည်မှန်းချက်အကြောင်း ပြောလာတဲ့ ကလပ် စီအီးအို၊ ကမ္ဘာ့အကောင်းဆုံး အဖြစ် ပြိုင်ဘက်အသင်း ချီးကျူးမှုနဲ့ နံနက်ခင်း လီဗာပူး သတင်းများ",
"btext1":" ဒီကနေ့ည ၁ နာရီ ၁၅ မှာ လီဗာပူးအသင်းဟာ လက်စတာကို ကာရာဘောင်းပွဲအဖြစ် အန်ဖီးကွင်းမှာ ဧည့်ခံ ယှဉ်ပြိုင်ရပါမယ်။ ကာရာဘောင်းပွဲမှာ ကလယ်ဟာနဲ့ ကိုစတက်တို့ဟာ ပွဲထွက်ခွင့်တွေ ရဖွယ်ရှိပါတယ်။ သူတို့ နှစ်ဦးဟာ ယူရိုပါလိဂ်မှာ ပွဲကစားခွင့်ရခဲ့ကာ ဖလားပွဲမှာလည်း ဆက်လက် နေရာရဖို့ ရှိနေတာပါ။ ထရန့် ဒဏ်ရာက သက်သာလာပေမယ့်လို့ စီနီယာအသင်း လေ့ကျင့်ရေး အပြည့်ကို ပြန်ဆင်းနိုင်တာ မဟုတ်ပါဘူး။ နည်းပြအဖွဲ့ကတော့ သူ့ကို ပွဲထုတ်ခွင့် ပြန်ပေးဖို့ စိတ်ရှည်သွားမှာပါ။ သီယေဂိုလည်း အခြေအနေ တိုးတက်လာနေပါတယ်။ လီဗာပူး သုံးသပ်သူတွေကတော့ ယာဂင်ကလော့ပ်ဟာ ယိုင်ထွက်သွားတဲ့ အသင်းကို လမ်းကြောင်းမှန်ပေါ် ပြန်တင်ပေးနိုင်စွမ်းရှိပြီး၊ အပြောင်းအလဲ ကာလ အသင်း ရုန်းကန်ရချိန် ဝေဖန်မှုတိုင်းကို ကြံ့ကြံ့ခံနိုင်သူအဖြစ် ထောက်ခံနေကြပါတယ်။ လက်စတာနည်းပြကတော့ တိုက်စစ်၊ ခံစစ် အကူးအပြောင်းနဲ့ ဘောလုံးမရှိချိန်မှာ လီဗာပူးရဲ့ ချဉ်းကပ်မှုတွေဟာ ကမ္ဘာ့အကောင်းဆုံးပါလို့ ထုတ်ဖော် ချီးကျူးပါတယ်။",
"btext2":" လီဗာပူးနဲ့ ဝက်စ်ဟမ်းပွဲမှာ မက်ကယ်လစ္စတာဟာ six role ကနေ ပွဲထွက်ပေမယ့် သူ့ဟာ ပြိုင်ဘက်ကွင်းဘက်ခြမ်းမှာ ပိုမို ကစားခွင့်ရခဲ့ကြောင်း အချက်အလက်တွေက ညွှန်ပြပါတယ်။ ဘာ့ဆဲတစ်ဟာ ညာခြမ်းနေရာ ယာယီ ပွဲထွက်ခဲ့ခြင်းဖြစ်ပြီး လီဗာပူးနည်းပြအဖွဲ့က သူ့ကို ကွင်းလယ်မှာပဲ ရေရှည် အသုံးပြုမှာ ဖြစ်ပါတယ်။ ကလပ်ရဲ့ စီအီးအို ဘီလီဟိုဂန်ကတော့ လီဗာပူးနဲ့ ပတ်သက်လို့ ရည်မှန်းချက် ၃ ခုမှာ ပထမဆုံး အချက်က ဆုဖလားတွေ အနိုင်ရရေး ဖြစ်ပါတယ်လို့ ထုတ်ပြောသွားပါတယ်။ ဒီအပတ် လီဗာပူးကို ရင်ဆိုင်ရမယ့်ပွဲမှာ စီနီယာ ၄ ဦး လွဲချော်မှာဖြစ်တဲ့ စပါးအသင်းဟာ မတ်ဒီဆန်ကိုတော့ ပွဲထွက်ခွင့်ပေးနိုင်ဆဲလို့ သိရပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/9182792023-678x381.jpg",
"imgurl2":"https://lfcthadin.com/wp-content/uploads/2023/09/9182792023-678x381.jpg",
"imgurl3":"no",
"video":"no"
 },

        {"ndate":"Sep  26 , 2023",
"htext":"သူအထင်ကြီးမိဆုံး လီဗာပူး အသင်းဖော်အကြောင်း အန်ဒို ထုတ်ပြောလာခဲ့ပြီး ဆာလာတော့ မဟုတ်ပါဘူး",
"btext1":"ကွင်းလယ်လူ ဝါတာရု အန်ဒိုက လီဗာပူးအသင်းမှာ သူ့ အထင်အကြီးဆုံး အသင်းဖော်အကြောင်းကို အသင်းဝဘ်ဆိုဒ်ကနေ ပြောပြလာခဲ့ပါတယ်။ ဝါတာရုက “ လီဗာပူးအသင်းမှာ ကစားသမား အားလုံးက မြင့်မားတဲ့ စွမ်းရည်တွေ ရှိကြပါတယ်။ သူတို့ထဲမှာ ဂိုးသမား အယ်လီဆန်က အတော်လေး ကောင်းတဲ့သူလို့ မြင်ပါတယ်။ ကျနော် ဂိုးသမားတွေ အများကြီးနဲ့ တွဲကစားခဲ့ဖူးပါတယ်။ အယ်လီဆန်ရဲ့ ပြိုင်ဘက်အသင်း ပိတ်ချက်တွေကို တားဆီးနိုင်တဲ့ အရည်အချင်းက သူမတူပါဘူး။ အသင်းမှာရှိတဲ့ တိုက်စစ်သမားတွေကလည်း အတော်လေး မြင့်မားတဲ့ စွမ်းရည်ကောင်းတွေ၊ အရည်အချင်းကောင်းတွေ ရှိကြတာ မှန်ပါတယ်။ ဒါပေမယ့် အယ်လီဆန်ရဲ့ တားဆီးချက်တွေက အံ့မခန်းပါ။ သိပ်ကို အန္တရာယ်ကြီးတဲ့ အခြေအနေတွေကနေ သူက အသင်းအတွက် ကာကွယ်မှုတွေ လုပ်ပေးနိုင်တယ်၊ သူက အတော်လေးကို ပါဝါကောင်းတဲ့ ကစားသမားပါ ” လို့ ပြောပြသွားပါတယ်။ ",
"btext2":" အယ်လီဆန်ဟာ မနှစ်က အသင်း အတော်လေး ဆိုးရွားခဲ့တဲ့ ဘောလုံးရာသီမှာတောင် လက်စွမ်း တည်ငြိမ်ခဲ့သူပါ။ ဒါကြောင့်ပဲ ၂၀၂၂-၂၀၂၃ ဘောလုံးရာသီ လီဗာပူးအသင်း အကောင်းဆုံး ကစားသမားအဖြစ် ပရိသတ်တွေထံက မဲအများဆုံး ရခဲ့ပါတယ်။ ဒီရာသီ လီဗာပူးအသင်း ရလဒ်တွေ တည်ငြိမ်နေခြင်းမှာ ဆာလာရဲ့ တိုက်စစ်ပိုင်း ထူးချွန်မှုအပြင် အယ်လီဆန်ရဲ့ ဂိုးပေါက် ကာကွယ်နိုင်စွမ်းတွေကြောင့်ပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/endo-salah-lfc--678x381.jpg",
"imgurl2":"https://lfcthadin.com/wp-content/uploads/2023/09/endo-salah-lfc--678x381.jpg",
"imgurl3":"no",
"video":"no"
 },

         {"ndate":"Sep  26 , 2023",
"htext":"ယာဂင်ကလော့ပ်ရဲ့ Liverpool 2.0 မှာ ဂီနီ လက်သစ်အဖြစ် မှတ်ယူခံရတဲ့ ဂျုံးနဲ့ မတူကွဲပြားသော အမြင်များ",
"btext1":"ကာတစ်ဂျုံးဟာ ကလော့ပ် ပြန်လည် တည်ဆောက်နေတဲ့ ကွင်းလယ်တန်းမှာ သိပ်ပြီး အသိအမှတ်ပြုခြင်း မခံရတဲ့ ကစားသမားဖြစ်ပေမယ့် ဝက်စ်ဟမ်းပွဲအပြီးမှာ သူ့ကို အားပေးနေတဲ့ ပရိသတ်တွေ အများကြီးရှိလာနေပါပြီ။ ဒီရာသီ တတိယမြောက် ပွဲထွက်မှုအဖြစ် ဂျုံးဟာ မာကာ၊ ဆိုဘိုစလိုင်တို့နဲ့ ကွင်းလယ်မှာ တွဲဘက် ကစားခွင့်ရခဲ့ပါတယ်။ ဝက်စ်ဟမ်းပွဲ အပြီးမှာ လူသိများတဲ့ လီဗာပူးတွစ်တာ အကောင့်တစ်ခုက ” ကလော့ပ် ဘာကြောင့်များ ကာတစ်ဂျုံးကို နေရာပေးနေတာလဲ?” ဆိုပြီး စိတ်ပျက်တဲ့သဘော ဝေဖန်ခဲ့တာပါ။ ဒါပေမယ့် မမျှော်လင့်စွာဘဲ များစွာသော လီဗာပူးပရိသတ်တွေက သူ့ရဲ့ အမြင်ကို ဆန့်ကျင်ပြီး ကာတစ်ဂျုံးဘက်က ရပ်တည်ခဲ့ကြတာ ဖြစ်ပါတယ်။ ကွင်းထဲမှာ ဘယ်တော့မှ မရပ်တန့်ခဲ့တဲ့ ဂျုံးဟာ ဂီနီလက်သစ်အဖြစ် ယုံကြည်ခြင်းခံရသလို ကွင်းလယ် နှလုံးအိမ်အဖြစ် ချီးကျူးမှုအချို့ ရခဲ့ပါတယ်။ ကာတစ်ဂျုံးဟာ ဝက်စ်ဟမ်းပွဲမှာ ဘောလုံး မှားပေးမှု ၂ ကြိမ်ပဲ ရှိခဲ့ကာ ဘောလုံးဖြန့်ဝေမှု ၉၆% တိကျခဲ့ပြီး အဆုံးသတ်ပိုင်း အတွင်း ပေးပို့မှုမှာဆိုရင် ဆိုဘိုစလိုင်ထက်တောင် ပိုမို အောင်မြင်ခဲ့တာ ဖြစ်ပါတယ်။ ",
"btext2":" လီဗာပူးအသင်းရဲ့ ပရီးမီးယားလိဂ် နောက်ဆုံး ၁၇ ပွဲဆက်တိုက် ရှုံးပွဲမရှိရာမှာ ဂျုံးဟာ ၁၄ ပွဲကို ပွဲထွက်လူစာရင်းကနေ ပါဝင်ခွင့်ရခဲ့တာပါ။ ခြေကျင်းဝတ် ဒဏ်ရာကြောင့် ဒီရာသီစ ဘုန်းမောက်နဲ့ နယူးကာဆယ်ပွဲတွေမှာတော့ သူမပါနိုင်ခဲ့ပါဘူး။ လီဗာပူးနည်းပြအဖွဲ့ဟာ ကာတစ်ဂျုံးရဲ့ အဓိက အားနည်းချက်ဖြစ်တဲ့ ဘောလုံးဖြန့်ဝေမှု နှေးကွေးခြင်းအပေါ် တစ်ဦးချင်း သီးသန့် လမ်းညွှန်မှု လုပ်ခဲ့အပြီးမှ စနစ်သစ်ထံ ထည့်သွင်းခဲ့တာ ဖြစ်ပါတယ်။ ဒီစနစ်သစ်မှာ သူဟာ ဆုံးဖြတ်ချက်ပိုင်း ပိုမို ကောင်းမွန်လာတယ်လို့ နည်းပြအဖွဲ့က ယုံကြည်ထားပါတယ်။ ဂျုံးကို ဝေဖန်သူတွေက ကွင်းလယ်လူဟာ ဂိုးထောက်ပံ့မှု မရှိ၊ ဂိုးသွင်းယူနိုင်ခြင်း မရှိတဲ့ အချက်ကို အဓိက ကိုးကားပြီး ပွဲထွက်မှာ မပါသင့်ဘူးလို့ မှတ်ချက်ပေးခဲ့ကြတာပါ။",
"btext3": "   ဒါပေမယ့်လို့ ဂျုံးကို နှစ်သက်သူတွေကတော့ လူတိုင်းက မီလ်နာ၊ ဝိုက်နယ်ဒမ်၊ ဟန်ဒါဆန်တို့ရဲ့ ကွင်းလယ်ဟာ ဂိုးမသွင်းနိုင်ဘူး၊ ဖန်တီးမှု မလုပ်နိုင်ဘူးလို့ ဝေဖန်ခဲ့ကြပေမယ့် သူတို့ဟာ ကလော့ပ် လက်ထက် အကောင်းဆုံး ကွင်းလယ်အတွဲ ဖြစ်ခဲ့ခြင်းဖြင့် နှိုင်းယှဉ်ပြီး ဂိုးမသွင်းနိုင်တာနဲ့ အဲ့ကစားသမား မကောင်းဘူး ပြောတာမျိုးဟာ သင့်လျော်မှု မရှိဘူးလို့ တုန့်ပြန်ခဲ့ကြပါတယ်။ လီဗာပူးကွင်းလယ်ဟာ ပြန်လည် တည်ဆောက်နေတဲ့ အချိန်ကာလဖြစ်ပြီး ဆိုဘိုစလိုင်၊ မက်ကယ်လစ္စတာတို့နဲ့အတူ ကွင်းလယ်မှာ ကာတစ်ဂျုံး၊ ဂရာဗင်ဘက်ချ်၊ ဟာဗေး၊ ဘာ့ဆဲတစ်၊ အန်ဒိုနဲ့ သီယေဂိုတို့ကလည်း နေရာပြိုင်ဆိုင်ကြရမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/jones-lfc-2.0-678x381.jpg",
"imgurl2":"https://lfcthadin.com/wp-content/uploads/2023/09/jones-fact.jpg",
"imgurl3":"https://lfcthadin.com/wp-content/uploads/2023/09/jones-fact.jpg",
"video":"no"
 },

         {"ndate":"Sep  26 , 2023",
"htext":"အန်ဖီးကို တင်းနေတဲ့ မိုယက်စ်၊ A++ အဆင့် သတ်မှတ်မှု၊ ကာရာဘောင်းပွဲ အရန်တွေ ဦးစားပေးဖို့ ရှိခြင်းနဲ့ နံနက်ခင်း လီဗာပူး သတင်းတိုများ",
"btext1":"လီဗာပူးအသင်းဟာ ဘယ်အစွန်လူ ကိုစတက်ကို ကာလရှည် သက်တမ်းတိုးခဲ့ပါပြီ။ ယခင်စာချုပ်က ၂၀၂၅ ခုနှစ်ထိ သက်တမ်းရှိကာ စာချုပ်သစ်အရ ၂၀၂၇ ခုနှစ်ထိ အသင်းမှာ ဆက်ရှိနေမယ်လို့ သိရပါတယ်။ ဝက်စ်ဟမ်းနည်းပြ မိုယက်စ်ဟာ ပရီးမီးယားလိဂ် ပြိုင်ဘက် နည်းပြအဖြစ် အန်ဖီးကို အကြိမ် ၂၀ လာကစားရာမှာ တစ်ကြိမ်မှ မနိုင်ဖူးခြင်းအပေါ် အတော်လေး စိတ်ကုန်နေပါပြီလို့ ထုတ်ပြောသွားပါတယ်။ ဒီရာသီ ပရီးမီးယားလိဂ်မှာ အခွင့်အရေးကြီး ဖန်တီးနိုင်စွမ်း အရှိဆုံး အသင်း နေရာမှာ လီဗာပူးက ထိပ်ဆုံးက ရပ်တည်နေပါတယ်။ အမေရိကန် အားကစားကုမ္ပဏီ Nike ဟာ လီဗာပူးအသင်းကို A++ အဆင့် အသင်းကြီးအဖြစ် မှတ်ယူထားပြီး စာချုပ်သစ် သက်တမ်းတိုးဖို့ ပြင်ဆင်နေပါတယ်။  ",
"btext2":"လက်စတာနဲ့ ကာရာဘောင်းပွဲမှာ နည်းပြကလော့ပ်ဟာ အရန်ကစားသမား အများအပြားကို ထုတ်သုံးပြီး အလှည့်ကျစနစ် ဆက်လက် သုံးမယ်လို့ သိရပါတယ်။ ကွင်းလယ်လူ ကာတစ်ဂျုံးအပေါ် လီဗာပူးပရိသတ်တွေကြား အကဲဖြတ်မှုက အငြင်းပွားစရာတွေ ဖြစ်နေပါတယ်။ တချို့ကတော့ ဂျုံးဟာ ဂိုးထောက်ပံ့မှုမရှိ၊ ဖန်တီးမှု မရှိသူလို့ ဝေဖန်ကြပြီး တချို့ကတော့ အချက်အလက်တွေကို မကြည့်ဖို့နဲ့ ဂျုံးဟာ ဂီနီလို ကစားသမားအဖြစ် ဖိအားပေးမှုတွေမှာ အဓိကကျနေတာကို ကြည့်ဖို့ တုန့်ပြန်ပါတယ်။ ဆိုဘိုစလိုင်ကြောင့် လီဗာပူး ကျောနံပါတ် ၈ ကို လူတွေ ပြန်ပြီး လေးစားစ ပြုလာကြပြီလို့ အသင်းပရိသတ်တွေက ဝက်စ်ဟမ်းပွဲ အပြီး ပျော်ရွှင်စွာ မှတ်ချက်ပေးလာကြပါတယ်။ ဒါဝင် နူးညက်စ်ဟာ လေ့ကျင့်ရေးမှာ အရမ်း ကြိုးစားတယ်လို့ မာကာက ဖွင့်ချခဲ့ပါတယ်။ သူကတော့ အသင်းဖော် တိုက်စစ်သမားလေး ဒီရာသီ အောင်မြင်မယ်လို့ ယုံကြည်နေပါတယ်။ ",
"btext3": "   ရီးရဲလ်မက်ဒရစ်ဟာ ၂၀၂၄ နွေမှာ အန်ဆယ်လော့တီ နေရာ အစားထိုးဖို့ လေဗာကူဆင် နည်းပြ အလွန်ဆိုကို ချိန်ရွယ်ထားပြီ ဖြစ်ပါတယ်။ လူငယ် ကွင်းလယ်လူ တေလာမော်တန်ဟာ ဟူးစီးတီးအသင်းမှာ ခြေစွမ်းပြနေပြီး ၃ ပွဲကစားရာမှာ ဂိုးထောက်ပံ့မှု ၂ ကြိမ် လုပ်ပေးနိုင်ပါတယ်။ ကာဗာရိုကလည်း မိုချန်ဂလတ်ဘတ်ကို ရင်ဆိုင်ရတဲ့ပွဲမှာ ပွဲထွက်လူစာရင်းက ပါနိုင်ခဲ့ပါတယ်။   ",
"imgurl1":"https://lfcthadin.com/wp-content/uploads/2023/09/9482692023-678x381.jpg",
"imgurl2":"https://lfcthadin.com/wp-content/uploads/2023/09/lfc-nike-.jpg",
"imgurl3":"no",
"video":"no"
 },

         {"ndate":"Sep  25 , 2023",
"htext":"Harvard Business School မှာ MBA အတန်းအတွက် ထည့်တွင်း ဆွေးနွေးခဲ့ကြတဲ့ လီဗာပူးနဲ့ ဆာလာ စာချုပ်ကိစ္စ",
"btext1":"၂၀၂၂ နွေမှာ မိုဆာလာဟာ လီဗာပူးအသင်းမှာ ၂၀၂၅ ခုနှစ်ထိ ဆက်ရှိနေမယ့် စာချုပ်သစ် ချုပ်ဆိုခဲ့ပြီး လပေါင်းများစွာ ထွက်ပေးနေတဲ့ ထင်ကြေးနဲ့ စိုးရိမ် ပူပန်မှုတွေကို အပြီးသတ်စေခဲ့ပါတယ်။ ဒီစာချုပ် ကြံ့ကြာမှုဟာ ဆာလာဘက်က လုပ်ခပိုင်း တောင်းဆိုမှုရဲ့ နောက်ဆက်တွဲ ဖြစ်ပြီး လီဗာပူး တာဝန်ရှိသူတွေနဲ့ အေးဂျင့် Ramy Abbas က နောက်ကွယ်မှာ အတော်လေး စကားပြောခဲ့ကြကာ နှစ်ဘက် အဆင်ပြေတဲ့ သဘောတူညီမှုရအောင် အချိန်ယူပြီး ညိနှိုင်းနိုင်ခဲ့ပါတယ်။ အဆိုပါ စာချုပ်ကိစ္စ ဘယ်လို ညိနှိုင်းခဲ့ကြသလဲ ဆိုတာကို Harvard Business School မှာ MBA ဘွဲ့အတွက် Topic တစ်ခုအဖြစ် လေ့လာနိုင်အောင် ဆာလာ၊ အေးဂျင့် Abbas တို့ဟာ လီဗာပူးဘက်က အကူအညီဖြင့် ပြည့်ပြည့်စုံစုံ ဖွင့်ချပေးခဲ့ပါတယ်။ အဆိုပါ ဖွင့်ချမှုထဲမှာ Ramy Abbas က ဆာလာကို ” စာချုပ်သစ်အတွက် သဘောတူညီမှု မရတော့မှာကို ငါတော့ စိုးရိမ်မိနေပြီ။ လီဗာပူးဘက်က နောက်ဆုံး ကမ်းလှမ်းလာတာက ငါတို့ လိုချင်တာနဲ့ သိပ်ကို ကွာဟလွန်းနေတယ် ” ဆိုတဲ့ ပြောဆိုမှုလည်း ပါဝင်ခဲ့ပါတယ်။ ",
"btext2":" အားကစားပိုင်ဆိုင်ရာအရ ကြီးကျယ်တဲ့ ကိစ္စတစ်ခုကို ခက်ခဲစွာ ကိုင်တွယ်ခဲ့ကြရာမှာ ဘာတွေကို အဓိက ဆွေးနွေးခဲ့ကြတယ်၊ ဘယ်အပိုင်းကို ခက်ခဲစွာ ညိနှိုင်းခဲ့ကြတယ် ဆိုတာကို ဆာလာဘက်ကကော၊ လီဗာပူးအသင်းဘက်ကပါ ပွင့်ပွင့်လင်းလင်း ဖော်ပြခဲ့ကြတယ်လို့ သိရတယ်။ ဆာလာရဲ့ စာချုပ်သစ်အရ လီဗာပူးအသင်းဟာ ကစားသမားကို ကလပ် စံချိန်တင် လုပ်ခ တစ်ပတ် ပေါင် ၃၅၀၀၀၀ ပေးခဲ့ရပြီး ဆုကြေးတွေ အပါဆိုရင် တစ်ပတ် ပေါင် ၅ သိန်းထိ ရောက်ရှိနိုင်တာပါ။ ဆာလာဟာ သူလိုချင်တဲ့ ကလပ်ဘက်က သူ့အပေါ် တန်ဖိုးထားမှုကို ရခဲ့တာဖြစ်ပါတယ်။",
"btext3": "   ကျောင်းသားတွေဘက်ကတော့ “ လက်ရှိ ကမ္ဘာ့ လုပ်ခအများဆုံး ကစားသမားတွေထဲ ပါဝင်နေတဲ့ အသက် ၃၀ အရွယ် ဆာလာအတွက် နောက်ထပ် စာချူပ်သစ်တစ်ခု ထပ်ရဖို့ Abbas ဘက်က ကြိုးစားပေးနိုင်သေးလား?” အပါအဝင် မတူညီတဲ့ ရှုထောင့်တွေအတွက် မေးခွန်းတွေ ထုတ်ခဲ့ကြပါသေးတယ်။ ဒီနွေမှာ လီဗာပူးအသင်းဟာ ဆာလာအတွက် ဆော်ဒီဘက်က ပေါင် သန်း ၁၅၀ တန် ကမ်းလှမ်းမှုကို ရရှိခဲ့ပြီး လာမယ့် စျေးကွက်တွေမှာလည်း များပြား ပြောင်းရွှေ့ကြေးဖြင့် ချိတ်ဆက်ခံရမှုတွေ ရရှိဖွယ် ရှိနေသေးတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/salah-new-contract-678x381.jpg",
"imgurl2":"https://lfcthadin.com/wp-content/uploads/2023/09/salah-king--1024x576.jpg",
"imgurl3":"https://lfcthadin.com/wp-content/uploads/2023/09/salah-king--1024x576.jpg",
"video":"no"
 },

         {"ndate":"Sep  25 , 2023",
"htext":"ရှက်ဖီးကို ၈-၀ ဖြင့် အနိုင်ယူပြီးနောက် လီဗာပူးပေးတဲ့ ဒဏ်ရာတွေအကြောင်း အန်ဒီဟောင် ရင်ဖွင့်",
"btext1":" ရှက်ဖီးယူနိုက်တက်ကို အဝေးကွင်းမှာ ၈-၀ ဖြင့် ဂိုးပြတ် အနိုင်ရပြီးတဲ့နောက် နယူးကာဆယ်ဟာ လီဗာပူးပေးတဲ့ နာကျင်မှုတွေကနေ ရုန်းထလာနိုင်ပြီလို့ နည်းပြ အန်ဒီဟောင်က ဆိုသွားပါတယ်။ ပရီးမီးယားလိဂ် ပွဲစဉ် ၃ မှာ နယူးကာဆယ်ဟာ စိန့်ဂျိမ်းပက်ခ်မှာ လီဗာပူးကို ဧည့်ခံကစားခဲ့စဉ် မိနစ် ၆၀ ကျော် ၁ ဂိုးနဲ့ တစ်ယောက် အသာဖြင့် ကစားခဲ့ရတာတောင် လီဗာပူးရဲ့ အံ့မခန်း အနိုင်ယူခြင်း ခံခဲ့ရတာ ဖြစ်ပါတယ်။ ဒါဝင် နူးညက်စ်ရဲ့ နောက်ကျ သွင်းဂိုး ၂ ဂိုးဟာ နယူးကာဆယ်ကို အသဲကွဲစေခဲ့တာပါ။ အဲ့နောက်ပိုင်း နယူးကာဆယ်တို့ ခြေစွမ်း ယိုင်ထွက်သွားခဲ့ကာ ဒီအပတ်မှာတော့ လမ်းကြောင်းမှန်ပေါ် ပြန်ရောက်လာခဲ့ပါတယ်။ ” ဒီရာသီ စတင်လာတာ ကျနော်တို့အတွက် ခက်ခဲပါတယ်။ အက်စတွန်ဗီလာကို ရင်ဆိုင်ကစားတဲ့ အဖွင့်ပွဲမှာ ကျနော်တို့ သိပ်ကောင်းပြီး နိုင်ပွဲကြီး ရခဲ့ပါတယ်။ ကျနော်တို့ ရာသီသစ်ကို အကောင်းဆုံး စတင်နိုင်မယ် ထင်ခဲ့ပြီး နှစ်သက်မိတာပေါ့။",
"btext2":"အဲ့နောက် မန်စီးတီးနဲ့ ထိပ်တိုက်တွေ့တယ်။ လီဗာပူးပွဲကတော့ ကျနော်တို့ကို အတော်လေး နာကျင်စေခဲ့ပါတယ်။ အဲ့နာကျင်မှုဟာ ဘရိုက်တန်ကို ရင်ဆိုင်ရာမှာ ခြေစွမ်းဆိုးတဲ့ထိ သက်ရောက်ခဲ့ပါတယ်။ ကျနော်တို့ အတော်လေး စိတ်ပျက်ခဲ့ရတယ်။ ပြီးခဲ့တဲ့ အပတ်မှာတော့ အသင်းက ပြန်ပြီး နိုးထလာနိုင်သလို နိုင်ပွဲတွေရခဲ့ပြီး clean sheet လည်း ၃ ပွဲဆက် ရလာခဲ့ပါတယ် ” လို့ အန်ဒီဟောင်က ပြောဆိုသွားပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/18002592023-678x381.jpg",
"imgurl2":"https://lfcthadin.com/wp-content/uploads/2023/09/18002592023-678x381.jpg",
"imgurl3":"no",
"video":"no"
 },

         {"ndate":"Sep  25 , 2023",
"htext":"ပရိသတ်ကြိုက် တိုက်စစ်တွဲလုံး၊ အထိုင်ကျလာတဲ့ ကွင်းလယ်အတွဲ၊ တကယ့် စိန်ခေါ်မှု စတင်လာခြင်းနဲ့ ဝက်စ်ဟမ်းပွဲအပြီး စကားပြောစရာများ",
"btext1":"ပရိသတ်ကြိုက် တိုက်စစ်တွဲလုံး ဂက်ပိုထံက အတောက်ပဆုံး ခြေစွမ်းတွေ မမြင်ရသေးချိန်၊ မနှစ်က ဒဏ်ရာ ၂ ကြိမ်ရအပြီး ဂျိုတာကလည်း ခြေစွမ်း တည်ငြိမ်ဖို့ လိုအပ်နေတာမို့ များစွာသော လီဗာပူးပရိသတ်တွေဟာ တိုက်စစ်မှာ ဒီယက်ဇ်၊ ဒါဝင်၊ ဆာလာ အတွဲကို မြင်လိုနေကြပါတယ်။ ဒီတလောမှာ ဒါက တကယ်ဖြစ်လာနေပါတယ်။ လီဗာပူးတိုက်စစ်မှာ ဒါဝင် ပုံမှန် ပွဲထွက်ခွင့် ရလာနေပြီး ပွဲအပေါ် သက်ရောက်တဲ့ စွမ်းဆောင်မှုတွေ ပြသနေပါတယ်။ ဒါဝင်ဟာ တိုက်စစ်ကနေ ခုခံမှု လုပ်ပေးရာမှာ ပိုမို တိကျမှု ရှိလာနေပါတယ်။ သူ့ရဲ့ ဆုံးဖြတ်ချက် အမှားတွေ ဆက်မြင်နေရပေမယ့် နောက်ဆုံး ၅ ပွဲမှာ ကိုယ်တိုင် ၄ ဂိုးသွင်း၊ ၂ ကြိမ် ဂိုးထောက်ပံ့ပေးတာက မဆိုးလှပါဘူး။ ဒါဝင်ဟာ ဒီယက်ဇ်နဲ့ တွဲလုံးတွေ ပိုလုပ်ပေမယ့် ဆာလာရဲ့ ဖန်တီးနိုင်စွမ်းတွေကြောင့် သူ့ထံက ဂိုးတွေ ပိုမြင်ရဖို့ ပရိသတ်တွေ မျှော်လင့်နေတာပါ။ ",
"btext2":" ဒီရာသီမှာ ဗန်ဒိုက်ရဲ့ ဘောလုံးလမ်းကြောင်း ဖြတ်တောက်မှုတွေ အတော်လေး ကောင်းလာပါတယ်။ ဒဏ်ရာကြောင့် သူ အနည်းငယ် နှေးသွားပေမယ့် မနှစ်ကထက် စာရင် ဒီရာသီမှာ ပိုကောင်းလာခဲ့တာပါ။ အနီကဒ်ကြောင့် ပွဲမကစားရတာက သူ့အပေါ် သက်ရောက်ခဲ့ဟန်ရှိပြီး ဘိုဝင်ရဲ့ သွင်းဂိုး မတိုင်ခင် ဘောလုံး ရှင်းဖို့ရာ နောက်ကျနေခဲ့ပါတယ်။ လီဗာပူးပရိသတ်တွေက နိုင်ပွဲနည်းတူ Clean sheet တွေ မြင်လိုနေပါပြီ။ ခံစစ်က အမြဲတမ်း ဂိုးပေးရခြင်းဟာ ယုံကြည်စိတ်ချရမှုကို နည်းပါးစေပါတယ်။ အယ်လီဆန်က မယုံနိုင်စရာ ကာကွယ်မှု အချို့ လုပ်ပေးခဲ့ပြီး Tomas Soucek ရဲ့ ခေါင်းတိုက်ချက်ဟာဆိုရင် အယ်လီဆန် ကောင်းလွန်းလို့ ဂိုးမပေးခဲ့ရတာပါ။ ဝက်စ်ဟမ်းပွဲမှာ မာတစ်နဲ့ ဂိုးမက်စ်တို့ရဲ့ ခြေစွမ်း မဆိုးလှပေမယ့် ရံဖန်ရံခါ ပေါက်ထွက်လာတဲ့ ဘောလုံးတွေက အန္တရာယ်များပါတယ်။ ခံစစ်က ပိုကောင်းလာဖို့တော့ လိုအပ်ပါတယ်။",
"btext3": "     တည်ငြိမ်လာတဲ့ ကွင်းလယ် မာကာဟာ နံပါတ် ၆ ရိုးမှာ အသားကျလာပြီး ကောင်းမွန်တဲ့ ဝင်လုမှုတွေ၊ စိန်ခေါ်မှုတွေ လုပ်ပြီး ဝက်စ်ဟမ်းရဲ့ ကောင်တာကို ရပ်တန့်ခဲ့ပါတယ်။ ပရိသတ်တွေကတော့ သူ့ကို နံပါတ် ၁၀ ရိုးမှာ ဖန်တီးမှုတွေ လုပ်နေတာကို မြင်လိုပေမယ့် လက်တလောမှာတော့ ခံစစ်ကြောင်း ရှေ့မှာပဲ မာကာ ကစားရဦးမှာပါ။ ဆိုဘိုစလိုင်နဲ့ မာကာတို့ဟာ အသင်းကွင်းလယ်ရဲ့ ပင်မ ထောက်တိုင်တွေ ဖြစ်လာသလို ရာသီစ ပွဲတွေထက် ပိုပြီး တည်ငြိမ်လာပါတယ်။ လက်ကျန် ၁ နေရာအတွက် ဂရာဗင်ဘက်ချ်၊ ဂျုံး၊ ဟာဗေး၊ ၊ အန်ဒို၊ ဘာ့ဆဲတစ်တို့ အပြိုင် လုနေကြပြီး သီယေဂိုဆိုရင် ဒီရာသီ လုံးဝ ပွဲမကစားနိုင်သေးပါဘူး။ အရန်အင်အား အသင်းရဲ့ အရန်အင်အားဟာ မနှစ်ကထက် အများကြီး တောင့်တင်းလာပါတယ်။ ဂိုးမက်စ်နဲ့ မာတစ်ကို ထုတ်သုံးလို ရနေချိန်မှာ ထရန့်ဟာ ဒဏ်ရာကြောင့် ပွဲနေ့ လူစာရင်းမှာတောင် မရှိသေးပါဘူး။ ကွင်းလယ်မှာ အလှည့်အပြောင်း လုပ်စရာတွေ အများကြီး ရှိနေပြီး တိုက်စစ်ကလည်း အရန်တိုက်စစ်သမား ၂ ဦးလောက် အဆင်သင့် ရှိနေပါတယ်။ လာမယ့် ပွဲစဉ် ၅ ပွဲ လီဗာပူးအသင်းရဲ့ လာမယ့် ပွဲစဉ် ၅ ပွဲကတော့ လက်စတာ (ကာရာဘောင်း)၊ စပါး (ပရီးမီးယားလိဂ်)၊ ယူနီယံ စိန့် (ယူရိုပါလိဂ်)၊ ဘရိုက်တန် (ပရီးမီးယားလိဂ်)၊ အဲဗာတန် (ပရီးမီးယားလိဂ်) ပွဲစဉ်တွေ ဖြစ်ပါတယ်။ ပရီးမီးယားလိဂ်ပွဲစဉ် ၃ ပွဲမှာ အဲဗာတန်ပွဲကလွဲရင် ကျန်ပွဲတွေက အဝေးကွင်းပွဲတွေ ဖြစ်ပါတယ်။ အသင်းက ဒီကြားရက်မှာ ကာရာဘောင်းပွဲ ရှိနေပေမယ့် စပါးကတော့ ပြိုင်ပွဲကနေ ထွက်ထားရပြီမို့ အနားရနေပါလိမ့်မယ်။ စပါး၊ ဘရိုက်တန်တို့ကို ဆက်တိုက် ရင်ဆိုင်ရခြင်းက အသင်းအတွက် စိန်ခေါ်မှု၊ စမ်းသပ်ခံရမှု ဖြစ်လာပါလိမ့်မယ်။ ",
"imgurl1":"https://lfcthadin.com/wp-content/uploads/2023/09/11392592023-678x381.jpg",
"imgurl2":"https://lfcthadin.com/wp-content/uploads/2023/09/11392592023-678x381.jpg",
"imgurl3":"no",
"video":"no"
 },

         {"ndate":"Sep  25 , 2023",
"htext":"ပရိသတ်တွေ ရွေးတဲ့ အကောင်းဆုံး ကစားသမား၊ လာမယ့် ပွဲစဉ် ၅ ပွဲ၊ ကလော့ပ်ရဲ့ ကွန်ပလိန်းကို ဖြေရှင်းပေးတဲ့ လက်စ်နဲ့ နံနက်ခင်း လီဗာပူး သတင်းများ",
"btext1":" ပရီးမီးယားလိဂ် ၅ ပွဲဆက် အနိုင်အဖြစ် ဝက်စ်ဟမ်းကို အနိုင်ရခဲ့ပြီးတဲ့နောက် လီဗာပူးအသင်ဟာ အမှတ်ပေးဇယား ဒုတိယနေရာကို တက်လာခဲ့ပြီး ဇယားထိပ်က မန်စီးတီးနဲ့ ၂ မှတ်ပဲ ကွာဟတာ ဖြစ်ပါတယ်။ ဝက်စ်ဟမ်းကို ၃-၁ ဖြင့် အနိုင်ရတဲ့ပွဲအတွက် ပရိသတ်တွေ ရွေးချယ်တဲ့ ပွဲစဉ်ရဲ့ အကောင်းဆုံး ကစားသမားအဖြစ် ဆာလာ ရရှိပါတယ်။ တိုက်စစ်မှူး အန်တိုနီယိုကို ဖိနှိပ်ခဲ့ပြီး ဗရမ်းဗတာ အခြေအနေတွေကို ကိုင်တွယ်သွားခဲ့တဲ့ ခံစစ်မှူး မာတစ်ရဲ့ စွမ်းဆောင်ရည် အပေါ် နည်းပြကလော့ပ်က ထုတ်ဖော် ချီးကျူးခဲ့ပါတယ်။ ဆာလာဟာ ဒီရာသီ ပရီးမီးယားလိဂ်မှာ အခွင့်အရေး ဖန်တီးမှု အများဆုံးအဖြစ် တစ်ဦးတည်း ၈ ကြိမ်ထိ လုပ်ပေးထားနိုင်ပါတယ်။ ဒါဟာ အာဆင်နယ် တစ်လုံး လုပ်ထားနိုင်တဲ့ အခွင့်အရေး ဖန်တီးမှုနဲ့ တူညီပါတယ်။ ဒါဝင် နူးညက်စ်ဟာ တိုက်စစ်ထက် ခံစစ်ပိုင်းမှာ ပြဿနာရှိနေခဲ့ပြီး အခု သူအသင်းမှာ အထိုင်ကျလာသလို တိုက်စစ် ခံစစ် ပါဝင်ကစားမှုတွေ ဟန်ချက်ညီလာတယ်လို့ ကလော့ပ်က ချီးကျူးပါတယ်။",
"btext2":" ဝက်စ်ဟမ်း နိုင်ပွဲအပြီး လီဗာပူးအသင်းဟာ နောက်ဆုံး ကစားထားတဲ့ အမှတ်ပေးပွဲ ၁၆ ဆက်တိုက် ရှုံးပွဲ မရှိထားကာ ဒါဟာ လက်ရှိ ပရီးမီးယားလိဂ်မှာ အကောင်းဆုံး မှတ်တမ်းဖြစ်ပါတယ်။ လီဗာပူးအသင်းထံ ပြောင်းလာပြီး ကလော့ပ် လက်အောက် ပုံမှန်ပွဲထွက်ခွင့် အဖြစ် အသင်းဖော်ဟောင်း မက်ကယ်လစ္စတာနဲ့ တွဲဘက်ရမယ့် အခွင့်အရေးကို ငြင်းဆန်ခဲ့ကာ ချယ်ဆီးထံ ပြောင်းသွားတဲ့ ကိုင်ဆီဒိုဟာ ဘောလုံးသမိုင်းမှာ အဆိုးရွားဆုံး ရွေးချယ်မှု လုပ်ခဲ့သူအဖြစ် မှတ်ချက်ပေးခံနေရပါတယ်။ ယူရိုပါလိဂ်ပွဲအဖြစ် လက်စ်ကွင်းထံ သွားရောက် ယှဉ်ပြိုင်ရာမှာ ကွင်း မြက်ခင်းက အတော်လေး ဆိုးရွားတယ်လို့ ကလော့ပ်က ကွန်ပလိန်း တက်ခဲ့ပါတယ်။ လက်စ်ဘက်က ဒီအခြေအနေကို နားလည်ပြီး နောက်တစ်ကြိမ် အဲ့လို မဖြစ်ဖို့ အကောင်းဆုံး ပြင်ဆင်နေပါကြောင်း စာထုတ် ဖြေရှင်းသွားပါတယ်။ လီဗာပူးအသင်းရဲ့ လာမယ့် ပွဲစဉ် ၅ ပွဲကတော့ လက်စတာ (ကာရာဘောင်း)၊ စပါး (ပရီးမီးယားလိဂ်)၊ ယူနီယံ စိန့် (ယူရိုပါလိဂ်)၊ ဘရိုက်တန် (ပရီးမီးယားလိဂ်)၊ အဲဗာတန် (ပရီးမီးယားလိဂ်) ပွဲစဉ်တွေ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/10422592023-678x381.jpg",
"imgurl2":"https://lfcthadin.com/wp-content/uploads/2023/09/10422592023-678x381.jpg",
"imgurl3":"no",
"video":"no"
 },

        {"ndate":"Sep  24 , 2023",
"htext":"တိုက်စစ်က ဂိုးသွင်းနိုင်စွမ်းရှိပြီး ပရီးမီးယားလိဂ် ၅ ပွဲဆက် နိုင်ပွဲဖြင့် ဇယားထိပ်ကို တစ်ဆင့်ခြင်း တက်နေတဲ့ ကလော့ပ်ရဲ့ Liverpool 2.0",
"btext1":" အန်ဖီးကွင်းမှာ လီဗာပူးအသင်းဟာ ဒီရာသီ ခြေကောင်းတယ်လို့ မှတ်ချက်တွေရနေတဲ့ ဝက်စ်ဟမ်းအသင်းကို ၃-၁ ဖြင့် အနိုင်ယူပြီး အမှတ်ပေးဇယား ဒုတိယနေရာကို တက်သွားခဲ့ပါတယ်။ နည်းပြကလော့ပ်ဟာ အလှည့်ကျ လူထုတ်မှုတွေ လုပ်နေပြီး လက်စ်ပွဲမှာ ပွဲထွက်ခဲ့တဲ့ ဆာလာ၊ ဒါဝင်၊ ဒီယက်ဇ် တိုက်စစ်အတွဲကိုပဲ ထုတ်သုံးခဲ့ကာ ရွေးချယ်နိုင်တဲ့ထဲက အတောင့်တင်းဆုံး လူစာရင်းကို ခင်းကျင်းခဲ့ပါတယ်။ ညာအစွန်မှာ ဂိုးမက်စ်ကို ဆက်သုံးခဲ့ပြီး မာတစ် ပါလာခဲ့ကာ ကွင်းလယ်ကတော့ မာကာ၊ ဆိုဘို၊ ဂျုံး ဖြစ်ပါတယ်။ ပွဲအစပိုင်းမှာတော့ ဝက်စ်ဟမ်းဘက်က လီဗာပူးအသင်းကို ရုပ်ပိုင်းဆိုင်ရာ တိုက်ခိုက်မှုတွေဖြင့် ထိုးနှက်ခဲ့ကာ အသင်းရဲ့ အထနှေးတတ်မှုကို အခွင့်အရေး ယူနိုင်ဖို့ ကြိုးစားခဲ့ပါတယ်။ ဒါပေမယ့် ရာသီစ အရှိန်ရစ ပြုလာနေတဲ့ လီဗာပူးအသင်းကို ဒီလို ပုံစံနဲ့ လာကစားလို့ မရပါဘူး။",
"btext2":" ပွဲကို ပြီးပြည့်စုံစွာ ထိန်းချုပ်နိုင်ခြင်း မရှိသေးပေမယ့် ခံစစ်ကို စနစ်တကျ ကာကွယ်ပြီး ကောင်းတာရရင် ကောင်တာ၊ ဘောလုံးပိုင်ဆိုင်မှုရရင် ကစားကွက် တည်ဆောက်ရင်း လီဗာပူးဘက်က ပွဲကို ချဉ်းကပ်ပါတယ်။ ပွဲစောစောမှာ အယ်လီဆန် အံ့မခန်း ကာကွယ်မှု လုပ်ခဲ့ရပြီး ဝက်စ်ဟမ်းရဲ့ ကောင်တာတွေကလည်း ကိုင်တွယ်ရ နည်းနည်းတော့ ခက်ခဲပါတယ်။ ဦးဆောင်ဂိုးကတော့ ဒီယက်ဇ်၊ ဒါဝင် တွဲလုံးကနေ ဆာလာက ဝင်ပိတ်ရာက ဖြစ်လာတဲ့ ပင်နယ်တီကို ဆာလာကပဲ အေးအေးဆေးဆေး ကန်သွင်းယူခဲ့တာပါ။ ဒါပေမယ့်လို့ ရိုဘိုရဲ့ မပါးနပ်ရာက ဝက်စ်ဟမ်းတို့ ဘယ်ခြမ်းကနေ ဖြတ်တင်ဘော လုပ်ခွင့်ရခဲ့ပြီး ဗန်ဒိုက် ရှေ့ကနေ ဘိုဝင်က ခေါင်းတိုက် သွင်းပါတယ်။ ပထမပိုင်း မပြီးခင် ကာတစ်ဂျုံးအတွက် ဆိုဘိုရဲ့ ပေးချက် တော်တော်လေး သပ်ရပ်ပေမယ့် လူကျွံသွားတာ အတော်လေး နှမျောဖို့ ကောင်းပါတယ်။ ပထမပိုင်းမှာ လီဗာပူးက ပြိုင်ဘက် ဧရိယာထဲ ဘောလုံး ဝင်ကစားနိုင်ပေမယ့် ဘောလုံး ဆုံးရှုံးရာက ကောင်တာဖောက်ခွင့်တွေ ပေးနေခဲ့ရပါတယ်။ ဒုတိယပိုင်းမှာ လီဗာပူး ပွဲထိန်းချုပ်ပုံ အရမ်း မတက်လာပေမယ့် ခံစစ်ပိုင်း ကာကွယ်မှု တိုးတက်လာပါတယ်။ ဝက်စ်ဟမ်းတို့ အခွင့်အရေး မရအောင် စနစ်တကျ ပိတ်ဆို့ထားနိုင်ပါတယ်။ အသင်းဟာ ဒုတိယပိုင်းဆို အတော်လေး ခြေစွမ်းငြိမ်တာက သတိပြုစရာပါ၊ တိုက်စစ် ခံစစ်ကို ပိုပြီး ကျစ်ကျစ်လစ်လစ် ကစားလာနိုင်ပါတယ်။",
"btext3": "   ညာခြမ်းက ဂိုးမက်စ် အတော်လေး ခြေစွမ်းကောင်းခဲ့ပြီး သူ့ဘက်က တက်လာသမျှ ဝက်စ်ဟမ်း ကစားသမားတိုင်းကို ဖိနှိပ်ထားနိုင်ခဲ့တယ်။ ဒုတိယပိုင်းမှာတော့ ရိုဘိုရဲ့ ခံစစ် ကစားပုံ ပိုကောင်းလာပါတယ်။ ဒီပွဲမှာ လီဗာပူးကွင်းလယ်က မာကာဟာလည်း အတော်လေး လုပ်ပြနိုင်ခဲ့ပါတယ်။ အသင်းကို ကြည့်ရတာ အသင်းဖော်တွေကြား နားလည်မှုပိုင်း တိုးတက်လာတယ်၊ စိတ်ဓါတ်ပိုင်း အတော်လေး မာကျောမှု ရှိတယ်၊ ပွဲကို တည်တည်ငြိမ်ငြိမ် ချဉ်းကပ်တယ်၊ နိုင်ပွဲရဖို့ ယုံကြည်ချက် ရှိနေပါတယ်။ ခံစစ်ပိုင်း အနည်းငယ် အာရုံစိုက်ရင် အတော်လေး အားရစရာ ကောင်းလာမှာပါ။ အခုဆိုရင် တစ်ပတ်ပြီး တစ်ပတ် ကစားပုံ တိုးတက်လာနေပြီး ပရီးမီးယားလိဂ် နောက်ဆုံး ၅ ပွဲဆက် နိုင်ပွဲယူထားပါပြီ။ ဒီခြေစွမ်း ဒီကြံ့ခိုင်မှုကို ဆက်ထိန်းနိုင်ရင် ကလော့ပ်ရဲ့ Liverpool 2.0 ဟာ အတော်လေး မျှော်လင့်လို့ကောင်းတဲ့ အသင်း ဖြစ်လာဖို့ ရှိနေပါတယ်။   ",
"imgurl1":"https://lfcthadin.com/wp-content/uploads/2023/09/lfc-west-3-1--678x381.jpg",
"imgurl2":"https://lfcthadin.com/wp-content/uploads/2023/09/bowen-goal--1024x576.jpg",
"imgurl3":"no",
"video":"no"
 },

        {"ndate":"Sep  24 , 2023",
"htext":"သူ့ရဲ့ လီဗာပူး ကစားသမားဘဝ ပထမဆုံး assist ကို ဒါဝင်အတွက် လုပ်ပေးနိုင်လို့ ကျေနပ်နေတဲ့ မာကာ",
"btext1":"လီဗာပူး ကစားသမားဘဝ ပထမဆုံးသော assist ရခဲ့တာအတွက် မာကာက ပျော်ရွှင်နေပါတယ်။ ကွင်းလယ်လူ မာကာဟာ ဆိုဘိုစလိုင်လို မဟုတ်ဘဲ လီဗာပူး ကစားသမားဘဝ အစကို ရုန်းကန်နေရသူပါ။ ဒုတိယမြောက် ပွဲမှာတင် အနီကဒ်ဖြင့် ထုတ်ပယ်ခံခဲ့ရသလို သူဟာ စိတ်ကြိုက်နေရာ မကစားရဘဲ အသင်းရဲ့ လိုအပ်ချက်အရ six role ဆင်းကစားနေရသူ ဖြစ်ပါတယ်။ ဒါ့အပြင် နိုင်ငံတကာ သီတင်းပတ်မှာ ပွဲတွေကို ကပ်ပြီး ကစားခဲ့ရတာကြောင့် ဝုဗ်ပွဲမှာ ၄၅ မိနစ်နဲ့တင် လူစားလဲခံခဲ့ရပါတယ်။ ဒီပွဲမှာတော့ သူဟာ ကစားပြခွင့်ရခဲ့ပြီး ဒါဝင်ရဲ့ ဂိုးအတွက် ပြောင်မြောက်တဲ့ ပေးချက် လုပ်နိုင်ခဲ့ပါတယ်။ ",
"btext2":"” အတော်လေး ခက်ခဲတဲ့ပွဲပါ။ ဝက်စ်ဟမ်းအကြောင်း ကျနော်တို့ သိပါတယ်။ သူတို့က ကောင်းကောင်းခံစစ် ကစားပြီး ကောင်တာ ပြန်ဖောက်ဖို့ ကြိုးစားတဲ့ အသင်းပါ။ ဒီအခြေအနေအတွက် ကျနော်တို့ အတော်လေး ပြင်ဆင်ထားခဲ့ပါတယ်။ နိုင်ပွဲရတာကို ကျေနပ်မိပါတယ်။ ဒါက ကလပ်အတွက် ကျနော်ရဲ့ ပထမဆုံး ဂိုးထောက်ပံ့မှုပါ၊ ပိုကောင်းတာက ဒါဝင်အတွက် လုပ်ပေးနိုင်ခဲ့တာမို့ပါ။ ဒါပေမယ့် အရေးကြီးဆုံးက ရလဒ်ပါပဲ။ ကျနော်တို့ အတော်လေး ကြိုးစားနေပါတယ်။ ရာသီစကနဲ့ယှဉ်ရင် အများကြီး တိုးတက်လာတာကို အားလုံး တွေ့ကြမှာပါ။ ကျနော်တို့ ဆက်ပြီး ကြိုးစားနေပါတယ်။ အရေးကြီးဆုံးက ပွဲတွေကို နိုင်နေဖို့ပါ၊ နိုင်အောင်လည်း ကြိုးစားနေပါတယ် ” လို့ မာကာက ပျော်ရွှင်စွာ ပြောဆိုသွားတာ ဖြစ်ပါတယ်။ မာကာဟာ ဒီပွဲမှာ ဘောလုံးပေးမှု ၉၅% တိကျခဲ့သလို အဆုံးသတ်ဇုန်ထဲကို ဘောလုံး ၈ ကြိမ် ပို့နိုင်ခဲ့ပါတယ်။ သူဟာ ဘောလုံးဆယ်ယူမှု ၈ ကြိမ် အောင်မြင်ခဲ့သလို ဘောလုံး ယှဉ်လုမှု ၄ ကြိမ် အောင်မြင်ခဲ့ကာ ထူးချွန် ခြေစွမ်း ပြသသွားခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/derwin-maca-678x381.jpg",
"imgurl2":"https://lfcthadin.com/wp-content/uploads/2023/09/derwin-maca-678x381.jpg",
"imgurl3":"no",
"video":"no"
 },

         {"ndate":"Sep  24 , 2023",
"htext":"ပွဲကြို လေတိုက်လာတဲ့ ဒေးဗစ် မိုးယက်စ်၊ သက်တမ်းတိုးဖို့ စကားပြောနေခြင်း၊ ခြေစွာလွန်းနေတဲ့ လူငယ် ကြယ်ပွင့်နဲ့ လီဗာပူး နံနက်ခင်း သတင်းတိုများ",
"btext1":"ကွင်းလယ်လူ ဟာဗေးကတော့ အသင်း အဝတ်လဲခန်းဟာ မနှစ်ကနဲ့မတူဘဲ ဆာလောင်မှုတွေ၊ နိုင်လိုစိတ်တွေ ပြင်းထန်နေကြောင်း ဖွင့်ဟသွားပါတယ်။ လီဗာပူးအသင်းဟာ သီယေဂို၊ မာတစ်တို့နဲ့ စာချုပ်ကိစ္စ စကားပြောမှု လုပ်ခဲ့ကြောင်း သတင်းတွေ ထွက်နေပါတယ်။ တိုးတက်တဲ့ အဆင့်မျိုး မရှိသေးပေမယ့်လို့ ၂၀၂၄ မှာ စာချုပ်ကုန်မယ့် သူတို့ နှစ်ဦးကို တစ်နှစ် စာချုပ်မျိုးတွေဖြင့် ကမ်းလှမ်းတာမျိုး ဖြစ်ဖွယ် ရှိပါတယ်။ ကစားသမားသစ် ၄ ဦး ပါဝင်တဲ့ ဒီရာသီအတွက် လီဗာပူးအသင်းရဲ့ အသင်းလိုက် လူစာရင်းပုံ ထွက်ရှိလာခဲ့ပြီ ဖြစ်ပါတယ်။ ဂျပန် ကွင်းလယ်လူ ဝါတာရု အန်ဒိုက သူ့ကို အန်ဒိုလို့ ခေါ်နေကြတာထက် ဝါတာရုလို့ပဲ ပိုခေါ်စေချင်ပါတယ်လို့ အင်တာဗျူးမှာ ထုတ်ပြောပါတယ်။ သူကတော့ အယ်လီဆန်ဟာ သူမြင်ဖူးသမျှ ဂိုးသမားတွေထက် တစ်ဆင့်မြင့်သူအဖြစ် ချီးကျူးသွားပါတယ်။ ",
"btext2":" ဆိုဘိုစလိုင်က သူဟာ လီဗာပူး ကစားသမားဖြစ်လာဖို့ အများကြီး ကြိုးစားခဲ့ရသလို များစွာသော ကစားသမားတွေက လီဗာပူးလို ကမ္ဘာ့အကောင်းဆုံးတွေထဲက တစ်သင်းမှာ ကစားလိုကြပါတယ်လို့ ထုတ်ပြောလာပါတယ်။ ရာသီကုန်ရင် ဝက်စ်ဟမ်းအသင်းက လီဗာပူးရဲ့ အထက်ကနေ ရာသီသိမ်းဖို့ကို မိုးယက်စ်ကလည်း ဆန္ဒရှိပါတယ်။ အဲဗာတန် နည်းပြဘဝနဲ့ လီဗာပူးအသင်း အထက်မှာ မကြာခဏ ရှိဖူးပါတယ်လို့ ဝက်စ်ဟမ်း နည်းပြမိုယက်စ်က လေတိုက်လာပါတယ်။",
"btext3": "     အာဆင်နယ် ကစားသမားဟောင်း အီရန်ရိုက်က ကမ္ဘာ့အကောင်းဆုံး တောင်ပံသမား အဖြစ် ရီးရဲလ်မက်ဒရစ်မှ ဗီနီးဆီးယက်စ်ထက် လီဗာပူးမှ ဆာလာကိုပဲ ရွေးချယ်ပါမယ်လို့ သူ့အမြင်ကို ပြောပါတယ်။ ဒီနွေမှာ လက်စတာကနေ လီဗာပူး ခေါ်ယူထားတဲ့ ကွင်းလယ်လူ နိုင်ယွန်နီဟာ မနေ့ညက ယှဉ်ပြိုင်ကစားတဲ့ အဲဗာတန် ယူ-၁၈ အသင်းနဲ့ ဒါဘီပွဲမှာ နောက်ကျ အနိုင်ဂိုး သွင်းယူခဲ့ပါတယ်။ သူဟာ ဒီရာသီ ၄ ပွဲကစားရာမှာ ၅ ဂိုးသွင်းပြီး ဂိုးထောက်ပံ့မှု ၂ ကြိမ် လုပ်ထားနိုင်ပါပြီ။ ",
"imgurl1":"https://lfcthadin.com/wp-content/uploads/2023/09/9492492023-678x381.jpg",
"imgurl2":"https://lfcthadin.com/wp-content/uploads/2023/09/lfc-2023-0224-1024x724.jpg",
"imgurl3":"no",
"video":"no"
 },
         {"ndate":"Sep  24 , 2023",
"htext":"မာကာ၊ ဆိုဘို အတွဲနဲ့ ခံစစ်မှာ ဗန်ဒိုက်၊ အီဘူး ပြန်ပါလာမယ့် ဝက်စ်ဟမ်းပွဲ ဖြစ်လာဖွယ် ပွဲထွက်လူစာရင်း",
"btext1":"မနက်ဖြန်ညမှာတော့ လီဗာပူးအသင်းဟာ လန်ဒန်ကလပ် ဝက်စ်ဟမ်းအသင်းကို အန်ဖီးကွင်းမှာ ဧည့်ခံ ယှဉ်ပြိုင်သွားမှာ ဖြစ်ပါတယ်။ ဒဏ်ရာ သက်သာစ ထရန့်ဟာ ဒီပွဲမှာ ပွဲထွက်လူစာရင်းကနေ မပါနိုင်လောက်သေးဘူးလို့ ခန့်မှန်းရပါတယ်။ သီယေဂိုလည်း ဒီပွဲ ပါဝင်နိုင်ဖွယ် မရှိသေးပါဘူး။ ဘာ့ဆဲတစ်၊ အီဘူးတို့ကို ပွဲကစားချိန် အပြည့် မပေးသေးဖို့ ဆေးအဖွဲ့က တောင်းဆိုတာမို့ လူစားလဲခဲ့တာဖြစ်ကာ ဒဏ်ရာ ပြဿနာ မရှိပါဘူး။ နည်းပြကလော့ပ်ဟာ ဒီပွဲမှာ တောင့်တင်းတဲ့ လူစာရင်းကို ပွဲထုတ်မှာဖြစ်ပေမယ့် ဒဏ်ရာ ပြဿနာ ရှိထားတဲ့ ထရန့်ကို တန်းသုံးမလား ကြည့်ရမှာပါ။ ထရန့်ကို အလျင်စလို မသုံးဘဲ အရန်လူစာရင်းမှာပဲ ထည့်ထားမယ်လို့ ခန့်မှန်းရပါတယ်။ ",
"btext2":"ဂိုးသမားနေရာ အယ်လီဆန်၊ ခံစစ်အတွဲအဖြစ် ဗန်ဒိုက်နဲ့ အီဘူးတို့ ပါဝင်လာကာ ဘယ်ခြမ်းမှာ ရော်ဘတ်ဆန်နဲ့ ညာခြမ်းမှာ ဂိုးမက်စ်တို့ ဖြစ်လာဖွယ် ရှိပါတယ်။ ထရန့်ဟာ တံကောက်ကြောကြောင့် နားနေရတာ ၃ ပတ် ရှိထားကာ ကြားရက်တုန်းက တစ်ဦးချင်း ပြေးလွှားမှုကို စလုပ်နေပါပြီ။ ကွင်းလယ်အတွက် လက်စ်ပွဲမှာ ပွဲထုတ်ထားတဲ့ ၃ ဦးလုံးကို အနားပေးပြီး မက်ကယ်လစ္စတာ၊ ဆိုဘိုစလိုင်၊ ကာတစ်ဂျုံးတို့ ၃ ဦးကို ပွဲထုတ်လာဖွယ် ရှိပါတယ်။ တိုက်စစ်အတွက်တော့ ဂျိုတာ၊ ဂက်ပို၊ ဆာလာတို့ ဖြစ်လာပါမယ်။ ဝက်စ်ဟမ်းပွဲပြီးရင် ကြားရက်မှာ လက်စတာနဲ့ ကာရာဘောင်းပွဲရှိပါမယ်၊ နောက်အပတ်မှာ စပါးနဲ့ ပရီးမီးယားလိဂ်ပွဲစဉ် ရှိတာမို့ အလှည့်ကျ လူထုတ်မှု ရှိလာမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/klopp-mac-szobo--678x381.jpg",
"imgurl2":"https://lfcthadin.com/wp-content/uploads/2023/09/lfc-westham-line-up-1024x665.jpg",
"imgurl3":"no",
"video":"no"
 },
         {"ndate":"Sep  23 , 2023",
"htext":"ကစားသမား တစ်ဦးကြောင့် ဒီအပတ်တော့ လီဗာပူးပဲ ဆိုပြီး ရွေးချယ်သွားတဲ့ ဝါရင့် နည်းပြဟောင်",
"btext1":" ဒီအပတ်မှာ လီဗာပူး vs ဝက်စ်ဟမ်းပွဲက ပွဲကောင်းဖြစ်လာမယ်လို့ ဝါရင့် နည်းပြဟောင်း ဟယ်ရီရက်နက်က သုံးသပ်လိုက်ပါတယ်။ နှစ်သင်းလုံးဟာ ဒီရာသီမှာ ရလဒ်ကောင်းတွေ ရနေပြီး ကြားရက်တုန်းက ယူရိုပါလိဂ် ပွဲစဉ်တွေ ယှဉ်ပြိုင်ကစားထားကြတာ ဖြစ်ပါတယ်။ ဝက်စ်ဟမ်း အသင်း ခြေတက်နေသလို လီဗာပူးအသင်းကလည်း တည်ငြိမ်တဲ့ စွမ်းဆောင်ရည်တွေ စတင် ရရှိလာနေတာပါ။ နည်းပြဟောင်း ဟယ်ရီရက်နက်က ” နှစ်သင်းလုံးအတွက် ပင်ပန်းတဲ့ သီတင်းပတ် ဖြစ်နေပြီး ကြားရက်တုန်းက ဥရောပပွဲတွေ ကစားထားရပါတယ်။ ကျနော်အတွက် လီဗာပူးအသင်းရဲ့ မိုဆာလာက အဓိက ကစားသမားပါပဲ။ သူက ဂိုးသွင်းနိုင်တယ်၊ အရမ်း မချီးကျူးကြပေမယ့်လို့ သူ့ရဲ့ ဘောလုံးပေးနိုင်စွမ်း ရှိတဲ့ အမြင်တွေကလည်း အံ့မခန်းပါပဲ။ အပြောင်းအလဲ အနည်းငယ် လုပ်နေတဲ့ လီဗာပူးအသင်းမှာ သူ့ရဲ့ အတွေ့အကြုံနဲ့ ခေါင်းဆောင်မှုက တကယ့်ကို တန်ဖိုးကြီးပါတယ်။",
"btext2":"လီဗာပူးနိုင်မယ် ထင်သလို ဂိုးတွေများမှာပါ။ အနည်းဆုံး ဝက်စ်ဟမ်းကလည်း ဂိုး တစ်ဂိုးလောက် ပြန်သွင်းမှာပါ။ ကျနော်ကတော့ မိုဆာလာထံက ပွဲစဉ်ရဲ့ အကောင်းဆုံး ကစားသမား ဆိုတဲ့ စွမ်းဆောင်ရည်မျိုး မြင်ရပြီး လီဗာပူး စွမ်းဆောင်ရည် ကောင်းမယ် ထင်ပါတယ် ” လို့ သုံးသပ်ခဲ့တာ ဖြစ်ပါတယ်။ မိုဆာလာဟာ ဒီရာသီ ပရီးမီးယားလိဂ်မှာကော ယူရိုပါလိဂ်မှာပါ ခြေစွမ်း တောက်ပနေသူ ဖြစ်ကာ ပြိုင်ပွဲစုံ ၆ ပွဲမှာ သွင်းဂိုး ၇ ဂိုးအတွက် ပါဝင် ပတ်သက်ထားသူ ဖြစ်ပါတယ်။ သူဟာ ၁၂ ပွဲဆက်တိုက် လီဗာပူးအတွက် သွင်းဂိုး ဒါမှမဟုတ် ဂိုးထောက်ပံ့မှုလည်း လုပ်ထားပေးနိုင်သူ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/lfc-westham-harry-678x381.jpg",
"imgurl2":"https://lfcthadin.com/wp-content/uploads/2023/09/lfc-westham-harry-678x381.jpg",
"imgurl3":"no",
"video":"no"
 },

         {"ndate":"Sep  23 , 2023",
"htext":"Liverpool vs West Ham ပွဲစဉ်အတွက် ခရစ်ဆက်တန်ရဲ့ ပွဲကြို သုံးသပ်ချက်နဲ့ ရလဒ်ခန့်မှန်း",
"btext1":" မနက်ဖြန် ည ၇ နာရီခွဲအတွင်း အန်ဖီးကွင်းမှာ လီဗာပူးအသင်းက ဝက်စ်ဟမ်းအသင်းကို ပရီးမီးယားလိဂ် ပွဲစဉ်အဖြစ် ဧည့်ခံ ယှဉ်ပြိုင်ရမှာပါ။ ဒီရာသီ ခြေစွမ်းကောင်းနေကြသလို အမှတ်ပေးဇယား အထက်ပိုင်းမှာ ရှိနေကြတဲ့ ကလပ် ၂ သင်း ထိပ်တိုက်တွေ့မယ့် ဒီပွဲစဉ်အတွက် ဘီဘီစီမှ ခရစ်ဆက်တန်က အခုလို ခန့်မှန်းသွားပါတယ်။ ဒေးဗစ် မိုယက်စ် အသင်းရဲ့ စည်းကမ်းပိုင်း ကို ကျွန်တော် သဘောကျတယ်။ သူ မန်နေဂျာ တစ်ယောက် အနေနဲ့ တွေးခေါ်ပုံတွေကိုရောပဲ။ သူက သူ့အသင်းရဲ့ အားသာချက်က ဘာလဲ ဆိုတာ သိပြီး အဲဒါကို အားပြု ကစားတာပါ။",
"btext2":"အန်းဖီးမှာ ဟန်းမားစ်တွေက ဖြိုခွဲရ ခက်ပါလိမ့်မယ်။ ဘောလုံးရတာနဲ့ ကောင်တာလည်း တိုက်စစ်ဆင်လိမ့်မယ်။ လီဗာပူးရဲ့ တိုက်စစ်သမားတွေကပဲ ဒီပွဲကို အဆုံးအဖြတ် ဖြစ်သွားစေမှာပါ။ သူတို့မှာ အန္တရာယ်ကြီးတဲ့ တိုက်စစ်သမားတွေ အများကြီး ရှိနေပြီး အလှည့်ကျ ပွဲထုတ်နိုင်နေတယ်။ မတူညီတဲ့ ပြသနာတွေ ပေးနိုင်နေတယ်။ ဝုဗ်နဲ့ ပွဲမှာလည်း နောက်က ပြန်လိုက် ကစားပြီး လီဗာပူးတို့ နိုင်ပွဲ ရအောင် ယူသွားတဲ့ တုန့်ပြန်ချက်ကို ကျွန်တော် သဘောကျတယ်။ ဒီပွဲမှာလည်း ဝက်စ်ဟမ်း ခံစစ်ကို ထိုးဖောက်ဖို့ သူတို့ လမ်းတွေ့မှာပါ။ ဆက်တန် ခန့်မှန်းရလဒ်။ ။ လီဗာပူး ၂-ဝ ဝက်စ်ဟမ်း။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/10592392023-678x381.jpg",
"imgurl2":"https://lfcthadin.com/wp-content/uploads/2023/09/10592392023-678x381.jpg",
"imgurl3":"no",
"video":"no"
 },

         {"ndate":"Sep  23 , 2023",
"htext":"ဒုတိယပိုင်း ၁၀ ဂိုးသွင်း ပေးဂိုး မရှိ၊ ဒါဝင် ပွဲထွက်ခွင့်အတွက် ကလော့ပ်ရဲ့ တုန့်ပြန်မှု၊ လီဗာပူး ပြန်စိန်ခေါ်တော့မှာ ဆိုတဲ့ မိုးယက်စ်နဲ့ နံနက်ခင်း သတင်းတိုများ",
"btext1":"နည်းပြကလော့ပ်က တိုက်စစ်မှူး ဒါဝင်ကို ပုံမှန် ပွဲထွက်ခွင့် မပေးသေးပေမယ့် တိုက်စစ်သမားတွေဟာ ဂိုးသွင်းနိုင်ရေး အခွင့်အရေး မရမှ စိတ်ပူရမှာဖြစ်ပြီး ဒါဝင် အခွင့်အရေးတွေ ရနေသေးတာမို့ စိတ်မပူပါဘူးလို့ ဆိုပါတယ်။ လီဗာပူးအသင်းဟာ ဒီရာသီ ပထမပိုင်းမှာ ၅ ဂိုး ပေးရပြီး ၅ ဂိုးသွင်းထားပါတယ်။ ဒုတိယပိုင်းမှာတော့ ၁၀ ဂိုးသွင်းထားပြီး ပေးဂိုး မရှိသေးပါဘူး။ အသင်းဖော်သစ် ရိုင်ယန် ဂရာဗင်ဘက်ချ်ဟာ ပေါက်ကွဲကစားနိုင်တဲ့ မယုံနိုင်စရာ ကစားသမားမျိုးလို့ ဟာဗေးက ထုတ်ဖော်သွားပါတယ်။ လီဗာပူးက တာထွက်ကောင်းနေပြီး ကစားသမားသစ်တွေကို နေရာချလာနိုင်စွမ်း ရှိနေတယ်လို့ ဝက်စ်ဟမ်းနည်းပြ မိုယက်စ်က မှတ်ချက်ပေးသလို ဒီရာသီ ပရီးမီးယားလိဂ်ကို စိန်ခေါ်နိုင်လိမ့်မယ်လို့ ခန့်မှန်းသွားပါတယ်။ ဘယ်လင်ဟမ်ဟာ အသက် ၂၀ ပဲ ရှိသေးသူဖြစ်ပြီး အနာဂတ်မှာ အင်္ဂလန်လိဂ်ထံ ပြောင်းလာနိုင်သလို အဲ့အခါကျရင် လီဗာပူးအတွက် ကစားပေးချင်ဦးမှာပါလို့ ကာရေဂါက မျှော်လင့်နေပါတယ်။ ",
"btext2":" ယူရိုပါလိဂ်မှာ တိုက်စစ်သမား ဗန်ဒုတ်က တောက်ပနေခဲ့ပေမယ့်လို့ လီဗာပူး ကြယ်ပွင့်ဟောင်း ကိတ်ဂေါ်ဒန်ဟာ လူငယ်အသင်းမှာပဲ ဒဏ်ရာ ပြန်ရသွားကြောင်း သတင်းထွက်နေပါတယ်။ ဂျာမနီအသင်းဟာ Hansi Flick ကို ထုတ်ပယ်ပြီးနောက် နည်းပြကလော့ပ်ကို လက်ရွေးစင်အသင်း အတွက် အဓိက တာဝန်ပေးလိုတဲ့ နည်းပြအဖြစ် ချဉ်းကပ်ခဲ့ပါတယ်။ နည်းပြကလော့ပ်က လီဗာပူးကနေ မထွက်လိုတာကြောင့် သူရဲ့ အိပ်မက်တစ်ခုဖြစ်တဲ့ လက်ရွေးစင် နည်းပြရာထူးကို စွန့်လွှတ်ခဲ့ပါတယ်။ ဂျာမနီအသင်းဟာ ကလော့ပ်အပေါ် မျှော်လင့်နေဆဲဖြစ်ပြီး နည်းပြသစ် နေဂယ်စမန်းကို ကာလရှည် စာချုပ်မျိုး မပေးခဲ့ပါဘူး။",
"btext3": "   လက်စ်ပွဲအပြန်မှာ လီဗာပူးပရိသတ် တစ်ဦးက ဟန်ဂေရီသား နှစ်ဦးနဲ့အတူ တက်ဆီ ရှယ်ပြီး စီးခဲ့ပါတယ်။ ဟန်ဂေရီသားတွေက ဆိုဘိုဟာ သူတို့ သူငယ်ချင်းလို့ ပြောစဉ် လီဗာပူးပရိသတ်က ရယ်မောခဲ့ပါသေးတယ်။ ခဏအကြာ ဟန်ဂေရီသား နှစ်ဦးက ဆိုဘိုစလိုင်နဲ့ ဗီဒီယိုကော ပြောနေချိန်မှာတော့ သူ အံ့ဩစွာ မင်သက်သွားသလို ဆိုဘိုကို အန်လိုင်းကနေ နှုတ်ဆက်ခွင့် ရခဲ့ပါတယ်။   ",
"imgurl1":"https://lfcthadin.com/wp-content/uploads/2023/09/10072392023-678x381.jpg",
"imgurl2":"https://lfcthadin.com/wp-content/uploads/2023/09/10072392023-678x381.jpg",
"imgurl3":"no",
"video":"no"
 },

         {"ndate":"Sep  22 , 2023",
"htext":"လီဗာပူး အမာခံပရိသတ်ဖြစ်ပြီး လီဗာပူး ဂန္တဝင်ကြီးက သူ့အပေါ် လွှမ်းမိုးမှု ရှိကြောင်း ဖွင့်ဟလာတဲ့ နည်းပြ ပိုစတီကိုဂလူး",
"btext1":" စပါးအသင်းရဲ့ လက်ရှိနည်းပြ ပိုစတီကိုဂလူးက သူရဲ့ နည်းပြဘဝ အကြောင်းကို ဘီဘီစီကနေ Gary Lineker နဲ့ စကားပြောရာမှာ လီဗာပူးအပေါ် သူ့ရဲ့ ချစ်ခင်မှုကို ထည့်သွင်းပြောဆိုခဲ့ပါတယ်။ ပရီးမီးယားလိဂ်မှာ ပြိုင်ဘက်ကလပ်ကို တာဝန်ယူနေပေမယ့်လို့ ဂရိဖွား ဩစတြေးလျသားက လီဗာပူးအပေါ်ထားတဲ့ သူ့ရဲ့ စိတ်ဆန္ဒကို မကွယ်ဝှက်ဘဲ ထုတ်ပြောခဲ့တာပါ။ ၇၀ ခုနှစ်တွေက ဘီရှန်ကလေနဲ့ လီဗာပူးအသင်းဟာ ပိုစတီကိုဂလူး အပေါ် လွှမ်းမိုးမှု ကြီးမားခဲ့သလို သူ့ရဲ့ ဘောလုံးသမားဘဝ၊ နည်းပြဘဝကို လေ့လာမယ်ဆိုရင် အတော်လေး စိတ်ဝင်စားဖို့ ကောင်းတာကို မြင်ရပါလိမ့်မယ်။ သူ့ဘဝရဲ့ အစိတ်အပိုင်းတွေထဲက တစ်ခုအဖြစ် ပိုစတီကိုဂလူးက ပြောပြရာမှာ ” ကျနော်က အမြဲတမ်း မန်နေဂျာတစ်ဦး ဖြစ်ချင်ခဲ့တာ။ ဘောလုံးပွဲတွေကို ကျနော် နှစ်သက်ပါတယ်။ ကစားရတာတင် မဟုတ်ဘဲ နည်းပြလုပ်ရတာကိုလည်း နှစ်သက်တယ်။",
"btext2":"ကျနော်က လီဗာပူးအမာခံ ပရိသတ်တစ်ဦးပါ။ ဘီရှန်ကလေကို ကျနော် နှစ်သက်တယ်၊ သူရဲ့ boot room ဇာတ်လမ်းကိုလည်း ကျနော် မြတ်နိုးပါတယ်။ ကျနော်က ကစားသမားတွေနဲ့ အခန်းထဲမှာ ထိုင်စကားပြောရတာကို နှစ်သက်ပြီး လူမှုကွန်ယက်ကို မကြိုက်ပါဘူး ကျနော်အပေါ် အဖေ့ရဲ့ ဘောလုံးအယူအဆတွေ လွှမ်းမိုးမှုရှိပြီး ၁၉၇၄ ခုနှစ် ဟော်လန်အသင်းကို နှစ်သက်ပါတယ်။ ၇၀ ခုနှစ်တွေတုန်းက လီဗာပူးကလည်း ဘောလုံးပိုင်ဆိုင်မှု အသားပေးကို ကစားခဲ့သေးတာလေ။ အဖေက ကျနော်ကို လမ်းပြပေးခဲ့တယ် ” လို့ ထုတ်ပြောခဲ့ပါတယ်။ လီဗာပူးနဲ့ ပတ်သက်ပြီး ပိုစတီကိုဂလူးဟာ သူအရမ်းကြီး နာမည်မကြီးခင်တည်းက ဝန်ခံစကား ပြောခဲ့ဖူးပါတယ်။ ၂၀၁၃ တုန်းက Melbourne Victory အသင်းနဲ့ လီဗာပူးတို့ရဲ့ ချစ်ကြည်ရေးပွဲ မတိုင်ခင်မှာ ဩစတြေးလျသားက သူ လီဗာပူးကို ဘယ်လောက်ထိ နှစ်သက်လဲ ပြောပြခဲ့ဖူးပါတယ်။ “ ကျနော်က လီဗာပူးကို အားပေးရင်း အရွယ်ရောက်လာခဲ့ရတယ်။ ဒီနေ့လို မန်နေဂျာဖြစ်လာရတာက လီဗာပူးကြောင့်လည်း ပါပါတယ်။ ဘီရှန်ကလေ၊ ဘော့ပီယာစလေ၊ ရိုနီမော်ဂန်၊ ဂျိုဖာဂန်၊ ရိုင်အီဗန်တို့လို လီဗာပူး အကျော်အမော်တွေရဲ့ ဇာတ်လမ်းတွေနဲ့အတူ ကြီးပြင်းခဲ့ရတာပါ။ ",
"btext3": "   သူတို့ရဲ့ ဘောလုံးအတွေးအခေါ်တွေက ကျနော်အပေါ်မှာ သက်ရောက်မှု ရှိပါတယ်။ ကမ္ဘာပေါ်မှာ ဘောလုံးပိုင်ဆိုင်မှု အသားပေး ပုံစံ ခေတ်မစားစဉ်တည်းက သူတို့တွေ ကစားခဲ့တာပါ ” လို့ ပိုစတီကိုဂလူးက ထုတ်ပြောခဲ့တာ ဖြစ်ပါတယ်။ စပါးအသင်းမှာတော့ ပိုစတီကိုဂလူးဟာ အတော်လေး တက်ကြွဖွယ်ကောင်းတဲ့ တိုက်စစ် အသားပေး ပုံစံကို ဖော်ဆောင်နေတာဖြစ်တယ်။ သူ့ရဲ့ နည်းစနစ်မှာ ဂန္တဝင်ကြီးတွေဖြစ်တဲ့ ဘီရှန်ကလေ၊ ဘော့ပီယာစလေတို့ရဲ့ လွှမ်းမိုးမှု ပါဝင်နေမယ်ဆိုရင် ဒါဟာ လီဗာပူးအတွက်လည်း ဂုဏ်ယူစရာပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/post-spurs--678x381.jpg",
"imgurl2":"https://lfcthadin.com/wp-content/uploads/2023/09/post-spurs--678x381.jpg",
"imgurl3":"no",
"video":"no"
 },

         {"ndate":"Sep  22 , 2023",
"htext":"ကလော့ပ်က ဘယ်လို ကစားခိုင်းခဲ့လဲ ပြောပြပြီး သူ နည်းနည်းချာခဲ့ပါတယ် ဝန်ခံတဲ့ ဂရာဗင်ဘက်ချ်",
"btext1":" လီဗာပူး ကစားသမားဘဝ ပထမဆုံး ပွဲထွက်မှုအဖြစ် လက်စ်အသင်းနဲ့ ယှဉ်ပြိုင်တဲ့ ယူရိုပါလိဂ်ပွဲမှာ ကွင်းလယ်လူသစ် ဂရာဗင်ဘက်ချ် ပါဝင်သွားခဲ့ပါတယ်။ တိုက်စစ်သမား ဒီယက်ဇ်အတွက် ဂိုးထောက်ပံ့မှု လုပ်ပေးနိုင်ခဲ့တဲ့ ဂရာဗင်ဘက်ချ်ဟာ ဒဏ်ရာကြောင့် ပွဲပြီးတဲ့ထိတော့ မကစားနိုင်ခဲ့ပါဘူး။ သူဟာ ကောင်းမွန်တဲ့ ဘောလုံး သယ်ယူမှုတွေ လုပ်ပြခဲ့ပြီး ပရိသတ်တွေ ကျေနပ်အောင်ထိ စွမ်းဆောင်ပြနိုင်ခဲ့ပါတယ်။ ပွဲအပြီး လီဗာပူးဝဘ်ဆိုဒ်ကနေ ဂရာဗင်ဘက်ချ်က “ ကျနော်တို့ အစ မကောင်းခဲ့ပါဘူး။ ဒါပေမယ့် စိတ်ဓါတ်ပိုင်းလေး ရှိခဲ့ပြီး အခြေအနေကို ပြောင်းလဲခဲ့နိုင်တယ်။ ဒီပွဲအတွက် ပျော်မိပါတယ်။ ကိုယ့်ဘာသာ အတွက်ဆိုရင်တော့ ကျနော် နည်းနည်းချာခဲ့တဲ့ အခိုက်အတန့်တွေ ရှိခဲ့ပါတယ်။ ဒီတော့ အဲ့အတွက် အလုပ်လုပ်ရမှာတွေ ရှိပါတယ်။ ကျန်တာကတော့ အဆင်ပြေပါတယ် ” ဆိုပြီး ထုတ်ပြောခဲ့ပါတယ်။",
"btext2":" လီဗာပူးအသင်းဟာ စျေးကွက်မှာ ကွင်းလယ် စွယ်စုံ ကစားနိုင်တဲ့ ကစားသမားကို ရှာဖွေနေခဲ့ပြီး ဂရာဗင်ဘက်ချ်ကို ခေါ်ယူခဲ့တာပါ။ ကလော့ပ်က ဘယ်လို ပုံစံ ကစားဖို့ ညွှန်ကြားထားသလဲ မေးခံရချိန်မှာ ဂရာဗင်ဘက်ချ်ကတော့ လွတ်လွတ်လပ်လပ် ကစားဖို့ပဲ မှာထားတယ်လို့ ဆိုပါတယ်။ ကျောနံပါတ် ၃၈ သမားက “ ပြိုင်ဘက်က ကျစ်လစ်ခဲ့ပေမယ့် ကျနော်တို့ အသင်းက ပိုကောင်းခဲ့ပါတယ်။ ကျနော်တို့ နံပါတ် ၆ နှစ်ဦးနဲ့ ကစားခဲ့ပြီး ကျနော်ကတော့ တိုက်စစ်ကို လိုက်ပါခွင့်ရခဲ့ပါတယ်။ ကျနော်တို့ ကောင်းကောင်းကစားခဲ့တယ် ထင်ပါတယ်။ မနေ့က လေ့ကျင့်ရေး အပြီးမှာ နည်းပြက ကျနော် အနား လာပြီး လွတ်လွတ်လပ်လပ် ကစားဖို့ မှာခဲ့ပါတယ်။ ကိုယ်လုပ်ချင်တဲ့အတိုင်း လုပ်ကြည့်ဖို့ပေါ့။ ကျနော် ဘယ်လို ကစားရမယ်ဆိုတာတွေ ရှိပေမယ့် နည်းပြကတော့ ကိုယ့်ပုံစံအတိုင်း ကစားဖို့ပဲ မှာခဲ့ပါတယ် ” လို့ ရှင်းပြခဲ့ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/ryan-klopp-2023-678x381.jpg",
"imgurl2":"https://lfcthadin.com/wp-content/uploads/2023/09/ryan-klopp-2023-678x381.jpg",
"imgurl3":"no",
"video":"no"
 },

         {"ndate":"Sep  22 , 2023",
"htext":"လူရှာခဲ့တဲ့ ယာဂင်၊ ကွင်းလယ်မှာ စိတ်ကျေနပ်ဖို့ ကောင်းခဲ့တဲ့ ဂရာဗင်ဘက်ချ်၊ သွင်းဂိုး ဆာလောင်ဆဲ ဆာလာနဲ့ လက်စ်ပွဲအပြီး စကားပြောစရာများ",
"btext1":"လူစာရင်း စုဖွဲ့မှု နည်းပြကလော့ပ်က ပရိသတ်တွေ ကြိုက်ကြသည်ဖြစ်စေ မကြိုက်ကြဘူးဖြစ်စေ ထုတ်စရာရှိတဲ့ လူစာရင်းကို ထုတ်မယ်လို့ ပွဲကြိုမှာ ပြောခဲ့တယ်။ တကယ်တမ်းမှာလည်း ပွဲထွက် ၁၁ ဦးလုံးကို ပြောင်းလဲပြီး အတွဲသစ်ကို ဒီပွဲမှာ ထုတ်လာခဲ့ပါတယ်။ အတွဲသစ်ဆိုပေမယ့် ဗန်ဒိုက်၊ ကိုနတေးလို ခံစစ်အတွဲ။ အန်ဒို၊ ဂရာဗင်ဘက်ချ်၊ ဟာဗေး ကွင်းလယ်နဲ့ ဒီယက်ဇ်၊ ဒါဝင်တို့ တိုက်စစ်ဖြစ်တာမို့ အဓိက ကစားသမားတွေ ထုတ်သုံးခဲ့တာပါ။ ပွဲထွက် ၁၁ ဦးလုံးဟာ ပွဲကစားခွင့် လိုအပ်နေကြသူတွေဖြစ်ပြီး ကွင်းလယ်ဟာ တွဲကစားတာ နည်းပါးခြင်းနဲ့အတူ နားလည်မှုပိုင်း လိုအပ်ခဲ့ပါတယ်။ ပထမပိုင်းမှာ တိုက်စစ်က မယ်မယ်ရရ လုပ်ပြနိုင်ခဲ့ခြင်း မရှိဘဲ အပိုင် အခွင့်အရေးတွေမှာ ဒါဝင်ရဲ့ ဆုံးဖြတ်ချက်တွေက လိုအပ်ချက် ရှိပါတယ်။ ဒါပေမယ့် ဒီလူစာရင်းကပဲ ခြေပဂိုး ပြန်ရယူသွားခဲ့ပါတယ်။ ဒုတိယပိုင်းမှာ ဆိုဘိုနဲ့ မာကာတို့ လူစားဝင်လာချိန် အသင်းကစားပုံက အတော်လေး ဟန်ချက်ညီသွားပါတယ်။ ဒီရာသီမှာ လီဗာပူးဟာ ပွဲတိုင်းနီးပါး နောက်ကနေ လိုက်ကစားနေရတာဖြစ်ပြီး အရန်ခုံက မှန်ကန်တဲ့ ကစားသမားတွေကို ရွေးထုတ်နိုင်ခြင်းက နိုင်ပွဲတွေ ရနေစေတာပါ။ ဒီပွဲကတော့ ကလော့ပ် လူရှာတဲ့ပွဲဖြစ်ပြီး အသင်းသားတွေရဲ့ ယုံကြည်မှုပိုင်းကို တည်ဆောက်ပေးတာလို့ မြင်နိုင်ပါတယ်။ ",
"btext2":"ကွင်းလယ်တန်းက ကြယ်ပွင့် အန်ဒိုက ဘောလုံးရှိချိန်ကော မရှိချိန်ပါ ပြေးလွှားနိုင်စွမ်းကော အသင်း တိုက်စစ်လိုက်နိုင်ရေး တွန်းအားပေးဖို့ ရုန်းကန်ခဲ့ရတယ်။ ကွင်းလယ်ခံစစ်ကို အားပြုရတဲ့ သူ့နေရာဟာ တောက်ပတာမျိုး မြင်ရဖို့က ခက်ခဲပါတယ်။ ဒီပွဲမှာတော့ သူ နည်းနည်း ရုန်းကန်ခဲ့ရတယ်။ ဟာဗေးက ပွဲထွက်လူစာရင်းကနေ ပါဝင်လာခဲ့ပြီး စည်းစနစ်ကျစွာ ကစားနိုင်မှုပိုင်း ရုန်းကန်ခဲ့ရပါတယ်။ အရန်လူစာရင်းကနေ ပါဝင်ရတိုင်း ခြေစွမ်းပြနိုင်တဲ့ သူဟာ အကောင်းဆုံး ရစ်သမ်ကို ရနေခြင်းတော့ မရှိပါဘူး။ ခြေစွမ်းဆိုးတာမျိုး မဟုတ်ပေမယ့် ညာခြမ်းမှာ ဆိုဘိုကို ကျော်နိုင်ဖို့တော့ တကယ်ကို မလွယ်တာပါ။ ဒီပွဲမှာ အကုန်လုံးက ဂရာဗင်ဘက်ချ်ရဲ့ အလားအလာကို မြင်လိုတာပါ။ သတင်းကောင်းကတော့ သူ့ရဲ့ ခြေစွမ်းက အောင်မှတ်ကို အများကြီး ကျော်ပါလိမ့်မယ်။ သူ တိုက်စစ်ကို လိုက်ပါသွားချိန်မှာ ထိရောက်မှုရှိတာကို မြင်ခဲ့ရတယ်၊ အန်ဒို ပါဝင်နေတာမို့ သူက ခံစစ်ပိုင်းမှာတော့ ကစားရ သက်သာခဲ့ပါတယ်။ ",
"btext3": "    ဂိုးမုဆိုး ဆာလာ ဒီပွဲမှာ ဆာလာကို ပွဲထွက်လူစာရင်းက မထည့်တာကို နားလည်လို့ ရပါတယ်။ တကယ်ဆိုရင် ဂရာဗင်ဘက်ချ် မနာခဲ့ရင် ဆာလာကို လူစားဝင်တောင် ထည့်ဖွယ် မရှိပါဘူး။ ယူရိုပါလိဂ်လို အဆင့်အတွက် ဆာလာက ကောင်းလွန်းနေခဲ့ပါတယ်။ ဆာလာ လူစားမဝင်ခင်မှာ ကွင်းလယ်က ဂရာဗင်ဘက်ချ်၊ မာကာ၊ ဆိုဘို တွဲလုံးဖြစ်ပြီး တိုက်စစ်မှာ ဟာဗေးက ညာတောင်ပံနေရာ ဝင်ကစားနေလို့ အတော်လေး ရင်ခုန်ခဲ့တာပါ။ ဒါပေမယ့် ဂရာဗင်ဘက်ချ် ထွက်သွားရတော့ မာကာက နံပါတ် ၆ နေရာ ပြန်ဆင်းရပြီး ဟာဗေးက ကွင်းလယ်ကို ပြန်ရောက်သွားပါတယ်။ ဆာလာကတော့ ကောင်းဆဲပါပဲ။ ဆိုဘိုတို့ ဝင်လာချိန်တည်းက ပြိုဆင်းလုဖြစ်နေတဲ့ လက်စ်အသင်းဟာ ဆာလာပါ ဝင်လာချိန် လုံးဝကို ပြိုကျသွားပါတယ်။ စတင်လာတော့မယ့် ၃ ရက် တစ်ပွဲ ဒီအပတ် တနင်္ဂနွေနေ့မှာ ဝက်စ်ဟမ်းနဲ့ အိမ်ကွင်းပွဲ ရှိပါမယ်။ လီဗာပူးအသင်းဟာ ပွဲဆက် ကာလတစ်ခုကို စတင် ကျော်ဖြတ်ရတော့မှာဖြစ်ပြီး ဒါကြောင့်ပဲ ကလော့ပ်က ကစားသမားတွေကို ပွဲကစားခွင့်တွေ ဆက်တိုက် ရှာပေးနေတာပါ။ ဘောလုံးရာသီ တစ်ခု အောင်မြင်ရေးမှာ ကြံ့ခိုင်မှုဟာ ပင်မ သွေးကြောဖြစ်ပါတယ်၊ ကြံ့ခို်င်နေတဲ့ လူစာရင်းဟာ တည်ငြိမ်တဲ့ ခြေစွမ်းနဲ့ ယုံကြည်မှုကောင်းတွေကို ပေးပါတယ်။ ခြေစွမ်းတည်ငြိမ်မှု ရှိခြင်းက စွမ်းဆောင်ရည်အပေါ် ကြီးကြီးမားမား သက်ရောက်ပါတယ်။ ဝက်စ်ဟမ်းဘက်ကလည်း လီဗာပူးကို အနိုင်ယူပြမယ် ကြွေးကြော်နေတာမို့ ပွဲကောင်း ဖြစ်လာဖို့ ရှိပါတယ်။  ",
"imgurl1":"https://lfcthadin.com/wp-content/uploads/2023/09/lfc-3-1-lask-678x381.jpg",
"imgurl2":"https://lfcthadin.com/wp-content/uploads/2023/09/lfc-3-1-lask-678x381.jpg",
"imgurl3":"no",
"video":"no"
 },

         {"ndate":"Sep  22 , 2023",
"htext":"ဒဏ်ရာ မစိုးရိမ်ရတဲ့ ဂရာဗင်ဘက်ချ်၊ ကလော့ပ်ရဲ့ နိုင်ပွဲ မှတ်တမ်း၊ ပထမပိုင်း ခြေစွမ်းကို မကျေနပ်ခဲ့ကြတဲ့ အသင်းသားများ၊ နံနက်ခင်း လီဗာပူး သတင်းတိုများ",
"btext1":" လက်စ်ပွဲမှာ ပွဲထွက် ၁၁ ဦးလုံးကို ပြောင်းလဲခဲ့တာက ကစားသမားတွေထံက သူတို့ ဘာလုပ်နိုင်တယ်ဆိုတာကို သက်သေပြတာမျိုးကို လိုချင်တာကြောင့်လို့ ယာဂင်က ဆိုပါတယ်။ ကွင်းလယ်လူသစ် ဂရာဗင်ဘက်ချ်ဟာ စိုးရိမ်ရတဲ့ အခြေအနေ မဟုတ်ဘဲ မနေ့ညကပွဲမှာ ကြွက်တက်တာကြောင့် ထွက်သွားရတာဖြစ်ပါတယ်။ ဘာ့ဆဲတစ်ဟာ ၆ လကြာ ဒဏ်ရာရနေရာကနေ ကလပ်အဆင့်မှာ ပထမဆုံး အကြိမ် ပွဲပြန်ထွက်မှုဖြစ်ပြီး ဒီလောက် ပြန်ကစားနိုင်ခဲ့တာကိုက သူ့ရဲ့ ကြံ့ခိုင်မှုပိုင်းအတွက် အကောင်းမြင်စရာ ဖြစ်ပါတယ်။ ဩစတြီးယားကလပ် လက်စ်အသင်းကို ၃-၁ ဖြင့် အနိုင်ရခဲ့တာကြောင့် ယာဂင်ကလော့ပ်ဟာ လီဗာပူးအသင်းနဲ့အတူ ဥရောပနိုင်ပွဲ ပွဲ ၅၀ ရခဲ့ပါပြီ။ ဒါဟာ လီဗာပူးအသင်းသမိုင်းမှာ အမြင့်ဆုံး ဥရောပနိုင်ပွဲ မှတ်တမ်းကို ရတဲ့ နည်းပြဖြစ်လာပါတယ်။",
"btext2":"ယူရိုပါလိဂ်ပြိုင်ပွဲမှာ လီဗာပူးက ချွန်ထွက် တောက်ပနေတာမျိုး လူတိုင်းက မြင်လိုပေမယ့် အဲ့လို ဖြစ်လာမှာ မဟုတ်ဘူးလို့ ကလော့ပ်က ဆိုပါတယ်။ သူကတော့ ဒီပြိုင်ပွဲကနေ အသင်းသားတွေကို အများကြီး သင်ယူခိုင်းဖွယ် ရှိပါတယ်။ လက်စ်ကို ရင်ဆိုင်တဲ့ ပထမပိုင်း ခြေစွမ်းအတွက် အသင်းသားတွေက သူတို့ဘာသာ မကျေမနပ်ဖြစ်ခဲ့ကြပြီး နည်းပြအဖွဲ့က ကောင်းတာတွေ မြင်ခဲ့ကြောင်းနဲ့ ဒုတိယပိုင်းရောက်ရင် အခိုက်အတန့်တွေကို ပိုကောင်းအောင် အလှည့်အပြောင်း လုပ်ရေး အာရုံစိုက်ဖို့ အားပေးခဲ့ပါတယ်။ မိုဆာလာဟာ လီဗာပူးအသင်းနဲ့အတူ ဥရောပသွင်းဂိုး ၄၂ ဂိုးရထားပြီး ဒါဟာ အာဆင်နယ်အတွက် အွန်နရီ သွင်းခဲ့တဲ့ ၄၂ ဂိုးနည်းတူ အင်္ဂလန်ကလပ် တစ်သင်းနဲ့ ဥရောပမှာ ဂိုးအများဆုံး သွင်းထားတဲ့ တိုက်စစ်သမား နေရာကို ရောက်လာစေပါတယ်။ တနင်္ဂနွေနေ့မှာ လီဗာပူးအသင်းဟာ ဝက်စ်ဟမ်းအသင်းနဲ့ ယှဉ်ပြိုင်ရမှာဖြစ်ကာ ထရန့်၊ သီယေဂိုတို့ကလွဲလို့ ဒဏ်ရာ ပြဿနာ မရှိပါဘူး။ ထရန့်ကလည်း အဆိုပါပွဲမှာ ပါဝင်နိုင်ဖွယ် ရှိပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/9212292023-678x381.jpg",
"imgurl2":"https://lfcthadin.com/wp-content/uploads/2023/09/9212292023-678x381.jpg",
"imgurl3":"no",
"video":"no"
 },

         {"ndate":"Sep  22 , 2023",
"htext":"ကလော့ပ်ရဲ့ လူစားလဲမှုတွေ ကောင်းခဲ့ပြီး၊ ယူရိုပါလိဂ်လို ပြိုင်ပွဲအတွက်က ကောင်းလွန်းနေတဲ့ ဆာလာ",
"btext1":"  ၂၀၂၃-၂၀၂၄ ဘောလုံးရာသီ ယူရိုပါလိဂ် အုပ်စုအဆင့် အဖွင့်ပွဲမှာတော့ လီဗာပူးအသင်းဟာ အဝေးကွင်း သွားရောက်ကစားပြီး ဩစတြီးယားကလပ် လက်စ်အသင်းကို ၃-၁ ဖြင့် အနိုင်ရခဲ့ပါတယ်။ ဝုဗ်အသင်း ပွဲထွက်လူစာရင်းကို ၁၁ ဦးလုံး ပြောင်းလဲခဲ့ကာ ဒီပွဲမှာတော့ ဘာ့ဆဲတစ်၊ ဗန်ဒုတ်၊ ကလယ်ဟာတို့ကို ပွဲကစားခွင့် လိုအပ်နေတဲ့ ကစားသမားတွေဖြင့် တွဲဘက်ပေးခဲ့ပါတယ်။ အန်ဒိုနဲ့ ဂရာဗင်ဘက်ချ်တို့ရဲ့ ခြေစွမ်းတွေကို စောင့်ကြည့်ဖို့ ဖြစ်လာခဲ့တယ်။ ပထမပိုင်းမှာတော့ တွဲဘက်အသစ်တွေဟာ တစ်ဦးနဲ့တစ်ဦး အကြောင်းမသိတာမို့ ဘောလုံးပေးတာတွေ ပြေးလမ်းတွက်ဆတာတွေ အတော်လေး မှားယွင်းခဲ့ပါတယ်။ ကာလရှည် ဒဏ်ရာက ပြန်သက်သာလာတဲ့ ဘာ့ဆဲတစ်နဲ့ ဘယ်ခြမ်းက ကိုစတက်တို့ အသင်းကစားကွက်ကို ကြွတက်လာအောင် မလုပ်ပေးနိုင်ခဲ့ပါဘူး။ ဦးဆောင်ဂိုး ပေးလိုက်တဲ့ အခိုက်အတန့် တစ်ခုကလွဲရင် လီဗာပူးအသင်း အမှား သိပ်မရှိလှဘဲ တကယ်တမ်း မကောင်းတာက ဘောလုံးပိုင်ဆိုင်ချိန်နဲ့ တိုက်စစ်ပိုင်းအတွက် ပူးပေါင်း ဆောင်ရွက်ချိန်တွေမှာ ဖြစ်ပါတယ်။ ဒါဝင်ရဲ့ အပိုင်တိုက်ချက် ကာကွယ်ခံလိုက်ရတာက နှမျောဖို့ကောင်းပါတယ်။",
"btext2":"ဒုတိယပိုင်းမှာတော့ ကစားဟန်က တော်တော်လေး တက်လာခဲ့ပါတယ်။ လူစားလဲမှုတွေ မတိုင်ခင်မှာတင် ခြေပဂိုးရခဲ့တာဖြစ်ပြီး ဆိုဘိုစလိုင်၊ မက်ကယ်လစ္စတာတို့ ဝင်လာချိန်မှာ အသင်းရဲ့ ဖောက်ချက်တွေက တော်တော်လှပါတယ်။ ဂရာဗင်ဘက်ချ်ရဲ့ ပေးချက်ကနေ ဒီယက်ဇ် ပိတ်သွင်းခဲ့တာပါ။ ဒါပေမယ့် ကံဆိုးလှတဲ့ လီဗာပူးပရိသတ်တွေက ဂရာဗင်ဘက်ချ်၊ ဆိုဘိုနဲ့ မာကာ တွဲလုံးကို အေးဆေး မကြည့်ရပါဘူး။ ကောင်တာတိုက်ရင်း ဂရာဗင်ဘက်ချ် ဒဏ်ရာရသွားလို့ ဆာလာနဲ့ လူစားလဲပြီး ဟာဗေးက ကွင်းလယ်ကို ဆင်းကစားပါတယ်။ ဆာလာရဲ့ ခြေစွမ်းကတော့ ယူရိုပါလိဂ်လို အဆင့်နဲ့ တကယ်ကို မတန်ပါဘူး။ သူ လုပ်ရင် လုပ်သလိုဖြစ်နေပြီး သူ့ရဲ့ တစ်ကိုယ်တော် ပုံစံ ဧရိယာထဲ တိုးဝင်မှုကနေ တတိယဂိုး ရခဲ့ပါတယ်။ ဒီပွဲကတော့ အပ်နဲ့ထွင်းရမယ့်ပွဲကို အပ်နဲ့ထွင်းခဲ့တယ်လို့ပဲ ပြောရမှာဖြစ်ပြီး ကလော့ပ်ရဲ့ လူထုတ်ပုံနဲ့ လူစားလဲမှုတွေဟာ နှစ်သက်ဖို့ ကောင်းခဲ့တယ်၊ ချိန်သားကိုက်တွေ ဖြစ်ခဲ့တယ်လို့ ဆိုရပါမယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/1202292023-678x381.jpg",
"imgurl2":"https://lfcthadin.com/wp-content/uploads/2023/09/1202292023-678x381.jpg",
"imgurl3":"no",
"video":"no"
 },

         {"ndate":"Sep  21 , 2023",
"htext":"ဆိုဘိုစလိုင်ကို ချစ်ခင်ဖွယ် စိန်ခေါ်လိုက်တဲ့ မက်ကယ်လစ္စတာ",
"btext1":"လီဗာပူးအသင်းဟာ ၂၀၂၃-၂၀၂၄ ဘောလုံးရာသီ ကလပ်ရဲ့ လူကြိုက် အများဆုံး ဂျာစီ နံပါတ်တွေကို ထုတ်ပြန်ခဲ့ရာမှာ ဒီနွေမှာ ခေါ်ယူထားတဲ့ ကစားသမားသစ် ၂ ဦးလည်း ပါဝင်လာခဲ့ပါတယ်။ ရာသီကြိုမှာတည်းက ပရိသတ်ကြိုက် ကစားသမားတွေ ဖြစ်လာခဲ့တဲ့ မက်ကယ်လစ္စတာနဲ့ ဆိုဘိုစလိုင်တို့ဟာ ကွင်းလယ်တန်း အသစ်မှာ ခပ်မြန်မြန်ပဲ အသားကျလာနေတယ်။ သူတို့နှစ်ဦးရဲ့ မတူညီတဲ့ ကစားဟန်ကြောင့်လည်း ကိုယ်စီ ပရိသတ်တွေ ရနေကြပါတယ်။ ကမ္ဘာ့ဖလားချန်ပီယံ မက်ကယ်လစ္စတာက ကလပ်ရဲ့ တတိယမြောက် လူကြိုက် အများဆုံး ဂျာစီ ပိုင်ရှင် ဖြစ်လာပြီး ဆိုဘိုစလိုင်ကတော့ ဆာလာကိုတောင် ကျော်ဖြတ်ကာ ပရိသတ်တွေ ရွေးချယ်မှု အများဆုံး ဂျာစီပိုင်ရှင် ဖြစ်လာနေပါတယ်။ မက်ကယ်လစ္စတာက သူ့ရဲ့ အင်စတာဂရမ် အကောင့်ကနေပဲ ” အားပေးကြတဲ့ ပရိသတ်တွေ အားလုံးကို ကျေးဇူးတင်ပါတယ် ” ဆိုတဲ့ စာသားကို လီဗာပူးအသင်းရဲ့ တတိယ ဂျာစီ ရောင်းအကောင်းဆုံး နံပါတ် ပိုင်ရှင်ဆိုတဲ့ ပုံနဲ့ ပူးတွဲပြီး ဖော်ပြခဲ့တယ်။  ",
"btext2":" သူကပဲ ” ငါတို့ မင်းကို အမှီလိုက်မှာနော် ဆိုဘိုစလိုင် ” လို့ အသင်းဖော်ကို စနောက်ခဲ့ပြီး ဆိုဘိုကလည်း ” ဘယ်တော့မှမရဘူး ” လို့ တုန့်ပြန်ခဲ့ပါတယ်။ လိုက်ဇစ်ကနေ ပေါင် သန်း ၆၀ အကုန်အကျခံ ခေါ်ယူခဲ့တဲ့ ဆိုဘိုစလိုင်ဟာ လီဗာပူးမှာ ကျောနံပါတ် ၈ ကို ဝတ်ဆင်ခွင့်ရနေတာပါ။ သူဟာ ယာဂင်ကလော့ပ် လက်ထက် အကောင်းဆုံး ခေါ်ယူမှုထဲ ပါဝင်မယ့်သူလို့ မှတ်ချက်တွေရနေပြီး လီဗာပူးအဝတ်လဲခန်းမှာပါ မြန်မြန်ဆန်ဆန်ပဲ ဩဇာကြီးမားလာနေသူ ဖြစ်ပါတယ်။ ကလော့ပ်က ‘Liverpool 2.0’ လို့ တင်စားထားတဲ့ ပြန်လည် တည်ဆောက်မှုမှာ သူတို့နှစ်ဦးက ထောက်တိုက်တွေဖြစ်လာဖို့ ရှိနေပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/maca-szobo-new-678x381.jpg",
"imgurl2":"https://lfcthadin.com/wp-content/uploads/2023/09/maca-szobo-never-1024x683.jpg",
"imgurl3":"https://lfcthadin.com/wp-content/uploads/2023/09/maca-szobo-never-1024x683.jpg",
"video":"no"
 },

         {"ndate":"Sep  21 , 2023",
"htext":"ယူရိုပါလိဂ်မှာ လူငယ်တွေကို နေရာပေးမလား မေးမြန်းမှုကို ပြတ်ပြတ်သားသား တုန့်ပြန်တဲ့ ယာဂင်",
"btext1":"ယူရိုပါလိဂ် အုပ်စုအဆင့် အဖွင့်ပွဲအဖြစ် လက်စ်အသင်းနဲ့ ယှဉ်ပြိုင်ရမယ့်ပွဲကြိုမှာ နည်းပြကလော့ပ်က ဒီပြိုင်ပွဲဟာ လူငယ်တွေ အရန်တွေကို နေရာပေးဖို့ စီစဉ်ထားတဲ့ ပွဲမျိုး မဟုတ်ဘူးလို့ ထုတ်ပြောခဲ့ပါတယ်။ အုပ်စုအဆင့်ပွဲမှာ ကလယ်ဟာကို ပွဲထုတ်မယ်လို့ သိထားရတာနဲ့အတူ ဗန်ဒုတ်လို လူငယ်ကြယ်ပွင့်နဲ့ ပွဲကစားခွင့် မရသေးတဲ့ အရန်လူတွေကို ဦးစားပေးမလား မေးခွန်းထုတ်ခံရတာပါ။ ကလော့ပ်ကတော့ နိုင်အောင်ကန်ဖို့ ရောက်လာတာပါလို့ ပြတ်ပြတ်သားသား ပြောခဲ့ပါတယ်။ “ ပွဲကြိုမှာ လူစာရင်းနဲ့ ပတ်သက်လို့ ဘာ သတင်းအချက်အလက်မှ ကျနော် ပေးမှာ မဟုတ်ပါဘူး။ မင်းတို့ သိချင်ရင် ပွဲကစားချိန်ထိ စောင့်ကြည့်ကြပါ၊ လူစာရင်းကို ကြည့်ပြီး ကျေနပ်နပ် မကျေနပ်နပ် လက်ခံလိုက်ကြပါ။ ကျနော်တို့ ယှဉ်ပြိုင်ပါမယ်။ ကျနော်တို့က ဒီပြိုင်ပွဲကို ယှဉ်ပြိုင်ဖို့ ရောက်လာတာပါ၊ အခွင့်အရေးတွေ ပေးဖို့ မဟုတ်ပါဘူး။ ဒီပြိုင်ပွဲက ဘယ်သူ ဘယ်သူအတွက်ရယ်မှ မဟုတ်ဘူး။ ကျနော်တို့ ယူရိုပါလိဂ်ကို တိုက်ခိုက်ချင်ပါတယ်။ ",
"btext2":" ကျနော်တို့ ဒီကို ဘောလုံးကစားဖို့ ရောက်လာတာဖြစ်လို့ အလေးအနက် ကစားသွားမှာပါ။ ဘဝင်မြင့်နေတာမျိုး မဟုတ်ပေမယ့် ကျနော်တို့ ယှဉ်ပြိုင်ချင်တယ်၊ ဒီပွဲကို အနိုင်ရချင်တယ် ” လို့ ဆိုခဲ့တာ ဖြစ်ပါတယ်။ ယာဂင်ကလော့ပ်ဟာ ဒီရာသီ ပွဲထွက်လူစာရင်းနဲ့ ပတ်သက်လာရင် ဆုံးဖြတ်ချက်တွေဟာ အညှာအတာ ကင်းပြီး စွမ်းဆောင်ရည် မကောင်းရင် ကွင်းထဲကနေ ထုတ်ပယ်ဖို့ ဝန်မလေးဘူးဆိုတာ ပြသနေတာပါ။ ယူရိုပါလိဂ်ပွဲမှာ ပရိသတ်ကြိုက် လူစာရင်းမျိုး ထုတ်ရေးထက် ပြိုင်ဆိုင်နိုင်တဲ့ လူစာရင်းတစ်ခုကို ရွေးချယ်မယ်လို့ နားလည်ရတာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/09/klopp-euro-open--678x381.jpg",
"imgurl2":"https://lfcthadin.com/wp-content/uploads/2023/09/klopp-euro-open--678x381.jpg",
"imgurl3":"no",
"video":"no"
 },

         {"ndate":"Sep  21 , 2023",
"htext":"ဝက်စ်ဟမ်းပွဲမှာ ပါဝင်နိုင်မယ့် ထရန့်၊ ယူရိုပါလိဂ်ကို စိန်ခေါ်လိုတဲ့ ယာဂင်၊ ၅-၀ ရှုံးခဲ့တာ ဖွင့်တိုက်လို့ဖြစ်ကြောင်း ဆိုရှား ပြောခြင်းနဲ့ နံနက်ခင်း လီဗာပူး သတင်းများ",
"btext1":" လီဗာပူးအသင်းဟာ ဒီနေ့ည ယူရိုပါလိဂ် ပွဲအပြီး ဝက်စ်ဟမ်း၊ တော်တင်ဟမ်၊ ဘရိုက်တို့ကို ပရီးမီးယားလိဂ် ပွဲစဉ်တွေအဖြစ် ဆက်တိုက် ယှဉ်ပြိုင်ရမှာ ဖြစ်ပါတယ်။ ကြားထဲမှာတော့ လက်စတာနဲ့ ကာရာဘောင်း၊ ယူနီယံစိန့်နဲ့ ယူရိုပါလိဂ်ပွဲတွေ ရှိပါမယ်။ လန့်စ်အသင်းနဲ့ ယူရိုပါလိဂ်ပွဲကို ပွဲထွက် ဂိုးသမားအဖြစ် ကလယ်ဟာ တာဝန်ယူမယ်လို့ သတင်းတွေ ကျယ်ပြန့်စွာ ထွက်ပေါ်လာပါတယ်။ ဗန်ဒုတ်ကို ဒီညပွဲမှာ ပွဲထုတ်မလား မေးခွန်းကို ပြန်ဖြေပေးဖို့ ကလော့ပ်က ငြင်းဆန်ခဲ့ပြီး ဒီရာသီမှာ ယူရိုပါလိဂ်ကို ယှဉ်ပြိုင် တိုက်ခိုက်လိုပြီး လူငယ်တွေကို နေရာပေးတဲ့ ပြိုင်ပွဲအဖြစ် သုံးမှာ မဟုတ်ဘူးလို့ တုန့်ပြန်ပါတယ်။ ယူရိုပါလိဂ်ပွဲမှာ ထရန့် ပါနိုင်ဖို့ ၅၀-၅၀ အခြေအနေဖြစ်ပြီး သူ့ဟာ ဝက်စ်ဟမ်းပွဲမှာ ပွဲထွက်လူစာရင်းက ပြန်ပါဖို့ အခွင့်အရေး များပါတယ်။",
"btext2":" ဗန်ဒိုက်က ဝုဗ်ပွဲအတွင်း သူ့နေရာကနေ ပွဲထွက်ခဲ့တဲ့ ကွမ်းဆက်ရဲ့ စွမ်းဆောင်ရည်ကို ထုတ်ဖော် ချီးကျူးခဲ့ပါတယ်။ ပွဲကစားခွင့်တွေ ပိုရလာပြီး ပိုကောင်းလာနိုင်တယ်လို့ မှတ်ချက်ပေးပါတယ်။ လီဗာပူးအသင်းနဲ့ ထရန့်ကြား စာချုပ်သစ်ကိစ္စဟာ တိုးတက်မှုရှိတယ်လို့ အသံထွက်လာပါတယ်။ ဒီရာသီ လီဗာပူးရဲ့ ဦးစားပေး ကိစ္စ တစ်ခုကတော့ ထရန့်ကို ကာလရှည် စာချုပ်သစ်ပေးရေး ဖြစ်ပါတယ်။ မာတစ်ဟာ လီဗာပူးအသင်းမှာပဲ သူ့ရဲ့ ကစားသမားဘဝကို အဆုံးသတ်လိုကြောင်း ပြောဆိုပါတယ်။ မာတစ်ဟာ လီဗာပူးအသင်းနဲ့ ဒီနွေအထိပဲ စာချုပ်ရှိထားတာ ဖြစ်ပါတယ်။ အိုးထရတ်ဖိုဒ့်မှာ လီဗာပူးကို ၅-၀ ဖြင့် အရေးနိမ့်တာက သူ့ရဲ့ ယူနိုက်တက် နည်းပြဘဝ အနိမ့်ဆုံး ကာလဖြစ်ပြီး တိုက်စစ်ဖွင့်ကစားဖို့အစား ခံစစ်ပိတ် ကစားခဲ့သင့်တာလို့ ဆိုးရှားက ထုတ်ပြောသွားပါတယ်။",
"btext3": "   ယူနိုက်တက်နည်းပြဟောင်း ဆိုးရှားက သူ့ကို ဒုက္ခအပေးဆုံး ပြိုင်ဘက် ကစားသမားက ဘော်ဘီ ဖာမင်နိုဖြစ်တယ်လို့ ဝန်ခံလိုက်ပါတယ်။ အပြောင်းအရွှေ့ သတင်းအချို့ကတော့ လီဗာပူးအသင်းဟာ ဂျပန်အစွန်သမား ဇူကာဝါယာကို စောင့်ကြည့်နေတယ်လို့ ဆိုပါတယ်။   ",
"imgurl1":"https://lfcthadin.com/wp-content/uploads/2023/09/10332192023-678x381.jpg",
"imgurl2":"https://lfcthadin.com/wp-content/uploads/2023/09/10332192023-678x381.jpg",
"imgurl3":"no",
"video":"no"
 },

         {"ndate":"Sep  20 , 2023",
"htext":"ကလယ်ဟာ၊ ဂရာဗင်ဘက်ချ်၊ အန်ဒိုတို့ ပါဝင်ဖွယ်ရှိတဲ့ လက်စ်နဲ့ ယူရိုပါလိဂ်ပွဲအတွက် ပွဲထွက် လူစာရင်း",
"btext1":"လီဗာပူးအသင်းဟာ မနက်ဖြန်မှာတော့ ယူရိုပါလိဂ် အုပ်စုအဆင့် အဖွင့်ပွဲအဖြစ် ဩစတြီးယားကလပ် လက်စ်အသင်းနဲ့ ယှဉ်ပြိုင်ရပါမယ်။ ထရန့် တစ်ဦးချင်း လေ့ကျင့်ရေးတွေ စတင်နေပါပြီ။ သီယေဂို လေ့ကျင့်ရေး မဆင်းနိုင်သေးပါဘူး။ အတ်ဒရီယန် အသင်းလိုက် လေ့ကျင့်ရေး ပါပေမယ့် သူ့ကို ဥရောပ လူစာရင်းထဲ မထည့်ထားပါဘူး။ ဒီပွဲမှာတော့ နည်းပြကလော့ပ်ဟာ ပွဲကစားခွင့် လိုအပ်နေသူတွေနဲ့ အဓိက ကစားသမားတွေကို တွဲသုံးလာမယ် မျှော်လင့်ရပါတယ်။ ယူရိုပါလိဂ်ပွဲဟာ ဥရောပ ပွဲစဉ်ဆိုပေမယ့် လီဗာပူးရဲ့ ဦးစားပေးက ပရီးမီးယားလိဂ် ဖြစ်လာဖို့ရှိနေပြီး အခုချိန်ထိ ပွဲမကစားရသေးတဲ့ စီနီယာတွေ ရှိနေသေးတာပါ။ ",
"btext2":"ဂိုးသမား နေရာမှာ အယ်လီဆန်ကို အနားပေးပြီး ကလယ်ဟာကို ပွဲထုတ်ဖွယ် ရှိပါတယ်။ ကလယ်ဟာကို ဒီရာသီ ဖလားပွဲတွေအတွင်း နေရာပေးရာမှာ ယူရိုပါလိဂ် အုပ်စုအဆင့် ပွဲစဉ်တွေလည်း ပါဝင်လာဖွယ် ရှိနေတာပါ။ ခံစစ်မှာတော့ ဗန်ဒိုက် ပွဲထွက်လူစာရင်းက ပြန်ပါလာပြီး အီဘူးနဲ့ တွဲဘက်မှာပါ။ ညာအစွန်မှာ ဂိုးမက်စ် နေရာဆက်ရဖို့ ရှိကာ ဘယ်ခြမ်းမှာတော့ ရိုဘိုကို အနားပေးပြီး ကိုစတက်ကို ကစားခွင့်ပေးဖွယ် ရှိပါတယ်။ ကွင်းလယ်မှာတော့ အန်ဒို၊ ဂရာဗင်ဘက်ချ်တို့ကို မက်ကယ်လစ္စတာဖြင့် တွဲဘက်ပေးကာ တိုက်စစ်က ဒီယက်စ်၊ ဒါဝင်၊ ဆာလာတို့ ဖြစ်လာဖွယ် ရှိပါတယ်။ ဒီပွဲမှာ မထင်မှတ်ဘဲ စိတ်ဝင်စားဖွယ် ဖြစ်လာနိုင်တာက ဆာလာဘက်ခြမ်းဖြစ်ပြီး လူငယ် စတား ဗန်ဒုတ်ကို ပွဲထုတ်တာလည်း ဖြစ်လာနိုင်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/euro-per-league--678x381.jpg",
"imgurl2":"https://lfcthadin.com/wp-content/uploads/2023/09/20432092023--1024x665.jpg",
"imgurl3":"no",
"video":"no"
 },

         {"ndate":"Sep  20 , 2023",
"htext":"ယူနိုက်တက် မန်နေဂျာဘဝ ဖာမင်နိုပေးတဲ့ ဒုက္ခတွေအကြောင်း အိုလီဂန်နာ ဆိုးရှား ရင်ဖွင့်",
"btext1":" အိုလီဂန်နာဆိုးရှားက သူ့ရဲ့ ယူနိုက်တက် နည်းပြဘဝမှာ လီဗာပူး ကစားသမားက ဒုက္ခအပေးဆုံးပါပဲလို့ The Athletic နဲ့ အင်တာဗျူးမှာ ထုတ်ပြောခဲ့ပါတယ်။ ၁၉၉၉ ခုနှစ် မန်ယူနိုက်တက်တို့ ဖလား ၃ လုံးအောင်မြင်တဲ့ ဘောလုံးရာသီမှာ အဓိကကျခဲ့တဲ့ ဆိုးရှားဟာ မော်ရင်ညို နေရာ ယာယီနည်းပြအဖြစ် ဆက်ခံခဲ့ပြီး နောက်ပိုင်းမှာ အမြဲတမ်း နည်းပြဖြစ်လာခဲ့သူပါ။ သူ့လက်ထက်မှာ လီဗာပူးကို ဂိုးပြတ်တွေ မကြာခဏ အရေးနိမ့်ခဲ့တာ ဖြစ်ပါတယ်။ ဆိုးရှားက ပြောရာမှာ ‘ ကျနော်ရဲ့ နောက်ဆုံး ဘောလုံးရာသီတုန်းက လီဗာပူးကို အိမ်ကွင်းမှာ ရင်ဆိုင်ကစားချိန် စီးတီးထံသွားပြီး အနိုင်ယူခဲ့တုန်းကလိုပဲ ကစားသမားတွေ ဒီပွဲအတွက် အသင့်ရှိနေမယ်လို့ ကျနော် ခံစားမိခဲ့တယ်။ ခံစစ်ကို အထိုင်ချပြီး ကောင်တာ ကစားခဲ့ရာမှာကို ဖွင့်ကစားခဲ့မိတယ်။ ",
"btext2":"ကျနော်တို့ ၅-၀ ရလဒ်နဲ့ ရှုံးသွားပါတယ်။ အခြေအနေက ၅၀-၅၀ ပါ။ ပထမပိုင်းမှာ ၄-၀ နဲ့ အရေးနိမ့်နေတာတောင် ဘောလုံးပိုင်ဆိုင်မှုကော အခွင့်အရေးပိုင်းမှာပါ သိပ်မကွာပါဘူး။ ကျနော်ရဲ့ ယူနိုက်တက် နည်းပြဘဝ အနိမ့်ကျဆုံး အချိန်ဖြစ်ခဲ့တယ်။ မန်နေဂျာဘဝမှာ ရော်ဘတ်တို ဖာမင်နိုက ကျနော်ကို ဒုက္ခအပေးဆုံး ပြိုင်ဘက် ကစားသမားပါပဲ။ အိမ်ကွင်းမှာ စပါးကို ၆-၁ နဲ့ အရေးနိမ့်ခဲ့သေးပေမယ့် အဲ့တာက တစ်ယောက်ထုတ်ခံရလို့ပါ ‘ လို့ ဆိုခဲ့ပါတယ်။ အဆိုပါ ဘောလုံးရာသီ ပထမအကျော့မှာ လီဗာပူးက မန်ယူနိုက်တက်ကို ၄-၂ ဖြင့် အနိုင်ရခဲ့ပြီး ဖာမင်နိုက ၂ ဂိုး သွင်းယူခဲ့တာပါ။ အန်ဖီးကွင်းမှာ ယူနိုက်တက်ကို ၅-၀ ဖြင့် အနိုင်ရတဲ့ပွဲမှာ ဖာမင်နိုက ခြေစွမ်းပြခဲ့ပေမယ့် ဂိုးတော့ သွင်းနိုင်ခဲ့ခြင်း မရှိပါဘူး။ ယာဂင်ကလော့ပ်က ပြိုင်ဘက်ကို အရှက်ခွဲလိုခြင်း မရှိတာမို့ ပွဲထိန်းခဲ့တယ်လို့ ထိုစဉ်က ထုတ်ပြောခဲ့ပြီး ဆိုးရှားနောက် ယူနိုက်တက် နည်းပြနေရာ ဆက်ခံသူဖြစ်လာတဲ့ တန်ဟက်ကိုတော့ အန်ဖီးကွင်းမှာ ၇-၀ ဖြင့် အနိုင်ယူခဲ့တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/ole-lfc-2023-678x381.jpg",
"imgurl2":"https://lfcthadin.com/wp-content/uploads/2023/09/united-0-5-liverpool--1024x576.jpg",
"imgurl3":"no",
"video":"no"
 },

         {"ndate":"Sep  20 , 2023",
"htext":"ဆောင်းပါး | ၇ ရာသီ ကျိန်စာဆိုးကာလ လွန်ပြီးနောက် ရက်စက်သူ အညှာအတာကင်းသူ အဖြစ် ပြောင်းလဲလာတဲ့ ယာဂင်",
"btext1":" လီဗာပူးအသင်းဟာ ဒီနွေမှာ စီနီယာ အသင်းသား ၆ ဦးကို လက်လွတ်ခဲ့ပြီး လူသစ် ၄ ဦးဖြင့် အစားထိုးခဲ့ပေမယ့် အင်အားနည်းပါးမသွားဘဲ ပိုမိုတောင့်တင်းတဲ့ အခြေအနေကို တိုးတက် ရောက်ရှိလာခဲ့ပါတယ်။ ယာဂင်ကလော့ပ်ဟာ ဒီနွေမှာ စျေးအကြီးဆုံး လက်မှတ်ထိုးမှုအဖြစ် လိုက်ဇစ်အသင်းမှ အသက် ၂၂ နှစ်အရွယ် ဆိုဘိုစလိုင်ကို ပေါင် သန်း ၆၀ ပေးပြီး ခေါ်ယူခဲ့တာပါ။ လီဗာပူးအသင်း ခေါ်ယူခဲ့တဲ့ လူငယ် ကွင်းလယ်တွေထဲ သူလောက် မြန်မြန် ဩဇာကြီးမားလာတာ ဇာဗီအလွန်ဆိုပဲ ရှိဖူးပါတယ်။ မနှစ်ကရာသီမှာ ဒီယက်စ်၊ ဒါဝင်၊ ဂက်ပိုတို့ဖြင့် တိုက်စစ်ကို အင်အားဖြည့်ခဲ့စဉ် ကလော့ပ်က ‘အပြောင်းအလဲကာလ’ လို့ သုံးနှုန်းခဲ့ပါတယ်။ ဒီနွေမှာတော့ ‘လီဗာပူး ပြန်လည်အားဖြည့်ခြင်း’ လို့ ညွှန်းဆိုကာ ကွင်းလယ်လူသစ် ၄ ဦး ခေါ်ယူပြီး ဒုတိယ အဆင့် သွေးသစ်လောင်ခြင်း ဖြစ်လာခဲ့ပါတယ်။",
"btext2":"တူညီတဲ့ နေရာမှာ တူညီတဲ့ အုပ်ချပ်တွေဖြင့် အသုံးပြုပြီး ပြန်လည် တည်ဆောက်ခြင်းမျိုး လုပ်ဖို့ နည်းပြကလော့ပ်က စိတ်မဝင်စားပါဘူး။ ကလော့ပ်က လီဗာပူးအသင်းမှာ သူမပိုင်ဆိုင်ဖူးတဲ့ သီခြား လူစာရင်း တစ်ခု၊ နည်းစနစ်ပိုင်း တစ်ခုဖြင့် ပြန်လည် တည်ဆောက်မှုကို စတင်လာခဲ့တာ ဖြစ်ပါတယ်။ “ အပြောင်းအလဲ အနည်းငယ်ကို ကျနော်တို့ လုပ်ခဲ့တယ်၊ လူသစ်တွေ ခေါ်ယူလာခဲ့တယ်။ ကျနော်ကတော့ ဒီနှစ်က ကိုယ့်ရဲ့ လီဗာပူးနည်းပြဘဝ ၈ နှစ်မြောက် မဟုတ်ဘဲ အသင်းသစ်နဲ့အတူ ပထမဆုံး ကိုယ်တွယ်ရသလို သဘောထားမျိုးနဲ့ ကိစ္စတိုင်းကို ချဉ်းကပ်ပါတယ်။ ကျနော်တို့ အပြောင်းအလဲတွေ အများကြီး လုပ်ထားခဲ့တယ်၊ လူသစ်တွေ ခေါ်ယူထားတယ်။ ကျနော်တို့ အသင်းသစ်ပဲ ဖြစ်ချင်တယ်၊ ပုံစံတူ အသင်း တစ်သင်းကို ပြန်အစားထိုးတာမျိုး မလုပ်ချင်ဘူး။ ဒီနှစ်အသင်းဟာ လွန်ခဲ့တဲ့ ၈ နှစ်က အသင်းကောင်းတွေ လွှမ်းမိုးခြင်း မခံရတဲ့ အသင်းသစ်ပါ ” လို့ ကလော့ပ်က ပြောပြခဲ့ပါတယ်။ မနှစ်ကရာသီ လီဗာပူးကျရှုံးချိန် ကလော့ပ်ရဲ့ ၇ ရာသီ ကျိန်စာကို အင်္ဂလန်နဲ့ ဂျာမနီက သတင်းဌာနတိုင်း ဖွခဲ့ကြတယ်။ ဇာတ်လမ်းသစ်တွေကို မျှော်နေတဲ့ အင်္ဂလန် ဘောလုံးအသိုင်းအဝိုင်းက လီဗာပူးနဲ့ ကလော့ပ်တို့ ပြီးသွားပြီ ပြန်ခေါင်းမထောင်နိုင်တော့ဘူးလို့ ဖယ်ထုတ်ခဲ့ကြတယ်။ ဒဏ်ရာ ပြဿနာ၊ လူသစ်တွေ အထိုင်မကျခြင်းတွေကြောင့် မီလ်နာ၊ ဟန်ဒါဆန်တို့ကို နေရာပေးချိန် လူတိုင်းက ကလော့ပ်ဟာ သူ့ရဲ့ ကစားသမားတွေကို သံဃောဇဉ် ကြီးလွန်းတယ်လို့ ဝေဖန်ခဲ့ကြတယ်။ ဒီဝေဖန်ချက်ဟာ ကလော့ပ်ရဲ့ မာန၊ လီဗာပူးကို အောင်မြင်စေလိုတဲ့ သူ့ရဲ့ စိတ်ဆန္ဒတွေအပေါ် သက်ရောက်မှု ရှိခဲ့ဟန် တူပါတယ်။ အခုဆို ကလော့ပ်က သူလုပ်ချင်တာတွေကို လုပ်နေပြီး စနစ်သစ် ပြောင်းကစားတယ်၊ ထွက်ချင်တဲ့ ကစားသမားတိုင်းအတွက် လမ်းဖွင့်ပေးခဲ့တယ်။ အသင်းရဲ့ ဘယ်ကစားသမားမှ ပွဲထွက်ခွင့် အာမခံချက် မရတော့ပါဘူး။ ",
"btext3": "   နည်းပြကလော့ပ်ဟာ ဒီနွေ ရှင်းထုတ်မှုတွေမှာ အတော်လေး ပြတ်သားခဲ့ပါတယ်။ သူဟာ အညှာအတာကင်းပြီး ရက်စက်ခဲ့တယ်လို့ ဆိုနိုင်တယ်။ ဖာဘင်ညိုကို မတားဆီးခဲ့ဘူး၊ နည်းနည်းလေး တားခဲ့ရင်ကို ဆက်နေမယ့် ဟန်ဒါဆန်ကိုလည်း ကလော့ပ်က သံဃောဇဉ် ဖြတ်ခဲ့တယ်။ ကာဗာရိုကိုလည်း ဆန္ဒအတိုင်း အငှားထွက်ခွင့် ပေးခဲ့တယ်။ မက်ကယ်လစ္စတာနဲ့ ဆိုဘိုစလိုင်ကို ရအပြီးမှာ နည်းပြအဖွဲ့က ဝါရင့် ကွင်းလယ်လူနဲ့ လူငယ် ကွင်းလယ်လူ လူသစ် နှစ်ဦး ထပ်ခေါ်ယူပေးဖို့ ကလပ်ကို တောင်းဆိုခဲ့တယ်။ ဒီကြားထဲ ကိုင်ဆီဒို၊ လာဗီယာတို့လို အရှက်ရစရာ အပြောင်းအရွှေ့ လှုပ်ရှားမှုတွေ ရှိခဲ့ပေမယ့် လိုချင်တဲ့ လူသစ်တွေရရေး ဂျူလီယန်ဝတ်ကိုပါ ပြန်ခေါ်ပြီး အန်ဒိုနဲ့ ဂရာဗင်ဘက်ချ်ကို လက်မှတ်ထိုးနိုင်ရေး ကူညီစေခဲ့တယ်။ ကလော့ပ်ရဲ့ ပြတ်သားမှုကို ရာသီအဖွင့်ပွဲဖြစ်တဲ့ ချယ်ဆီးပွဲမှာတင် မြင်ခဲ့ရပြီး ဆာလာ နေရာ ဗန်ဒုတ်ကို အစားထိုးခဲ့တယ်။ အီဂျစ်သားရဲ့ ပေါက်ကွဲမှုကို တုန်လှုပ်ခြင်းမရှိ ရင်ဆိုင်ခဲ့တယ်။ ကလပ်သမိုင်းမှာ စျေးအကြီးဆုံး တိုက်စစ်သမားကို ပွဲထွက်ကနေ ဖယ်ထုတ်ထားပြီး တည်ငြိမ်တဲ့ ရလဒ်အတွက်ပဲ ဦးစားပေးခဲ့တယ်။ ဝုဗ်ပွဲမှာ မက်ကယ်လစ္စတာကို ပွဲထွက်က သုံးခဲ့ပေမယ့် အဆင်မပြေဘူး ယူဆချိန် ဒုတိယပိုင်းအစမှာတင် ဒီယက်စ်ဖြင့် လူစားလဲခဲ့ပါတယ်။ ဒါဟာ ၂၀၁၇ တုန်းက လိုဗရန်ကို ပွဲအစ ၃၁ မိနစ်မှာတင် လူစားလဲပြီးနောက်ပိုင်း ကစားသမား တစ်ဦးကို အခွင့်အရေး အနည်းဆုံး ပေးတာမျိုးပါ။ ကလော့ပ်ရဲ့ လူစားလဲမှုတွေဟာ လီဗာပူးအသင်း ရလဒ်ကောင်းအတွက် တိုက်ရိုက် သက်ရောက်မှု ရှိလာတာကို မြင်နေရပါတယ်။ ကလော့ပ်ကတော့ “ ကျနော်တို့ Liverpool 2.0 ကို တည်ဆောက်နေပါတယ်။ အချိန် ဘယ်လောက်ယူရမယ် ဆိုတာတွေကို မကြည့်ဘဲ ကျနော်တို့ နောက်ထပ် တစ်ကြိမ် ပြန်ပြီး တိုက်ခိုက်လိုတယ်၊ ကျနော်က လီဗာပူး သစ္စာခံတစ်ယောက်ပါ၊ ကျနော် နှလုံးသားကို လီဗာပူးအသင်းထံ အပ်နှင်းထားတာပါ ” လို့ ဆိုလာခဲ့တယ်။ ရာသီကုန်မှာ လီဗာပူးအသင်း ဘယ်အဆင့်မှာ ရှိမနေမလဲ မှန်းဆဖို့ရာ အခုက အရမ်း စောလွန်းနေပါတယ်။ သို့ပေမယ့် ယာဂင်ကလော့ပ်ရဲ့ အညှာအတာကင်းစွာ ကိုင်တွယ်မှုတွေက လီဗာပူးအသင်းကို တဖန်ပြန် နိုးကြားလာစေပြီး ရလဒ်ကောင်းတွေရဖို့ သက်ရောက်မှု ရှိလာစေပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/17532092023-678x381.jpg",
"imgurl2":"https://lfcthadin.com/wp-content/uploads/2023/09/klopp-4-news-players-1024x576.jpg",
"imgurl3":"https://lfcthadin.com/wp-content/uploads/2023/07/fab-hemdo-32-germ-1024x576.jpg",
"video":"no"
 },

         {"ndate":"Sep  20 , 2023",
"htext":"အားလုံးကို ပြန်တိုက်ခိုက်ဖို့ Liverpool 2.0 တည်ဆောက်နေချိန် အန်ဖီးကို မစွန့်ခွာဘူးလို့ ယာဂင် ကတိပေး",
"btext1":"ဂျာမာန်သတင်းဌာန RTL နဲ့ တွေ့ဆုံမှုမှာ ယာဂင်ကလော့ပ်က ဂျာမနီ လက်ရွေးစင် အသင်းကို နည်းပြဖို့ ငြင်းဆန်ပြီး လီဗာပူးအသင်းမှာ ဘာကြောင့် ဆက်နေသလဲ ဆိုတာကို ရှင်းပြခဲ့ပါတယ်။ ကလော့ပ်ဟာ လီဗာပူးအသင်းနဲ့အတူ ပရီးမီးယားလိဂ်၊ ချန်ပီယံလိဂ်တွေ အောင်မြင်ခဲ့သလို လက်ရှိမှာ အသင်းသစ် တစ်ခုကို စတင် တည်ဆောက်နေတာ ဖြစ်ပါတယ်။ သူကတော့ သူ့ရဲ့ ပရော်ဂျက်တွေအပေါ် ယုံကြည်မှု ရှိထားပါတယ်။ “ ကျနော်တို့ Liverpool 2.0 ကို တည်ဆောက်နေပါတယ်။ အချိန် ဘယ်လောက်ယူရမယ် ဆိုတာတွေကို မကြည့်ဘဲ ကျနော်တို့ နောက်ထပ် တစ်ကြိမ် ပြန်ပြီး တိုက်ခိုက်လိုတယ်၊ ကျနော်က လီဗာပူး သစ္စာခံတစ်ယောက်ပါ၊ ကျနော် နှလုံးသားကို လီဗာပူးအသင်းထံ အပ်နှင်းထားတာပါ ” လို့ ကလော့ပ်က ပြောပါတယ်။ ",
"btext2":"သူ့နည်းပြဘဝ ဘယ်ကလပ်မှာမှ ၇ နှစ်ထက်ပိုပြီး မကိုင်တွယ်ခဲ့ပေမယ့်လို့ လီဗာပူးမှာ ရှိနေတာ ၈ နှစ်ရှိနေပြီဖြစ်တဲ့ ယာဂင်ကလော့ပ်ဟာ ၂၀၂၆ ခုနှစ် နွေထိ စာချုပ်ရှိထားသူပါ။ အနာဂတ်မှာ ဘာဖြစ်လာမယ် မသိပေမယ့်လို့ ကလော့ပ်ကတော့ သူ့ရဲ့ စာချုပ်အပေါ် လေးစားမှု ရှိပါတယ်။ ကလော့ပ်ကပဲ “ လီဗာပူးကနေ ထွက်ချင်သလို ထွက်သွားလို့ မရပါဘူး၊ ကျနော်က ဒီမှာ စာချုပ်ရှိနေတာပါ။ မှတ်မိသလောက်တော့ ဘယ်သူမှလည်း ဆေးခတ်ပြီး အသင်းထိုးခိုင်းခဲ့တာ မဟုတ်ဘဲ ကျနော် ကိုယ်တိုင်က ဒီမှာ ဆက်ရှိနေဖို့ လိုလိုလားလား လက်ခံခဲ့တာပါ ” လို့ ဆိုခဲ့တယ်။ ဂျာမာန် လက်ရွေးစင် နည်းပြအဖြစ် ဂျူလီယန် နာဂယ်စမန်းကို တာဝန်ပေးခြင်းဟာ သင့်လျော်တဲ့ ဖြေရှင်းမှုပါလို့လည်း ယာဂင်ကလော့ပ်က ထောက်ခံသွားခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/11522092023-678x381.jpg",
"imgurl2":"https://lfcthadin.com/wp-content/uploads/2023/09/11522092023-678x381.jpg",
"imgurl3":"no",
"video":"no"
 },
         {"ndate":"Sep  20 , 2023",
"htext":"လီဗာပူးအသင်းရဲ့ ရောင်းအကောင်းဆုံး ဂျာစီ ပိုင်ရှင် နေရာက ဆင်းပေးလိုက်ရတဲ့ ဆာလာ",
"btext1":"၂၀၂၃-၂၀၂၄ ဘောလုံးရာသီ လီဗာပူးအသင်းရဲ့ ရောင်းအကောင်းဆုံး ဂျာစီ နံပါတ် ပိုင်ရှင် ၁၀ ဦး စာရင်း ထွက်ပေါ်လာရာမှာ မိုဆာလာဟာ နံပါတ် ၁ နေရာကနေ ဆင်းပေးခဲ့ရပြီ ဖြစ်ပါတယ်။ လီဗာပူးအသင်း လက်လီ အရောင်းဆိုင်တွေရဲ့ စစ်တမ်းအရ ပြီးခဲ့တဲ့ ၂ ရာသီမှာ မိုဆာလာဟာ အသင်းရဲ့ ရောင်းအကောင်းဆုံး ဂျာစီရဲ့ ပိုင်ရှင် ဖြစ်ထားတာပါ။ ဒါပေမယ့် ဒီရာသီမှာတော့ ကွင်းလယ်လူသစ် ဆိုဘိုစလိုင်က ဆာလာကို ကျော်တက်သွားခဲ့ပြီ ဖြစ်ပါတယ်။ အသင်းရဲ့ ရောင်းအကောင်းဆုံး ဂျာစီပိုင်ရှင် ၁၀ ဦးစာရင်းမှာ ဆိုဘိုစလိုင်အပြင် နွေခေါ်ယူမှု အသစ်ဖြစ်တဲ့ မက်ကယ်လစ္စတာလည်း ပါဝင်လာခဲ့ပါတယ်။ ဒီစာရင်းထဲကို မနှစ်က မပါထားတဲ့ အယ်လီဆန်နဲ့ ဂက်ပိုလည်း ပါဝင်လာနိုင်ခဲ့ပါတယ်။ လီဗာပူးအသင်းမှာ ကျောနံပါတ် ၈ ရဲ့ ဩဇာဟာ အတော်လေး ကြီးမားလွန်းပြီး ဘောလုံးရာသီ အတော်များများရဲ့ ရောင်းအကောင်းဆုံး ဂျာစီနံပါတ် ဖြစ်ခဲ့တာပါ။ ဒါပေမယ့်လို့ ဂျရတ် မရှိတော့တဲ့နောက်ပိုင်း ကျောနံပါတ် ၈ ဟာ တိမ်မြုပ်နေခဲ့တာ ဖြစ်ပါတယ်။ ",
"btext2":" ကိတ်တာ လက်ထက်မှာ ရေပန်းစားမှု လျော့ကျသွားတဲ့ လီဗာပူး ကျောနံပါတ် ၈ ဟာ ဒီရာသီ ဆိုဘိုစလိုင်နဲ့အတူ တစ်ကျော့ပြန် လူကြိုက်များလာခဲ့တယ်။ ဆိုဘိုစလိုင်ရဲ့ ကျောနံပါတ် ၈ ကို တောင်းဆိုမှုများတဲ့ ဒေသတွေထဲ အရှေ့တောင်အာရှလည်း ပါဝင်တယ်လို့ သိရပါတယ်။ ဆိုဘိုစလိုင်၊ မက်ကယ်လစ္စတာ ဂျာစီတွေ လူကြိုက်များမှုနဲ့အတူ ဒါဝင် နူးညက်စ်၊ ဒီယက်စ်နဲ့ ဗန်ဒိုက်တို့ရဲ့ ဂျာစီတွေက မနှစ်ကထက် ရေပန်းစားမှု လျော့ကျခဲ့ပါတယ်။ သီယေဂိုနဲ့ ဟာဗေးတို့ရဲ့ နံပါတ်တွေကတော့ လူကြိုက်အများဆုံး နံပါတ် ၁၀ ခုထဲ ပါမလာတော့ပါဘူး။",
"btext3": "  Liverpool’s top 10 most popular shirts 1. Dominik Szoboszlai – 8 2. Mohamed Salah – 11 3. Alexis Mac Allister – 10 4. Trent Alexander-Arnold – 66 5. Darwin Nunez – 9 6. Luis Diaz – 7 7. Alisson – 1 8. Virgil van Dijk – 4 9. Cody Gakpo – 18 10. Andy Robertson – 26    ",
"imgurl1":"https://lfcthadin.com/wp-content/uploads/2023/09/salah-szobo-678x381.jpg",
"imgurl2":"https://lfcthadin.com/wp-content/uploads/2023/09/no-8-gerrard-szobo-1024x576.jpg",
"imgurl3":"no",
"video":"no"
 },
         {"ndate":"Sep  20 , 2023",
"htext":"ပါတနာသစ် ထပ်ရခြင်း၊ တလတာ အကောင်းဆုံးဆုရတဲ့ ဆိုဘို၊ သက်တမ်းတိုးတဲ့ ဗန်ဒုတ်နဲ့ နံနက်ခင်း လီဗာပူး သတင်းများ",
"btext1":"အသက် ၁၇ နှစ်အရွယ် တောင်ပံတိုက်စစ်သမားလေး ဗန်ဒုတ်ဟာ လီဗာပူးအသင်းနဲ့ စာချုပ်သစ် သက်တမ်းတိုးလိုက်ပြီ ဖြစ်ပါတယ်။ ဩဂုတ်လအတွက် လီဗာပူးပရိသတ်တွေ ရွေးချယ်တဲ့ တစ်လတာ အကောင်းဆုံး ကစားသမားဆုကို ဆိုဘိုစလိုင်က ရရှိသွားပါတယ်။ ဂျာမနီလက်ရွေးစင်အသင်းရဲ့ ချိတ်ဆက်မှုကို ရခဲ့တဲ့ ယာဂင်ကလော့ပ်က လီဗာပူးအပေါ်ထားတဲ့ သူ့ရဲ့ သစ္စာတရားကို မေးခွန်းထုတ်ဖို့ မလိုကြောင်းနဲ့ သူ့နှလုံးသားက လီဗာပူးမှာပဲ ရှိနေတာပါလို့ ထုတ်ပြောခဲ့ပါတယ်။ မက်ကယ်လစ္စတာကတော့ အဝတ်လဲခန်းက လူတွေက သူ့ကို ကလော့ပ်ရဲ့ မွေးစားသားလို့ ပြောရတဲ့ထိ သူနဲ့ နည်းပြကြား ဆက်ဆံရေး ကောင်းမွန်တယ်လို့ ဆိုပါတယ်။ ဒီအပတ် အန်ဖီးမှာ လီဗာပူးကို အနိုင်ယူပြမယ်လို့ ဝက်စ်ဟမ်း တိုက်စစ်သမား အန်တိုနီယိုက ကြွေးကြော်လိုက်ပါတယ်။ ",
"btext2":" ကာတစ်ဂျုံးဟာ စတာလင်၊ ထရန့်တို့နောက်ပိုင်း အကယ်ဒမီထွက် ကြယ်ပွင့်တွေထဲမှာ လီဗာပူးအတွက် ပွဲ ၁၀၀ ကစားပေးနိုင်တဲ့ တတိယမြောက် ကြယ်ပွင့် ဖြစ်လာပါတယ်။ ဒီရာသီမှာ လီဗာပူးအသင်းရဲ့ ပေါ်ပြူလာအဖြစ်ဆုံး ဂျာစီက ဆာလာ မဟုတ်တော့ဘဲ ဆိုဘိုစလိုင်းရဲ့ ကျောနံပါတ် ၈ ဖြစ်လာနေပါတယ်။ အန်ဖီးကွင်း တိုးချဲ့မှု ပြန်လည်စတင်နေခဲ့ကာ အောက်တိုဘာလ ၂၁ ရက်နေ့ အဲဗာတန်နဲ့ ဒါဘီပွဲမှာ ပရိသတ် ၆၁၀၀၀ ဝင်ဆံ့နိုင်အောင် အသင်းဘက်က ရည်မှန်းနေဆဲ ဖြစ်ပါတယ်။ လီဗာပူးအသင်းဟာ ဒီနှစ်ထဲမှာတင် တတိယမြောက် အမေရိကန် လုပ်ငန်းစုဖြစ်တဲ့ UPS နဲ့ လက်တွဲခဲ့ပြီဖြစ်ကာ နှစ်ရှည်စာချုပ်လို့ သိရပါတယ်။ အသင်းဟာ မကြာသေးခင်ကပဲ Google, Peleton တို့လို အမေရိကန် အဖွဲ့တွေဖြင့် ပါတနာ စာချုပ်တွေရထားကာ ဒီ ၃ ခုပေါင်းဟာ ပေါင် ၃၅ သန်း ဝန်းကျင် တန်ကြေးရှိပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/9502092023-678x381.jpg",
"imgurl2":"https://lfcthadin.com/wp-content/uploads/2023/09/9502092023-678x381.jpg",
"imgurl3":"no",
"video":"no"
 },
         {"ndate":"Sep  19 , 2023",
"htext":"စမ်းသပ်ခံ လူစာရင်း မထုတ်ဘူးဆိုတဲ့ ယာဂင်၊ တတိယဂျာစီ၊ ဂွာဒီယိုလာရဲ့ အထင်ကြီးမှုနဲ့ နံနက်ခင်း လီဗာပူး သတင်းများ",
"btext1":"လီဗာပူးအသင်းရဲ့ စိတ်ဓါတ်ပိုင်းတွေ ပြန်ရနေပြီလို့ မန်စီးတီးနည်းပြ ဂွာဒီယိုလာက မှတ်ချက်ပေးပြီး ဒီရာသီ သူအထင်ကြီးတဲ့ ပြိုင်ဘက် ၂ သင်းစာရင်းထဲ ထည့်သွင်းသွားပါတယ်။ ဒီကြားရက် ယူရိုပါလိဂ်ပွဲမှာ ဟာဗေး၊ ကွမ်းဆက်တို့ကို ဆက်ပြီး ပွဲထွက်ခွင့်ပေးဖို့ တိုက်တွန်းမှုတွေ ရှိနေပါတယ်။ ဩစတြီးယားကလပ် လက်စ်အသင်းဟာ ဒီတလော ရလဒ်တွေ ကောင်းနေတာပါ။ နည်းပြကလော့ပ်က ယူရိုပါလိဂ်မှာ စမ်းသပ်ခံ လူစာရင်းတွေ ထုတ်မှာ မဟုတ်ဘဲ ပြိုင်ပွဲကို တောင့်တင်းတဲ့ လူစာရင်းဖြင့် ယှဉ်ပြိုင်မယ့်အကြောင်း ထုတ်ပြောထားပါတယ်။ လက်စ်ကို ယှဉ်ပြိုင်မယ့် ယူရိုပါလိဂ် အဝေးကွင်းပွဲမှာ တတိယ ဂျာစီ ခရမ်းရောင်ကို ဝတ်ဆင်ကစားမယ်လို့ လီဗာပူးအသင်း အတည်ပြုပါတယ်။ ဒီရာသီ လီဗာပူး ညာခြမ်း ကွင်းလယ်မှာ ကစားနေတဲ့ ဆိုဘိုစလိုင်ဟာ မနှစ်က ဟန်ဒါဆန် ကစားခဲ့တဲ့ ၅ ပွဲထက် တစ်ဦးချင်း စွမ်းဆောင်ရည်ပိုင်းမှာ နှစ်ဆနီးပါး သာအောင် ကစားထားပါတယ်။ ",
"btext2":"မက်ကယ်လစ္စတာက လီဗာပူးအသင်းဟာ ရည်မှန်းချက်ကြီးရှိပြီး သူကလည်း ကလပ်ကို ချန်ပီယံလိဂ် ပြိုင်ပွဲထံ ပြန်လည် ပို့ပေးနိုင်အောင် အားထုတ်မယ်လို့ ကတိပေးလာပါတယ်။ ချန်ပီယံရှစ်ကလပ် ဟူးစီးတီးမှာ အငှားထွက်ကစားနေတဲ့ မော်တန်ဟာ လူစားဝင်လာပြီး ခြေစွမ်းပြနိုင်ခဲ့ခြင်းကြောင့် မကြာခင် ပုံမှန်ပွဲထွက်ခွင့် စတင် ရရှိလာနိုင်ပါတယ်။ ဂျော်ဒန် ဟန်ဒါဆန် နောက်ဆုံး ကစားထားတဲ့ ဆော်ဒီပွဲမှာ ကွင်းထဲ ပရိသတ် ၁၀၀၀ ကျော်ပဲ ရှိပြီး ဆော်ဒီပရိုလိဂ်ဟာ ထိပ်တန်း ၄ သင်းကလွဲရင် ပရိသတ် မရှိသလောက်ကို အားပေးမှု နည်းကြပါတယ်။ လီဗာပူးပရိသတ်တွေကတော့ ကလပ်ရဲ့ ကစားသမားတွေ ဥရောပနဲ့ ဆော်ဒီကြား ကွာခြားမှု ကြီးမားတာ မြင်သာအောင် ဟန်ဒါဆန်ပွဲကို ဥပမာပေးနေကြပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/10421982023-678x381.jpg",
"imgurl2":"https://lfcthadin.com/wp-content/uploads/2023/09/10421982023-678x381.jpg",
"imgurl3":"no",
"video":"no"
 },

         {"ndate":"Sep  18 , 2023",
"htext":"ဝေဖန်သုံးသပ်သူနဲ့ နည်းပြကြား ဘာကွာခြားသလဲ ဖော်ပြနေတဲ့ ဂယ်ရီနဗီးရဲ့ လီဗာပူး ကွင်းလယ် သုံးသပ်ချက်",
"btext1":" ဒီရာသီစ The Overlap အစီအစဉ်မှာ ဂယ်ရီနဗီးက ယာဂင်ကလော့ပ်ရဲ့ လီဗာပူး ကွင်းလယ် ပြန်လည် တည်ဆောက်နေမှုကို သိပ်အထင်မကြီးသလို မန်ယူနိုက်တက် ကွင်းလယ်က လက်ရှိ လီဗာပူး ကွင်းလယ်ထက် ပိုသာတယ်လို့ ဆွေးနွေးခဲ့ပါတယ်။ နဗီးကတော့ ကလော့ပ်က တစ်ရာဖိုး ၃ ယောက်တန် ပေါင် သန်း ၃၀-၄၀ တန်တွေကို ခေါ်ယူတာမျိုးထက် ပေါင် သန်း ၁၀၀ တန် ကစားသမားမျိုးတွေကို ချက်ခြင်း အစားထိုးသင့်တာလို့ အခုလို ထောက်ပြခဲ့တယ်။ နဗီးက “ အနည်းငယ် စိတ်ပူစရာက လီဗာပူးအသင်းက ပေါင် သန်း ၃၀-၄၀ တန် ကစားသမားတွေကို လက်မှတ်ထိုးနေတာပါပဲ။ သူတို့ အဲ့လို ကစားသမားတွေကို ထိပ်တန်း အဆင့် ရောက်လာအောင် လုပ်ပေးထားနိုင်တာ ရှိပါတယ်။ ဒါပေမယ့် ကစားသမားတွေကို ယှဉ်ကြည်လိုက်လေ။",
"btext2":" ယူနိုက်တက်ကိုပဲ ဥပမာပြောမယ်ဗျာ။ ဖာနန်ဒက်စ်၊ မေဆန်မောင့်၊ ကာဆီမီရို၊ အဲရစ်ဆန်တို့ ရှိနေတယ်။ ယာဂင်ကလော့ပ်ကို ယူနိုက်တက် ကွင်းလယ်လူတွေနဲ့ သူ့ကွင်းလယ်လူတွေ လဲမလား ဆိုရင် သူလဲမှာပဲ။ အာဆင်နယ်က ရိုက်စ်၊ ပါတေး၊ အိုဒီဂတ်တို့နဲ့ လဲခွင့်ရရင်လည်း သူလဲမှာပဲ။ ကလော့ပ်က သူ့ရဲ့ ကွင်းလယ်လူတွေကို လုပ်နိုင်တာထက် ပိုစွမ်းဆောင်နိုင်အောင် နည်းပြထားနိုင်တယ်။ သူက ပေါင် သန်း ၃၀-၄၀ တန် ကစားသမားတွေကို ခေါ်ယူပြီး ကမ္ဘာ့အဆင့်တွေ ဖြစ်လာအောင် ပျိုးထောင်ပေးခဲ့ဖူးတယ်။ သူရထားတာတွေက ကစားသမားကောင်းတွေဆိုတာ ကျနော်တို့ သိပါတယ်။ ဒါပေမယ့် ဒီလီဗာပူးအသင်းက အရင် ၄ နှစ် ၅ နှစ်က လီဗာပူးအသင်းမျိုး မဟုတ်တော့ပါဘူး။ ကလော့ပ်က ထိပ်တန်း ကစားသမားတွေကို အခုချက်ခြင်း လိုအပ်တာပါ။ ကံမကောင်းစွာပဲ သူဒါကို ဖြေရှင်းဖို့ လိုနေပါပြီ ” လို့ မှတ်ချက်ပေးခဲ့တယ်။",
"btext3": "   ဂယ်ရီနဗီးဟာ ဘောလုံး သုံးသပ်သူအဖြစ် ဘာလုပ်သင့်တယ်ဆိုတာ ထောက်ပြတာက မမှားပေမယ့် ထင်မြင်ချက်တွေ ပေးဖို့ သူတို့မှာ ဖိအား မရှိပါဘူး။ နည်းပြတွေကတော့ သူတို့ရဲ့ ပရော်ဖက်ရှင်နယ် အလုပ်ကို ရင်းပြီး အကောင်းဆုံးဖြစ်မယ်လို့ ယူဆတဲ့ နည်းလမ်းတွေကို ဖိအားတွေအောက်က ရှာဖွေနေရတာဖြစ်ပါတယ်။ နဗီး ပိုကောင်းတယ်ပြောတဲ့ ယူနိုက်တက် ကွင်းလယ်လူတွေ စွမ်းဆောင်ရည် မကောင်းဖြစ်နေချိန် သူ တစ်ရာဖိုး ၃ ယောက်တွေလို့ မြင်ထားသူတွေနဲ့အတူ ကလော့ပ်က နိုင်ပွဲတွေ ယူပြနေတာပဲဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/klopp-4-news-players-678x381.jpg",
"imgurl2":"https://lfcthadin.com/wp-content/uploads/2023/09/neville-klopp-lfc--1024x576.jpg",
"imgurl3":"https://lfcthadin.com/wp-content/uploads/2023/09/neville-klopp-lfc--1024x576.jpg",
"video":"no"
 },

         {"ndate":"Sep  18 , 2023",
"htext":"ကွမ်းဆက်ကို လူစားလဲချိန် ဘာကြောင့် ပေါက်ကွဲနေခဲ့တာလဲ ဘယ်သူ့ကို ဒေါသထွက်နေတာလဲ ကလော့ပ် ပြောပြလာ",
"btext1":"ဝုဗ်ပွဲအတွင်း ကွမ်းဆက်ကို လူစားလဲဖို့ လုပ်စဉ်မှာ နည်းပြကလော့ပ် စည်းဘေးမှာ အတော်လေး ဒေါသထွက် ပေါက်ကွဲနေခဲ့တာကို မြင်ခဲ့ရပါတယ်။ ဝုဗ်ရဲ့ တိုက်စစ်ဆင်မှုကို လီဗာပူးက ရှင်းထုတ်ပြီးချိန် ကွင်းလယ်ဒိုင် အိုလီဗာက ဘောလုံး အမြန်ပြန်စတင်ဖို့ ပြိုင်ဘက် ဂိုးသမားထံ ပစ်ပေးခဲ့တာပါ။ အဲ့ချိန်မှာ ခံစစ်မှာ ကွမ်းဆက် ကြွက်တက်နေလို့ လီဗာပူးဘက်က ကိုနတေးနဲ့ လူစားလဲဖို့ ပြင်ဆင်နေခဲ့တာ ဖြစ်ပါတယ်။ ဒါပေမယ့်လို့ ဒိုင်လူကြီးတွေက ကွမ်းဆက်ကို ထွက်ခွင့်မပေးဘဲ ပွဲကို ပြန်စစေခဲ့ကာ ဝုဗ်ဘက်က ထိုးဖောက်မှု လုပ်နိုင်ခဲ့ပြီး အယ်လီဆန် လက်ဦးလို့တာ အခွင့်အရေးကြီး မဖြစ်ခဲ့တာပါ။ လူစားလဲခွင့်ပေးရမှာကို မျက်ကွယ်ပြုတဲ့ အဆိုပါဖြစ်ရပ် အပေါ် ကလော့ပ်က ဒေါသထွက်ခဲ့တာ ဖြစ်ပါတယ်။ ပွဲအပြီးမှာ ဒိုင်လူကြီးတွေက လီဗာပူးအသင်း အချိန်ဆွဲချင်လို့ ကွမ်းဆက် အမူအယာပိုနေတယ် ယူဆနေဟန်ရှိကြောင်းနဲ့ အဲ့လိုလုပ်ဖို့ ဘာအကြောင်းမှ မရှိဘူးလို့ ကလော့ပ်က ဆိုခဲ့တယ်။ ",
"btext2":" “ နားလည်မှု လွဲခဲ့ကြတာ ဖြစ်နိုင်ပါတယ်။ အဲ့တုန်းက ပွဲက ၁-၁ ဖြစ်နေတာပါ။ ဒိုင်လူကြီးက ကျနော်တို့ အချိန်ဆွဲတာမျိုး လုပ်နေတယ် ထင်ပုံရတယ်။ ကျနော်တို့ အဲ့လိုလုပ်စရာ အကြောင်း မရှိပါဘူး။ ကွမ်းဆက် လဲကျသွားလို့ ကျနော်တို့ လူစားလဲဖို့ လုပ်ခဲ့တာပါ။ နည်းနည်း ရှုပ်ထွေးသွားခဲ့ပါတယ် ” လို့ ကလော့ပ်က ရှင်းပြပါတယ်။ ကွမ်းဆက်နဲ့ ကိုနတေးကို လူစားလဲပြီး ၂ မိနစ် အကြာမှာပဲ လီဗာပူးအသင်းက ရော်ဘတ်ဆန်ရဲ့ ပိတ်သွင်းချက်ကြောင့် ဦးဆောင်ဂိုး စတင် ရရှိခဲ့ကာ အချိန်ပိုမှာတော့ ဟာဗေးရဲ့ ပိတ်ချက် ဝုဗ်ခံစစ်သမားနဲ့ထိပြီး တတိယဂိုး ထပ်ရသွားခဲ့ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/klopp-ebou-qs-678x381.jpg",
"imgurl2":"https://lfcthadin.com/wp-content/uploads/2023/09/qs-sub-1024x576.jpg",
"imgurl3":"https://lfcthadin.com/wp-content/uploads/2023/09/qs-sub-1024x576.jpg",
"video":"no"
 },

         {"ndate":"Sep  18 , 2023",
"htext":"ယာဂင်ကလော့ပ်က ကိုယ့်ရဲ့ ကြယ်ပွင့် ကစားသမားကို ဆွဲချနေသလိုပဲ ဆိုတဲ့ ဝေဖန်မှု",
"btext1":"ဝုဗ်အသင်းကို အဝေးကွင်း သွားရောက် ရင်ဆိုင်တဲ့ပွဲမှာ မက်ကယ်လစ္စတာရဲ့ ခြေစွမ်းကို ကြည့်ပြီး ပရီးမီးယားလိဂ် သုံးသပ်သူကြီး မာတင် ကီယွန်က နည်းပြကလော့ပ်ကို ဝေဖန်မှု ပြုလုပ်လာပါတယ်။ မာကာဟာ ဝုဗ်ပွဲအတွင်းမှာ six role ကနေ ပွဲထွက်ခဲ့ပြီး အတော်လေး အမှားများခဲ့ပါတယ်။ ကီယွန်ကတော့ မာကာရဲ့ အရည်အချင်းကို သံသယမရှိဘဲ အခုလို ရုန်းကန်နေရခြင်းဟာ လီဗာပူးအသင်းမှာ နေရာမှားပြီး ကစားနေရခြင်းရဲ့ အကျိုးဆက်လို့ မြင်ပါတယ်။ မာတင် ကီယွန်က ” မက်ကယ်လစ္စတာ နောက်ထပ် အမှားများခဲ့တဲ့ ပွဲစဉ်ပါပဲ။ ဘရိုက်တန်မှာဆို သူဒီလို အမှားတွေ လုပ်နေတာမျိုးကို မြင်ကြရမှာ မဟုတ်ပါဘူး။ အခြေခံ ကိစ္စလေးတွေမှာတင် မက်ကယ်လစ္စတာက အမှားတွေ လုပ်နေမိတယ်။ ယာဂင်ကလော့ပ်က သူ့ရဲ့ ကစားသမားကို ဆွဲချသလို ဖြစ်နေမှာ ကျနော် စိုးထိတ်မိတယ်။ မက်ကယ်လစ္စတာဟာ တိုက်စစ်နောက်က ကစားရတဲ့ ကွင်းလယ်လူ နေရာမှာ ပိုပြီး သင့်လျော်သူပါ။ လီဗာပူးက ဝုဗ်အသင်း ကျစ်လစ်စွာ ကစားတဲ့ ကွင်းလယ်ကို ပြန်လှန်ဖို့ မနည်း ကြိုးစားနေခဲ့ရတယ် ” လို့ မှတ်ချက်ပေးခဲ့တယ်။ ",
"btext2":"ယာဂင်ကလော့ပ်ကတော့ ပွဲပန်းနေတဲ့ မာကာကို ပွဲထွက်မှာ သုံးခဲ့တာက မှားယွင်းခဲ့တယ်လို့ ဝန်ခံထားခဲ့တယ်။ မာကာကို six role နေရာ တာဝန်ယူစေတာက ယာယီဖြစ်ပြီး လူစာရင်း အထိုင်မကျသေးခင်မှာ နည်းစနစ်ကောင်းတဲ့ အာဂျင်တီးနားသားကို အားကိုးနေတဲ့ သဘောပဲဖြစ်ပါတယ်။ မကြာခင်မှာတော့ မာကာဟာ ကွင်းလယ် ထိပ်ကို တက်ကစားခွင့်ရဖွယ်ရှိပြီး ဂရာဗင်ဘက်ချ်က သူ့နေရာကို ဝင်ကာ ခံစစ်ပိုင်း တာဝန်ယူလာဖွယ် ရှိနေပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/klopp-maca-678x381.jpg",
"imgurl2":"https://lfcthadin.com/wp-content/uploads/2023/09/klopp-maca-678x381.jpg",
"imgurl3":"no",
"video":"no"
 },

         {"ndate":"Sep  18 , 2023",
"htext":"ယူရိုပါလိဂ်ပွဲစဉ် စတင်လာခြင်း၊ လူစာရင်းထဲ ပြန်ပါနိုင်မယ့် ဗန်ဒိုက်၊ ဆာလာကို အနားယူတဲ့ထိ အသင်းမှာ ရှိနေဖို့ တိုက်တွန်းခြင်းနဲ့ နံနက်ခင်း လီဗာပူး သတင်းများ",
"btext1":"ဒီကြားရက်မှာတော့ လီဗာပူးအသင်းဟာ ယူရိုပါလိဂ် အဖွင့်ပွဲစဉ်အဖြစ် လက်စ်အသင်းရဲ့ အိမ်ကွင်းထံ သွားရောက် ယှဉ်ပြိုင်ရမှာ ဖြစ်ပါတယ်။ တနင်္ဂနွေနေ့မှာ ယှဉ်ပြိုင်ကစားရမယ့် ဝက်စ်ဟမ်းနဲ့ အိမ်ကွင်း ပွဲစဉ်မှာ ခံစစ်မှူး ဗန်ဒိုက် ပြန်ပြီး ပွဲထွက်နိုင်မှာ ဖြစ်ပါတယ်။ ပရီးမီးယားလိဂ်မှာ သွင်းဂိုး ၂၀၀ အတွက် ပါဝင်ပတ်သတ်မှုကို အမြန်ဆုံး လုပ်နိုင်တဲ့ ကစားသမား စာရင်းမှာ ဆာလာက အွန်နရီနောက် ဒုတိယနေရာမှာ ရပ်တည်နေပါတယ်။ ဝုဗ်ပွဲ ပထမပိုင်း ၄၅ မိနစ်မှာ ကစားခဲ့တဲ့ ခြေစွမ်းဟာ လီဗာပူးဂျာစီ ဝတ်ဆင်ပြီးတဲ့နောက် မာကာရဲ့ အဆိုးရွားဆုံး စွမ်းဆောင်ရည် ဖြစ်ခဲ့ကြောင်း အချက်အလက်တွေက ဆိုပါတယ်။ ဝုဗ်ပွဲအတွင်း ကွမ်းဆက်ကို လူစားလဲမှု မလုပ်ခင် ကလော့ပ် ဒေါသထွက်နေခဲ့တာဟာ ပွဲကို အတင်းပြန်စခိုင်းနေတဲ့ ကွင်းလယ်ဒိုင် အိုလီဗာကို ဖြစ်တယ်လို့ သိရပါတယ်။ ",
"btext2":"ဆာလာကို လီဗာပူးအသင်းမှာပဲ ကစားသမားဘဝ အနားယူတဲ့ အချိန်ထိ ဆက်ရှိစေချင်တယ်လို့ ဟာဗေးက ထုတ်ပြောလာပါတယ်။ ဝုဗ်ပွဲ ဒုတိယပိုင်းမှာ နည်းပြအဖွဲ့က နည်းစနစ်ပိုင်း ပြောင်းကစားဖို့ လမ်းညွှန်ခဲ့သလို နည်းပြကလော့ပ်က အသင်းသားတွေဟာ ပြင်းထန်စွာ ပေါက်ကွဲကစားဖို့ လုံ့ဆော်မှုတွေ ပေးခဲ့တယ်လို့ ဆိုဘိုစလိုင်က ဆိုပါတယ်။ ဒီနွေကမှ လက်စတာကနေ ခေါ်ယူထားတဲ့ ၁၆ နှစ်အရွယ် ကွင်းလယ်လူ နိုင်ယွန်နီဟာ လီဗာပူး ယူ-၁၈ အသင်းအတွက် ၂ ပွဲကစား ၄ ဂိုး သွင်းယူထားပါပြီ။ ",
"btext3": "   ဂျပန်သား တိုက်စစ်မှူး မီနာမီနိုက သူ လီဗာပူးကစားသမားဘဝမှာ ပွဲထွက်ခွင့် သိပ်မရပေမယ့် နည်းပြနဲ့ ဆက်ဆံရေး ကောင်းမွန်တယ်လို့ ဆိုပါတယ်။ ယာဂင်ကလော့ပ်ဟာ ကလပ်ရဲ့ ကစားသမားတိုင်းကို ဆွေးနွေး စကားပြောပြီး လုံ့ဆော်မှုတွေ ပေးပါတယ်လို့ ထုတ်ဖော်လာပါတယ်။ နာပိုလီ တိုက်စစ်သမား ဂါဘရာဟာ လီဗာပူးအသင်း စောင့်ကြည့်နေတဲ့ စာရင်းမှာ ပါဝင်နေတယ်လို့ သိရပါတယ်။ နာပိုလီကတော့ သူတို့ ကစားသမားကို သန်း ၁၀၀ ဝန်းကျင် စျေးသတ်မှတ်ထားပါတယ်။   ",
"imgurl1":"https://lfcthadin.com/wp-content/uploads/2023/09/10181892023-678x381.jpg",
"imgurl2":"https://lfcthadin.com/wp-content/uploads/2023/09/10181892023-678x381.jpg",
"imgurl3":"no",
"video":"no"
 },

         {"ndate":"Sep  17 , 2023",
"htext":"နိုင်ငံတကာသီတင်းပတ်မှာ လီဗာပူးနည်းပြအဖွဲ့နဲ့ ဂရာဗင်ဘက်ချ် ဘာလုပ်နေခဲ့လဲ",
"btext1":"နိုင်ငံတကာ သီတင်းပတ်မှာ ဂရာဗင်ဘက်ချ်ဟာ နယ်သာလန် ယူ-၂၁ အသင်းအတွက် ရွေးချယ်ခံရပေမယ့် နယ်မြေသစ်မှာ အထိုင်ကျအောင် ကြိုးစားလိုတာမို့ လူစာရင်းကနေ နှုတ်ထွက်ပြီး အက်ဆာမှာ ဆက်ရှိနေခဲ့ပါတယ်။ အသက် ၂၁ နှစ်အရွယ် ကွင်းလယ်လူဟာ လီဗာပူးအသင်းမှာတော့ Six Role လို့ နည်းပြအဖွဲ့က သတ်မှတ်ထားတဲ့ ကွင်းလယ် တာဝန်ကို ရယူရမှာဖြစ်ပါတယ်။ ဒါပေမယ့် Six Role စစ်စစ် မဟုတ်ဘဲ တိုက်စစ်ကို လိုက်ပါခွင့်လည်း ပေးမယ်လို့ သိရတယ်။ လီဗာပူးကစားသမားဘဝ ပထမအပတ်မှာ ဂရာဗင်ဘက်ချ်ဟာ လေ့ကျင့်ရေးကွင်း၊ အိမ်ရှာဖွေခြင်း၊ ဟိုတယ်၊ ထမင်းစားခန်း ဒီ (၄) ခုအတွက်ပဲ အလုပ်များနေခဲ့ပါတယ်။ အသင်းဖော် အများစုက လက်ရွေးစင်အသင်းတွေထံ သွားရောက် ပူးပေါင်းနေလို့ အသင်းလိုက် လေ့ကျင့်ရေးတွေ သူလုပ်ခွင့် မသာခဲ့ပါဘူး။ ဒီအခွင့်အရေးမှာ လီဗာပူးနည်းပြအဖွဲ့က ဂရာဗင်ဘက်ချ်ကို အသင်းမှာ သူကစားရမယ့် အခြေခံ နည်းစနစ်ပိုင်းတွေကို ရှင်းပြမှုတွေ ပြုလုပ်ထားခဲ့တယ်လို့ The Times က ဖော်ပါတယ်။ ",
"btext2":"တစ်ဦးချင်း လမ်းညွှန်းမှုမှာတော့ နည်းပြကလော့ပ်နဲ့အတူ လက်ထောက်ဖြစ်တဲ့ ပပ်လင်ဒါးလည်း ပါဝင်ခဲ့ပြီး ဂရာဗင်ဘက်ချ်ကို မိတ်ဆက် နည်းစနစ် တစ်ခု ဦးစားပေး သင်ပြပေးနေပါတယ်။ ဂရာဗင်ဘက်ချ် အထူး ဂရုစိုက် လေ့လာခဲ့ရတာက ဘောလုံးမပါဘဲနဲ့ ပြင်းထန်စွာ ဖိအားပေးကစားနိုင်ရေး အပိုင်းပါပဲ။ ဘောလုံး လက်လွတ်သွားရင် ပြာယာခတ် လိုက်လုတာမျိုး မဟုတ်ဘဲ ချက်ခြင်း ပြန်ယူနိုင်ရေး ဘယ်လို ကစားစေချင်သလဲ လမ်းညွှန်းနေတာပါ။ တစ်ဦးချင်း လေ့ကျင့်မှုရဲ့ ရလဒ်ကို မသိရပေမယ့်လို့ ဂရာဗင်ဘက်ချ်ဟာ နည်းပြအဖွဲ့ဝင်တွေ စိတ်ကျေနပ်အောင် စွမ်းဆောင်ပြနိုင်ခဲ့တယ်လို့ ကြားသိရတယ်။ သူ့ထံက အလားအလာ အများကြီးရှိတယ်လို့ သတင်းကောင်း ကြားထားရပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/gra-lfc-traning-678x381.jpg",
"imgurl2":"https://lfcthadin.com/wp-content/uploads/2023/09/gra-lfc-traning-678x381.jpg",
"imgurl3":"no",
"video":"no"
 },
         {"ndate":"Sep  17 , 2023",
"htext":"“ဆာလာ ပေးချက်ကြီးကို ထည့်မပြောနဲ့ဦး” ဆိုပြီး နောက်ထပ် လီဗာပူး အသင်းသား ၂ ဦးကို ဝါရင့် သုံးသပ်သူတွေ ချီးကျူး",
"btext1":" ပရီးမီးယားလိဂ် ဂန္တဝင်ဟောင်း အလန်ရှီးယားကတော့ လီဗာပူးက ဝုဗ်ကို ၃-၁ ဖြင့် အနိုင်ရတဲ့ပွဲမှာ ကစားသမား ၂ ဦးရဲ့ အပြုအမှုကို ထုတ်ဖော် ချီးကျူးခဲ့ပါတယ်။ လီဗာပူးအသင်းဟာ ပထမပိုင်းမှာ ၁-၀ ဖြင့် အရေးနိမ့်ခဲ့သလို ဦးဆောင်ဂိုး စတင်ရရှိဖို့ ပွဲချိန် ၈၅ မိနစ်ထိ စောင့်ခဲ့ရတာပါ။ နာကျင် အချိန်ပိုမှာ ဟာဗေးရဲ့ ကန်ချက် ပြိုင်ဘက် ကစားသမားနဲ့ ထိပြီး လမ်းကြောင်းပြောင်းကာ တတိယဂိုး ရခဲ့တာ ဖြစ်ပါတယ်။ ဦးဆောင်ဂိုး မရသေးချိန်မှာ ခံစစ်သမားတွေဖြစ်တဲ့ ရိုဘိုနဲ့ ကိုနတေးတို့ဟာ ခံစစ်ကြောင်းကို တာဝန်ယူပေးနေပြီး ကျန်တဲ့ အသင်းဖော် အားလုံးကို ရှေ့တက်ကြဖို့ ဆက်တိုက် တွန်းအားပေးခဲ့ကြပါတယ်။ အလန်ရှီးယားကပဲ ” ရိုဘိုနဲ့ ကိုနတေးတို့ကို ကြည့်ဗျာ။ သူတို့ အသင်းဖော်တွေကို ရှေ့တက်ပြီး ထိုးစစ်တာ ဆင်ကြတော့ဆိုပြီး လိုက်လံ တွန်းအားပေးနေကြတာ။ ဒါဟာ ပထမပိုင်းနဲ့ ဒုတိယပိုင်း မတူညီတာက ဒီလို အနေအထားတွေပါ လီဗာပူး လုပ်ပြခဲ့တာ သိပ်ကို ကောင်းလွန်းပါတယ်ဗျာ ” ဆိုပြီး အသိအမှတ် ပြုခဲ့တယ်။",
"btext2":"နောက်ထပ် ပရီးမီးယားလိဂ် ကြယ်ပွင့်ဟောင်းဖြစ်တဲ့ ရှမိုက်ကယ်ကတော့ “ ရော်ဘတ်ဆန်ရဲ့ အဆုံးသတ်က ကောင်းချက်ကြီးပါ။ ဆာလာထံက ရလိုက်တဲ့ ပေးချက်ကလည်း အံ့မခန်းကြီး။ ဆာလာပေးတဲ့ ပေးချက်ကြီးကို ထည့်မပြောနဲ့ဦး အဆုံးသတ်ချက်က ကောင်းလွန်းနေခဲ့တယ်။ သိပ်ကောင်းတဲ့ တွဲဘက်မှု၊ ပေးချက်ကလည်း တကယ့် ကွာလတီ အပြည့် ” ဆိုပြီး ထုတ်ပြောခဲ့တာ ဖြစ်ပါတယ်။ ရိုဘိုဟာ သူ့ရဲ့ ပရီးမီးယားလိဂ်ပွဲ ၂၀၀ ပြည့်မှာ အသင်းခေါင်းဆောင်အဖြစ် ပွဲထွက်ခွင့်ရခဲ့သလို နိုင်ပွဲရဖို့ပါ ဦးဆောင်သွားနိုင်ခဲ့တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/robertson-goal--678x381.jpg",
"imgurl2":"https://lfcthadin.com/wp-content/uploads/2023/09/robertson-goal--678x381.jpg",
"imgurl3":"no",
"video":"no"
 },
         {"ndate":"Sep  17 , 2023",
"htext":"အထနှေးခြင်း၊ စိတ်ဓါတ် မာကျောခြင်း၊ လူစာရင်း တောင့်တင်းမှု၊ မှန်ကန်တဲ့ လူစားလဲမှုတွေနဲ့ ဝုဗ်နိုင်ပွဲအပြီး စကားပြောစရာများ",
"btext1":"အထနှေးမှု ဒီရာသီ ပွဲစဉ် ၅ ပွဲမှာ ချယ်ဆီးနဲ့ အက်စတွန်ဗီလာ ပွဲကလွဲရင် ကျန် ၄ ပွဲလုံးမှာ အသင်းက အထနှေးပါတယ်။ ချယ်ဆီးပွဲမှာတော့ ပွဲတန်းပိုကို မထိန်းနိုင်ဘဲ ပြိုင်ဘက်ရဲ့ လွှမ်းမိုးကစားခြင်းကို ခံခဲ့ရပါတယ်။ အက်စတွန်ဗီလာပွဲ တစ်ပွဲပဲ အသင်းဘက်က ပိုင်ပိုင်နိုင်နိုင် ကစားနိုင်ပါတယ်။ ဒီရာသီ အထနှေးရတဲ့ အကြောင်းရင်းတွေ အများကြီး ရှိပါတယ်။ ဝုဗ်ပွဲမှာတော့ လက်ရွေးစင်တွေမှာ ခြားနားတဲ့ စနစ်တွေနဲ့ ကစားခဲ့ပြီး လီဗာပူးစနစ်မှာ ချက်ခြင်း ပြန်အထိုင်မကျတာနဲ့ ကစားသမား အချို့ ပွဲပန်းနေတာက စွမ်းဆောင်ရည်ပေါ် ပိုပြီး ထိခိုက်စေခဲ့တယ်။ အထနှေးမှုဟာ ရှေရှည် ပြဿနာ မဖြစ်ဖို့ လိုပါတယ်။ စိတ်ဓါတ် မာကျောမှု အထနှေးမှုဟာ စိုးရိမ်စရာဖြစ်ပေမယ့် စိတ်ဓါတ်မာကျောမှုက အားရဖို့ ကောင်းပါတယ်။ အကြိမ်ကြိမ် နောက်က လိုက်ကစားရပေမယ့် မနှစ်ကလို ပြိုဆင်သွားတာမျိုး မရှိဘဲ ရလဒ်အတွက် အကြိမ်တိုင်း ပြန်လာနိုင်ခဲ့ပါတယ်။ ဆာလာ၊ ဗန်ဒိုက်၊ အယ်လီဆန်တို့ဟာ အောင်နိုင်သူ စိတ်ဓါတ်မျိုး ရှိကြသူတွေဖြစ်ပါတယ်။ ",
"btext2":"ချန်ပီယံဖြစ်မယ့် အသင်းတွေမှာ အသေးစိတ်ကျတဲ့ ကောင်းကွက်တွေရှိပါတယ်။ တိုက်စစ်ကောင်းတာ၊ ခံစစ်ကောင်းတာ၊ လူစာရင်းတောင့်တင်းတာ ပွဲထဲမှာ ဒိုင်ဆုံးဖြတ်ချက်တွေ ကံကောင်းတတ်တာမျိုးတွေပါ။ အားလုံးထဲမှာ အရေးကြီးဆုံးနဲ့ အဓိက အချက်က ဘယ်လို အခြေအနေမှာမဆို နိုင်ပွဲ ယူနိုင်ခြင်း ဖြစ်ပါတယ်။ မိုဆာလာ ဆာလာ ဂိုးမသွင်းတော့ဘူး၊ ဖန်တီးမှုတွေ လုပ်နေပြီ ဆိုတဲ့ စကားကို အခုဆိုရင် လူတိုင်း ပြောလာနေပါပြီ။ လီဗာပူးပရိသတ်တွေကတော့ ဒါကို ရာသီကြိုတည်းက သတိထားမိကြပါတယ်။ ရာသီကြိုမှာ ဒါဝင် ဂိုးရဖို့ ဆာလာ အတော်လေး ဖန်တီးပေးနေလို့ ဒါဝင်-ဆာလာအတွဲအပေါ် အတော်လေး မျှော်လင့်ခဲ့ကြတာပါ။ အသက် ၃၁ နှစ်အရွယ် ဆာလာဟာ ရုပ်ပိုင်းဆိုင်ရာ ကျဆင်းသွားတာထက် ပိုပြီး ရင့်ကျက်လာတဲ့ သဘောမှာ ရှိပါတယ်။ ဆာလာဟာ အခုချိန်ထိ အရှိန်နဲ့ ပြေးနိုင်ဆဲ တိုးအားတွေ ရှိနေဆဲပါ။ ဒါပေမယ့် သူဟာ တစ်ကိုယ်တည်း စွမ်းဆောင်ပြဖို့ထက် တွဲလုံးတွေကို ပိုပြီး မက်မောလာဟန် ရှိပါတယ်။ ဆာလာရဲ့ ဘောလုံး ဦးနှောက် ဘယ်လောက်ကောင်းလဲ အရင်ရာသီမှာတည်းက သိကြပါတယ်။ သူ့ရဲ့ ဂိုးသွင်းနှုန်းကောင်းနေလို့ မသိသာပေမယ့် ဆာလာဟာ ဖန်တီးမှုပိုင်းမှာလည်း ဂိုးသွင်းနိုင်သလောက်ကို ကောင်းမွန်သူပါ။ ထရန့် အတွင်းထဲ ဝင်သွားခြင်းနဲ့အတူ ညာခြမ်းရဲ့ ဖန်တီးမှုတွေကို သူကပဲ ဒိုင်ခံ တာဝန်ယူဖို့ ရှိပါတယ်။ ",
"btext3": "   လူစာရင်း တောင့်တင်းမှု ဒီရာသီမှာ လီဗာပူးအသင်းက ကွင်းလယ်လူသစ် ၄ ဦး ခေါ်ယူခဲ့ပေမယ့် လူတိုင်း သတိမထားမိတာ တစ်ချက်ရှိပါတယ်။ အဲ့တာက မနှစ်က ကာလရှည် နားနေရတဲ့ ဂျိုတာ၊ ဒီယက်စ်တို့ ဒီရာသီ ကြံ့ခိုင်မှု ကောင်းနေခြင်းပါ။ အသင်းတိုက်စစ်ဟာ ဒီရာသီမှာ ကလော့ပ်လက်ထက် အတောင့်တင်းဆုံးလိုတောင် ပြောနိုင်ပါတယ်။ မနှစ်က ဒဏ်ရာ ပြဿနာတွေကြောင့် နည်းပြကလော့ပ်မှာ လှည့်သုံးစရာ တိုက်စစ်သမား မရှိဘဲ ဒါဝင်ကို နေရာလိုက်ချပြီး ဖိအားဝင်စေခဲ့ပါတယ်။ ဒီရာသီမှာတော့ စိတ်ရှည်ရှည်ထားပြီး တိုက်စစ်တွဲဘက်တွေကို နေရာချနေပါတယ်။ လူတိုင်းက ဒါဝင်ကို ပွဲထွက်မှာ မြင်လိုပေမယ့် ကိစ္စ မရှိပါဘူး လူစားဝင်ရင်း သူခြေစွမ်းပြနေရင်လည်း အဆင်ပြေပါတယ်။ စွမ်းဆောင်ရည်အရတော့ လက်ရှိ လီဗာပူးကစားနေတာဟာ ချန်ပီယံ ခြေစွမ်း မဟုတ်ပါဘူး။ ဒါကို ဝန်ခံရပါမယ်။ အရေးကြီးတာက ညံ့နေတာကို အကောင်းဘက်ရောက်အောင် ပြောင်းလဲနိုင်စွမ်း ဖြစ်ပါတယ်။ ဒီရာသီ ပွဲတိုင်းမှာ ဒီအပြောင်းအလဲဖြစ်အောင် အသင်းဘက်က ကြိုးစားလာနိုင်နေပါတယ်။ မှန်ကန်တဲ့ လူစားလဲမှုတွေ တောင့်တင်းတဲ့ လူစာရင်းဟာ ရွေးချယ်စရာတွေလည်း ပေးပါတယ်။ ဝုဗ်ပွဲမှာ ပထမပိုင်း ရှုံးနေချိန် အတော်များများက ဂက်ပိုနဲ့ ကာတစ်ဂျုံးကို ထုတ်စေချင်ကြပါတယ်။ နည်းပြကလော့ပ်က မာကာကို ထုတ်ပြီး ဒီယက်စ်ကို ထည့်လိုက်ပါတယ်။ အဲ့နောက် ဂက်ပိုနဲ့ ဂျိုတာကို ထုတ်ပြီး ဒါဝင်နဲ့ ဟာဗေးကို လူစားဝင်စေပါတယ်။ ဒီရာသီစ ချယ်ဆီးပွဲမှာတည်းက ကလော့ပ်ရဲ့ လူစားလဲမှုတွေ ဆက်တိုက် မှန်ကန်နေခဲ့ပါတယ်။ ဒါဟာ မနှစ်က ရွေးချယ်စရာမရှိတဲ့ အရန်လူစာရင်းကနေ ဘာအကျိုးအမြတ်မှ မရခဲ့တာနဲ့ နှိုင်းယှဉ်ရင် သိသိသာသာ ကွာခြားတဲ့ အားသာချက် ဖြစ်ပါလိမ့်မယ်။   ",
"imgurl1":"https://lfcthadin.com/wp-content/uploads/2023/09/11471792023-678x381.jpg",
"imgurl2":"https://lfcthadin.com/wp-content/uploads/2023/09/11471792023-678x381.jpg",
"imgurl3":"no",
"video":"no"
 },
         {"ndate":"Sep  17 , 2023",
"htext":"မနှစ်က အဝေးကွင်းရလဒ်တွေ ဆိုးလွန်းလို့ ဘီယာပါ ပြတ်တော့မလို ဖြစ်ခဲ့ကြောင်း ဟာသ လုပ်သွားတဲ့ ကလော့ပ်",
"btext1":" နည်းပြကလော့ပ်က မနှစ်ကရာသီ လီဗာပူးရဲ့ နိုင်ပွဲ မမြင်ရသလောက်ဖြစ်တဲ့ အဝေးကွင်း အခြေအနေတွေ ဒီရာသီမှာ ပြန်ကောင်းလာနေလို့ ပျော်ရွှင်ပါကြောင်း ဝုဗ်ပွဲအပြီး ထုတ်ပြောခဲ့ပါတယ်။ ဝုဗ်နိုင်ပွဲအပြီး talkSPORT သတင်းထောက် Sam Matterface က မနှစ်ကရာသီ အဝေးကွင်းပွဲ ၁၉ ပွဲမှာ ၆ ပွဲပဲ နိုင်ခဲ့တာနဲ့ ဒီရာသီ အဝေးကွင်း ရလဒ်တွေ ကွာခြားသွားတာ ပျော်မိလားလို့ ကလော့ပ်ကို မေးခဲ့တာပါ။ ကလော့ပ်က ” ပိုကောင်းလာပါတယ်၊ ခံစားချက်တွေ ပိုကောင်းလာတယ်။ ကျနော်က အဝေးပွဲတွေ အနိုင်ရတဲ့ အခါတိုင်း ဘီယာ တစ်ခွက်တည်း သောက်လေ့ရှိပါတယ်။ မနှစ်ကဆို ကျနော် ဘီယာ ပြတ်သလောက်တောင် ဖြစ်သွားတယ် (ရယ်လျက်)။ ဒီတော့ ပိုကောင်းလာပေါ့ဗျာ။ ဒါပေမယ့်လို့ ကိစ္စတိုင်းက အသစ်တွေဆိုတာ ကျနော်တို့ သိပါတယ်။ မနှစ်က အခြေအနေကိုချည်း ပြန်ပြီး ထောက်ပြနေလို့ မရဘူး။ ကျနော်တို့ ညံ့ခဲ့တာတွေက အခုချိန်မှာ အသုံးဝင်လာပါတယ်။",
"btext2":" ဒါပေမယ့် အဝေးကွင်း ရလဒ်ကိုပဲ ကျနော်တို့ စဉ်းစားမနေပါဘူး။ ဒီနေ့ ပထမပိုင်း ခြေစွမ်းကို ကြည့်ပြီး မနှစ်ကအတိုင်းပဲလို့ ကျနော်တို့ မတွေးပါဘူး။ ပိုကောင်းလာဖို့ အသစ်တွေကို ဖန်တီးရမယ်ပဲ တွေးပါတယ်။ ဒီနေ့မှာ အတော်လေး ညံ့တာကော ဒုတိယပိုင်းမှာ အတော်လေး ကောင်းလာတာကော ကျနော် မြင်ပါတယ်။ ဒီတော့ ကျနော် ပျော်ပါတယ် ” လို့ ပြောဆိုသွားတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/klopp-beer-678x381.jpg",
"imgurl2":"https://lfcthadin.com/wp-content/uploads/2023/09/klopp-beer-678x381.jpg",
"imgurl3":"no",
"video":"no"
 },
         {"ndate":"Sep  17 , 2023",
"htext":"ဝုဗ်နိုင်ပွဲအပြီး အမှတ်ပေးဇယား တတိယမှာ ရှိနေခြင်းနဲ့ နံနက်ခင်း လီဗာပူး သတင်းများ",
"btext1":"စနေနေ့ည ပရီးမီးယားလိဂ် ပွဲစဉ်တွေအပြီး လီဗာပူးအသင်းဟာ အမှတ်ပေးဇယား အဆင့် ၃ နေရာမှာ ရမှတ် ၁၃ မှတ်ဖြင့် ရှိနေပါတယ်။ ဝုဗ်ကို အနိုင်ယူပြီးတဲ့နောက် နိုင်ငံတကာသီတင်းပတ်ကလည်း ငါတို့ကို မရပ်တန့်နိုင်ပါဘူးလို့ ဆိုဘိုစလိုင်က အင်စတာဂရမ်ကနေ ထုတ်ပြောခဲ့ပါတယ်။ လီဗာပူးအသင်းဟာ နိုင်ငံတကာပွဲအပြီးဆိုရင် ရလဒ်မကောင်းတဲ့ အလေ့အထ ရှိခဲ့တာပါ။ ပွဲပန်းနေတဲ့ မာကာကို ပွဲထွက်လူစာရင်းကနေ ထည့်ခဲ့တာ မှားယွင်းခဲ့တယ်လို့ နည်းပြကလော့ပ်က ဝန်ခံပါတယ်။ မာကာဟာ ဝုဗ်ပွဲမတိုင်ခင် နာရီ ၃၀ ကမှ ဘိုလီဗီးယားပွဲ ကစားထားပြီး အင်္ဂလန်ကို ၁၂ နာရီကြာ လေယာဉ်စီးလာခဲ့တာပါ။ ပရော်ဖက်ရှင်နယ် ကစားသမားဘဝ ပထမဆုံးသော ပရီးမီးယားလိဂ် ပွဲထွက် လူစာရင်းကနေ ပါဝင်ခွင့်ကို ရခဲ့တဲ့ ကွမ်းဆက်ဟာ မနေ့ကပွဲအပြီး အင်္ဂလန်မီဒီယာတွေထက်မှာ အတော်လေး နာမည်ရသွားခဲ့ပါတယ်။ ဝုဗ်ဘက်ကို တတိယဂိုးသွင်းအပြီး ပရိသတ်ဘက် ချက်ခြင်းပြေးဝင် အောင်ပွဲခံတဲ့ ဟာဗေးရဲ့ အောင်ပွဲခံမှုဟာ စစ်မှန်တဲ့ ချစ်ခြင်းတွေ ပါဝင်နေကြောင်း လီဗာပူးပရိသတ်တွေ ချီးကျုးခဲ့ကြပါတယ်။ ဟာဗေးဟာ လီဗာပူး အမာခံပရိသတ် မိသားစုကနေ မွေးဖွားလာသူ ဖြစ်ပါတယ်။  ",
"btext2":" ဒါဝင် နူးညက်စ်ကို မထိန်းချုပ်နိုင်ဘဲ မြေပေါ် ပစ်လဲကျသွားတဲ့ ဒေါင်ဆန်ကို ဝုဗ်ပရိသတ်တွေက လှောင်ပြောင်ခဲ့ကြပါတယ်။ အဆိုပါ ဖြစ်ရပ်ဟာ တတိယဂိုးဖြစ်ဖို့ တိုက်စစ်ပိုင်း စတင်ခြင်း ဖြစ်ခဲ့ပါတယ်။ မနေ့ကပွဲမှာ ပရိသတ်တွေပေးတဲ့ အကောင်းဆုံး ကစားသမားဆုရှင်အဖြစ် ကြေညာရာမှာ ဆာလာရဲ့ ဓါတ်ပုံအတွင်း ကလပ်ရဲ့ အဓိက စပွန်ဆာ တစ်ခုဖြစ်တဲ့ Carlsberg ဘီယာတံဆိပ်ကို ဖြုတ်ထားပြီး ကလပ်ဘက်က တိုက်စစ်သမားအပေါ် လေးစားမှု ပြသခဲ့ပါတယ်။ ဝုဗ်ကို အနိုင်ရတဲ့ပွဲအတွင်း ဒုတိယပိုင်းမှာ အသင်း ပြောင်းကစားခဲ့တဲ့ ကစားကွက်ဟာ ၄-၄-၂ ဖြစ်တယ်လို့ ရော်ဘတ်ဆန်က ပြောပါတယ်။ ဒီရာသီ လီဗာပူးအသင်းရဲ့ လူစားလဲမှုတွေဟာ အတော်လေး မှန်ကန် အကျိုးဖြစ်ပြီး ဒါဟာ လူစာရင်း တောင့်တင်းလာမှုရဲ့ အကျိုးဆက်ဖြစ်သလို ကလော့ပ် စိတ်ကြိုက် ကစားသမားတွေ ရွေးချယ်လာနိုင်ခြင်းကြောင့်လို့ သုံးသပ်ခံနေရပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/10451792023-678x381.jpg",
"imgurl2":"https://lfcthadin.com/wp-content/uploads/2023/09/10451792023-678x381.jpg",
"imgurl3":"no",
"video":"no"
 },
         {"ndate":"Sep  16 , 2023",
"htext":"ဒီထက် ပိုဆိုးရွားစရာ မရှိတော့ပါဘူးလို့ ဝုဗ်ပွဲအတွင်း အသင်းရဲ့ ညံ့ချက်ကြီးကို ဝန်ခံသွားတဲ့ ယာဂင်",
"btext1":" ဝုဗ်ကို မတူညီတဲ့ ခြေစွမ်းတွေဖြင့် နှစ်ပိုင်း ကစားခဲ့အပြီး ပွဲအပြီးမှာ နည်းပြကလော့ပ်က ပထမပိုင်းအတွင်း အသင်းရဲ့ ခြေစွမ်းဟာ အရမ်း ညံ့ခဲ့ပါတယ်လို့ ဝန်ခံလိုက်ပါတယ်။ ဒီပွဲကို ဘာကြောင့် ရုန်းကန်ခဲ့ရသလဲ ဒုတိယပိုင်းမှာ လူစားလဲမှုတွေ လုပ်ခဲ့ရသလဲ ဆိုတာတွေကိုလည်း အခုလို ဆက်ပြီး ရှင်းပြခဲ့ပါတယ်။ ” ကျနော်တို့အတွက်က ပထမပိုင်းမှာထက် ပိုကောင်းကောင်းကစားဖို့ လိုခဲ့ပါတယ်။ ပထမပိုင်းမှာ အသင်းသား တချို့က ရုပ်ပိုင်းဆိုင်ရာ ပြဿနာတွေ ရှိနေခဲ့တာပါ။ အကောင်းဆုံး အခြေအနေမှာ မရှိနေဘဲ မှန်မှန် မလုပ်နိုင်ခဲ့ဘူး။ ဒုတိယပိုင်းမှာ အကောင်းဆုံး အခိုက်အတန့်တွေရဖို့ အားထုတ်ခဲ့ရပါတယ်။ ကျနော်တို့ လုပ်နိုင်ခဲ့တယ်။ နိုင်ငံတကာသီတင်းပတ် အပြီး ဘယ်သူက ဒီပွဲကစားဖို့ အဆင်ပြေမလဲ ကျနော်တို့ ကြိုးစား အဖြေထုတ်ကြည့်ရတယ်၊ ပြီးပြည့်စုံတဲ့ ရွေးချယ်မှုတော့ မရှိခဲ့ဘူးပေါ့။ ပထမပိုင်း ခြေစွမ်းထက် ပိုဆိုးရွားစရာ မရှိတော့ပါဘူး။",
"btext2":"ဒါကြောင့်ပဲ ဒုတိယပိုင်းမှာ နည်းစနစ်ပိုင်းအရကော ရုပ်ပိုင်းဆိုင်ရာအရ လူစားလဲမှု ပြုလုပ်ဖို့ ဆုံးဖြတ်ခဲ့တာပါ။ ဒုတိယပိုင်းမှာ ပွဲကို အပြည့်အဝ ထိန်းချုပ်နိုင်ခဲ့တယ် အတော်လေးကောင်းတဲ့ပွဲ ဖြစ်ခဲ့ပါတယ်။ ပွဲအပြီးမှာ ကျနော်တို့ နိုင်ဖို့ ထိုက်တန်ခဲ့ပါတယ်။ ခြေပဂိုး သွင်းနိုင်ခဲ့တယ် ပွဲကို ဆက်ထိန်းချုပ်ပြီး အနိုင်ရဖို့ ကြိုးစားခဲ့တယ်။ ဒီပွဲ အနိုင်ရတာက ကျနော်တို့အတွက် တကယ်ကြီးကို အရေးပါခဲ့ပါတယ် ” လို့ ကလော့ပ်က ရှင်းပြခဲ့ပါတယ်။ လီဗာပူးရဲ့ အရန်ခုံတန်းဟာ မနှစ်ကထက်စာရင် ပိုကောင်းလာပါတယ်။ ကွင်းထဲမှာလည်း နောက်ကနေ လိုက်ကစားရပေမယ့် နိုင်ပွဲရအောင် တုန့်ပြန်မှုတွေ လုပ်လာနိုင်တယ်။ ဒါတွေကြောင့်ပဲ မနှစ်က ရုန်းကန်ရမှုတွေကနေ လီဗာပူး ပြန်လာပြီလား မေးခွန်းကို ကလော့ပ်က အခုလို တုန့်ပြန်ပါသေးတယ်။ ",
"btext3": "   ” ဘောလုံးရာသီ အစောပိုင်းပဲ ရှိပါသေးတယ်။ ကျနော်တို့ ပထမပိုင်းတွေ ပိုကောင်းကောင်း ကစားနိုင်ဖို့ လိုပါတယ်။ အသင်းက အခုထိ အထိုင်မကျသေးပါဘူး။ ကိစ္စတွေ အများကြီးက အသစ်တွေဖြစ်နေတယ်။ ကျနော်ကော အသင်းသားတွေပါ ဒီအတွက် အလုပ်လုပ်နေပါတယ်။ ” လို့ နည်းပြကြီးက ပြောခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/lfc-table-1--678x381.jpg",
"imgurl2":"https://lfcthadin.com/wp-content/uploads/2023/09/lfc-table-1--678x381.jpg",
"imgurl3":"no",
"video":"no"
 },

         {"ndate":"Sep  16 , 2023",
"htext":"စိတ်ဆင်းရဲစရာ ၁၂ နာရီခွဲ ကျိန်စာကို ခြေဖျက်ပြခဲ့ခြင်းနဲ့အတူ လီဗာပူး တကယ် ပြန်လာနေပါပြီ",
"btext1":"နိုင်ငံတကာသီတင်းပတ်အပြီး ပထမဆုံး ယှဉ်ပြိုင်ကစားတဲ့ ပရီးမီးယားလိဂ်ပွဲအဖြစ် ဝုဗ်ကို အဝေးကွင်း သွားရောက် ရင်ဆိုင်ရာမှာ ဆာလာ ခြေစွမ်းပြ ဖန်တီးပေးမှုတွေနဲ့အတူ အသင်းက ၃-၁ ဖြင့် အနိုင်ရခဲ့ပါတယ်။ ပွဲမတိုင်ခင်တည်းက မနှစ်ကရာသီ ၁၂ နာရီခွဲပွဲတွေ နိုင်ပွဲ လုံးဝ မရှိခဲ့ခြင်းဟာ ပြောစရာကိစ္စ ဖြစ်နေခဲ့ပါတယ်။ ဝုဗ်ပွဲမတိုင်ခင် နာရီ ၃၀ အလိုမှာ မက်ကယ်လစ္စတာက အာဂျင်တီးနားအတွက် ပွဲကစားခဲ့ရသလို တောင်အမေရိကသားတွေဟာ ပွဲကြို ၂၄ နာရီထိ အသင်းနဲ့ မပူးပေါင်းနိုင်ခဲ့ပါဘူး။ ဒါ့အပြင် ထရန့် ဒဏ်ရာရနေခြင်း ဗန်ဒိုက် ပွဲပယ် ထပ်ရှိနေခြင်းတွေကပဲ ပွဲထွက်လူစာရင်းကို အပြောင်းအလဲတွေ ဖြစ်စေခဲ့ပါတယ်။ ဝုဗ်နဲ့ပွဲ ပထမပိုင်းမှာ အသင်းဟာ အထနှေးခဲ့သလို ဘောလုံးပိုင်ဆိုင်မှုတွေအတွင်း မက်ကယ်လစ္စတာ၊ ဆိုဘိုစလိုင်လို အဓိက အားထားရတဲ့ ကွင်းလယ်လူတွေ ဘောလုံးပေးတာတွေ အပျက်များခဲ့ပါတယ်။ သူတို့နှစ်ဦးဟာ လီဗာပူးဂျာစီ ဝတ်ဆင်ရင်း အညံ့ဆုံး ၄၅ မိနစ်ကို ကစားခဲ့ကြတာပါ။ ",
"btext2":"ခံစစ်မှာ အတော်လေး သက်လုံကျနေတဲ့ မာတစ်နဲ့ တွဲဘက် ညာအစွန်လူ ဂိုးမက်စ်တို့ရဲ့ ခပ်သွက်သွက် ပွဲကို မစတင်နိုင်ခြင်းကလည်း ဦးဆောင်ဂိုး ပေးခဲ့ရစေပါတယ်။ ဒုတိယပိုင်း အစမှာတင် ပွဲပန်းနေတဲ့ မက်ကယ်လစ္စတာကို ထုတ်ပြီး လူးဝစ် ဒီယက်စ်ကို လူစားလဲခဲ့ပါတယ်။ ဒီလူစားလဲမှုဟာ အသင်းရဲ့ ကစားကွက်အပေါ် သက်ရောက်ခဲ့ပြီး ဒီယက်စ်ရဲ့ ဘယ်ခြမ်းကနေ တိုက်ရိုက် ဘောလုံးဆွဲယူ ထိုးဖောက်မှုဟာ အသင်းဖော်တွေကို နေရာလွတ်တွေ ရစေခဲ့ပါတယ်။ ဦးဆောင်ဂိုးရခဲ့အပြီး ဂျိုတာ၊ ဂက်ပိုနေရာ ဒါဝင်နဲ့ ဟာဗေးတို့ ဝင်လာချိန်မှာတော့ အသင်းဟာ လန်းဆန်းတဲ့ ခြေထောက်တွေနဲ့အတူ ကစားကွက်ပိုင်း ပိုမို စီးမိုးသွားခဲ့ပါတယ်။ တိုက်စစ်ကစားဟန် အသက်ဝင်လာခြင်းနဲ့အတူ ခံစစ်ကြောင်းကလည်း တော်တော်လေး သက်သာရာရခဲ့တာပါ။ ",
"btext3": " ဦးဆောင်ဂိုးတွေအတွက် ဆာလာအပြင် ရိုဘိုရဲ့ တစ်ဦးချင်း ပါးနပ်မှု၊ ဒီယက်စ်နဲ့ ဒါဝင် အတွဲရဲ့ ဘယ်ခြမ်းကနေ ရုပ်ပိုင်းဆိုင်ရာ အားပြု ဖောက်ထွက်မှုတွေကိုလည်း အသိအမှတ် ပြုရမှာဖြစ်ပါတယ်။ ဒီကနေ့ပွဲမှာ အသက် ၂၀ အရွယ် ခံစစ်မှူး ကွမ်းဆက်ဟာ အရွယ်နဲ့မလိုက်အောင် ရင့်ကျက်တဲ့ ခြေစွမ်း ပြသခဲ့ပြီး လူစားလဲချိန်မှာ ကြွက်တက်နေခဲ့တာကလည်း ပွဲကြီး ကစားမှု နည်းပါးခြင်းရဲ့ သက်ရောက်မှု ဖြစ်ပါတယ်။ ဒီပွဲလို နိုင်ငံတကာသီတင်းပတ်အပြီး ပထမဆုံးပွဲတို့၊ ၁၂ နာရီခွဲပွဲတို့ စီနီယာအချို့ မပါနိုင်ခြင်းတို့ အစရှိတဲ့ အသေးစိတ်ကျတဲ့ ကိစ္စတွေကနေပဲ ကလပ်တစ်သင်း ကျရှုံးခြင်း အောင်မြင်ခြင်း​တွေ ဖြစ်လာရတာပါ။ အခုချိန်ထိတော့ အသင်းဟာ ဘယ်လိုနည်းနဲ့မဆို နိုင်ပွဲရအောင် ယူနိုင်နေဆဲဖြစ်ပြီး ရာသီအဖွင့် ၅ ပွဲကစား ၁၃ မှတ်ဖြင့် အမှတ်ပေးဇယား ထိပ်ဆုံးကို ဦးဆောင်နေခဲ့ပြီ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/09/lfc-3-1-wolves-roboo-678x381.jpg",
"imgurl2":"https://lfcthadin.com/wp-content/uploads/2023/09/roboo-lfc-goal-1024x576.jpg",
"imgurl3":"https://lfcthadin.com/wp-content/uploads/2023/09/roboo-lfc-goal-1024x576.jpg",
"video":"no"
 },

       {"ndate":"Sep  16 , 2023",
"htext":"၁၂ ခွဲကန်ရလဲ ဘာဖြစ်လဲ? လို့ မေးခံရချိန်မှာ ဒေါသထွက်ခဲ့တဲ့ နည်းပြ ယာဂင်ကလော့ပ်",
"btext1":"ဒီအပတ် ဝုဗ်နဲ့ပွဲကြိုမှာ လီဗာပူး သတင်းထောက် James Pearce က မနှစ်ကရာသီ နေ့ခင်း ၁၂ ခွဲ ပွဲတွေမှာ နိုင်ပွဲ လုံးဝ မရှိခဲ့တာဟာ ဘာကြောင့်လဲ? ပြင်ဆင်ချိန် မရှိလို့လား? တစ်ပတ်လုံး အနားမရလို့လား? ဆိုပြီး မေးမြန်းခဲ့ပါတယ်။ အင်္ဂလန် ထိပ်သီးအသင်း နည်းပြတိုင်းဟာ ကြားရက်မှာ ပွဲရှိခဲ့ရင် ပြန်လည် အားဖြည့်ချိန် လုံလုံလောက်လောက် မရှိခြင်းကြောင့် နေ့ခင်း ၁၂ နာရီခွဲပွဲ ကစားရတာမျိုးကို ရှောင်လိုကြတယ်။ လီဗာပူးအသင်းဟာ မနှစ်က ဘောလုံးရာသီမှာ နေ့ခင်း ၁၂ နာရီ ခွဲ ပွဲစဉ် ၆ ပွဲ ကစားခဲ့ပြီး တစ်ပွဲမှ မနိုင်ခဲ့ပါဘူး။ အရင်နှစ်တွေက လီဗာပူးအသင်းကပဲ ၁၂ နာရီခွဲပွဲတွေ အများဆုံး ကစားရပြီး ဒီရာသီ နိုင်ငံတကာ သီတင်းပတ်အပြီး ၄ ကြိမ် ကစားရမယ့် နေ့ခင်းပွဲတွေမှာ လီဗာပူးက ၂ ပွဲ ပါဝင်နေဆဲမို့ ပွဲစဉ်ဇယား ရေးဆွဲမှုမှား အခြားသော အင်္ဂလန် ထိပ်သီးတွေလို မျက်နှာသာပေးခြင်း မခံရပါဘူး။ ပြောလည်း မထူးတာမို့ ဒီရာသီ နေ့ခင်းပွဲအကြောင်း မပြောဘဲ နေနေချိန် သတင်းထောက်က ဒီလို မေးခွန်းထုတ်လာခြင်းဟာ ကလော့ပ်ကို ဒေါသထွက်စေခဲ့ပါတယ်။ ",
"btext2":"ကလော့ပ်ကပဲ “ မင်းဒီမေးခွန်းကို အတည်ကြီး မေးနေတာလား။ ဘိုလီဗီးယားပွဲကို ပြီးခဲ့တဲ့ နာရီ ၃၀ လောက်ကမှ ကစားခဲ့တာက ဘာများ ကွာခြားသွားလို့လဲ ဆိုတာမျိုး မင်းမေးချင်နေတာလား? recommended by တစ်ပတ်လုံး နားရရင်တော့ အဲ့တာက ဘာမှ ပြဿနာ မဟုတ်ဘူးပေါ့ကွာ။ တကယ့် ပြဿနာက အနားယူဖို့ အချိန် မလောက်ခဲ့တာကွ။ တစ်ပတ်လုံး နားပြီးမှ ကစားရရင် ပြဿနာ မဟုတ်ဘူး၊ တစ်ခုတည်းသော ပြဿနာက ကစားသမားတွေ နားချိန်တောင် မရတာပဲ။ မတ်လအထိ နိုင်ငံတကာသီတင်းပတ် ၄ ခုရှိတယ်။ အဲ့မှာ ငါတို့အသင်းက ၂ ကြိမ်တိုင် နေ့ခင်း ၁၂ နာရီခွဲပွဲ ကစားရမှာ။ ငါတစ်ခုခု ထပြောကြည့်ပါလား ယာဂင်ကလော့ပ်က ညည်းပြန်ပြီလို့ တလောကလုံး ပွထအောင် သတင်းလုပ်ကုန်တော့မှာပဲ။ ဒါပေမယ့် ဝုဗ်ပွဲ ကစားဖို့ ၂၄ နာရီပဲ လိုတော့တာတောင် ငါတို့ရဲ့ တောင်အမေရိက ကစားသမား တစ်ယောက်မှကို အခုထိ မမြင်ရသေးဘူး။ ",
"btext3": "  ငါပြောလည်း သူတို့ (လိဂ်တာဝန်ရှိသူတွေ) နားမထောင်ဘူး၊ အဲ့တာကြောင့် ငါလည်း တောင်းဆိုမနေတော့ဘူး။ အဲ့တာကို မင်းကလာပြီး နေ့ခင်း ၁၂ နာရီခွဲ ကန်ရတော့လဲ ဘာဖြစ်လို့လဲ? နေ့လည်စာစားချိန်မို့လား? လာမေးနေတယ်။ ” လို့ တုန့်ပြန်ပါတယ်။ ကလော့ပ်ကတော့ ကစားသမားတွေ လုံလောက်တဲ့ နားချိန်ရအောင် သူ့ရဲ့ တောင်းဆိုမှုကို ဂရုမစိုက်ခဲ့တဲ့ James Pearce ကို ဒေါသထွက်နေပြီး အဆုံးသတ်မှာတော့ “ မင်းဘာသာ ကိုယ်ပိုင် ထင်မြင်ချက်တွေပဲ ရေးနေလိုက်တော့၊ ဘာ source မှ မရှာနဲ့တော့ ” လို့ ခပ်တင်းတင်း ပြောဆိုသွားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/09/lfc-klopp-12-30-678x381.jpg",
"imgurl2":"https://lfcthadin.com/wp-content/uploads/2023/09/lfc-klopp-12-30-678x381.jpg",
"imgurl3":"no",
"video":"no"
 },

        {"ndate":"Sep  16 , 2023",
"htext":"ဗန်ဒိုက်ကို ၃ ပွဲဆက် ပွဲပယ်လိုတဲ့ အက်ဖ်အေ၊ ဩဂုတ်လရဲ့ ဆုပိုင်ရှင် အယ်လီဆန်၊ ဝုဗ်ပွဲအတွက် လိုက်သွားတဲ့ ဒါဝင်နဲ့ နံနက်ခင်း လီဗာပူးသတင်းများ",
"btext1":"ဩဂုတ်လရဲ့ ပရီးမီးယားလိဂ် အကောင်းဆုံး ကာကွယ်မှုအဖြစ် နယူးကာဆယ်ဘက်က အာမီရွန်ရဲ့ ကန်ချက်ကို ကာကွယ်ခဲ့တဲ့ အယ်လီဆန်ရဲ့ ကာကွယ်မှုက ရွေးချယ်ခံခဲ့ရပါတယ်။ ဟန်ဒါဆန် အသင်းမှာ ဆက်နေအောင်ဆိုပြီး ပွဲကစားခွင့်တွေ ပေးမယ်လို့ မပြောပေးနိုင်ခဲ့ပါဘူးလို့ ကလော့ပ်က ထုတ်ပြောလိုက်ပါတယ်။ ကလော့ပ်ကတော့ ကွင်းလယ်လူသစ်တွေ ရောက်လာတာမို့ အားလုံးကို အခွင့်အရေး မပေးနိုင်ကြောင်း နားလည်ထားတာပါ။ ဝုဗ်အသင်းအတွက် ခရီးထွက်သွားတဲ့ လီဗာပူး လူစာရင်းမှာ လက်ရွေးစင်အသင်းမှာ ဒဏ်ရာ ပြဿနာရှိထားတယ်ဆိုတဲ့ ဒါဝင်လည်း ပါဝင်သွားပါတယ်။ နိုင်ငံတကာသီတင်းပတ်မှာ ဂရာဗင်ဘက်ချ်က အက်ဆာမှာ ဆက်ရှိနေတာမို့ အသင်းကစားနေတဲ့ နည်းစနစ်တွေရဲ့ အခြေခံ အပိုင်းတွေအတွက် ဆွေးနွေး စကားပြောထားတယ်လို့ ကလော့ပ်က ဆိုပါတယ်။ ဝုဗ်ပွဲမတိုင်ခင် နာရီ ၃၀ ကမှ မက်ကယ်လစ္စတာဟာ အာဂျင်တီးနားအတွက် ကစားထားတာမို့ သူ့ကို ဒီအပတ်ပွဲမှာ ပွဲထွက်လူစာရင်းကနေ ထည့်သင့် မထည့်သင့် စဉ်းစားဦးမယ်လို့ နည်းပြကလော့ပ်က ဆိုပါတယ်။ ",
"btext2":"အားကစားသိပ္ပံပိုင်းဆိုင်ရာ ကျွမ်းကျင်နားလည်သူတွေက​တော့ ဘောလုံးပရိသတ်တွေ အနေနဲ့ ကိုယ့်အသင်းရဲ့ အကောင်းဆုံး ကစားသမား တစ်ပွဲတစ်လေ ပွဲထွက်လူစာရင်းက ပါဝင်လာခြင်း မရှိတာကို နားလည်ကြဖို့နဲ့ တံကောက်ကြောလို ကာလရှည် ဒဏ်ရာမဖြစ်ရေး အရှည်ကိုကြည့်ဖို့ တိုက်တွန်းနေကြပါတယ်။ နေ့ခင်း ၁၂ နာရီခွဲပွဲတွေဆို ဘာလို့ မနိုင်တာလဲ? ပြင်ဆင်ချိန် မရှိလို့လား? လို့ မေးခံရချိန်မှာ ကလော့ပ်က ပြီးခဲ့တဲ့ နာရီ ၃၀ ကပဲ လက်ရွေးစင်ပွဲအတွက် ပွဲထွက်ထားပြီး ၁၂ နာရီကြာ လေယာဉ်ခရီးစဉ်ဖြင့် ကလပ်ထံ ပြန်လာပူးပေါင်းရတဲ့ ကစားသမားတွေက ဘယ်မှာ နားချိန်ရှိနေလို့လဲ ဆိုပြီး ကလော့ပ်က ပြန်တုန့်ပြန်ပါတယ်။ အက်ဖ်အေကတော့ ဗန်ဒိုက်ဟာ အနီကဒ်အတွက် ကွင်းထဲက ချက်ခြင်း ထွက်မသွားဘဲ ကွင်းထဲမှာ ၁၅ စက္ကန့်လောက် ဆက်ရှိနေမှုအတွက် နောက်ထပ် ပွဲပယ် ၁ ပွဲနဲ့ ဒဏ်ကြေး ၅ သောင်း ထပ်တပ်လိုနေပါတယ်။ အက်ဖ်အေရဲ့ နယူးကာဆယ်ပွဲမှ ဗန်ဒိုက်ရဲ့ ဒေါသထွက်တဲ့ အပြုအမှုကို အရေးယူမှုဟာ အင်္ဂလန်မှာ ကြီးကြီးမားမား တိုက်ဖျက်နေတဲ့ လူမျိုးရေး ခွဲခြားမှု ကိစ္စတွေအတွက် ချမှတ်တဲ့ ဒဏ်ကြေးထက် ပိုများပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/10251692023-678x381.jpg",
"imgurl2":"https://lfcthadin.com/wp-content/uploads/2023/09/10251692023-678x381.jpg",
"imgurl3":"no",
"video":"no"
 },

        {"ndate":"Sep  15 , 2023",
"htext":"အန်ဒို ပွဲထွက်ပြီး ထရန့်၊ ဗန်ဒိုက်တို့ ပါဝင်နိုင်မှာ မဟုတ်တဲ့ ဝုဗ်ပွဲအတွက် ဖြစ်လာဖွယ် ပွဲထွက် လူစာရင်း",
"btext1":" နိုင်ငံတကာသီတင်းပတ်အပြီး ပရီးမီးယားလိဂ်ပွဲတွေ စတင်လာရာမှာ လီဗာပူးအသင်းဟာ ဗြိတိန်စံတော်ချိန် နေ့ခင်း ၁၂ နာရီခွဲပွဲအဖြစ် ဝုဗ်အသင်း အိမ်ကွင်းထံ သွားရောက် ယှဉ်ပြိုင်ရမှာဖြစ်ပါတယ်။ တံကောက်ကြော ဒဏ်ရာကြောင့် ထရန့် ပါဝင်နိုင်မှာ မဟုတ်ပါဘူး။ အီဘူး အသင်းနဲ့ လေ့ကျင့်ရေး ပြန်ဝင်နိုင်ခဲ့တာ ၂ ရက် ရှိနေပါပြီ။ ဗန်ဒိုက် တစ်ပွဲပယ်ခံရမှာဖြစ်ကာ သီယေဂို ဒဏ်ရာကြောင့် ပွဲထွက်နိုင်ဦးမှာ မဟုတ်ပါဘူး။ ဝုဗ်ပွဲ ကစားရဖို့ ၂၄ နာရီပဲ လိုတော့ပေမယ့် တောင်အမေရိက ကစားသမားတွေကို မမြင်ရသေးဘူးလို့ သိရပါတယ်။ အယ်လီဆန် ဂိုးဖမ်းပေးဖို့ အဆင်ပြေမှာဖြစ်ပြီး ခံစစ်မှာတော့ ညာအစွန်အတွက် ဂိုးမက်စ်ကို ထုတ်သုံးကာ ဗဟိုခံစစ်အတွဲအဖြစ် ကိုနတေးနဲ့ မာတစ်တို့ကို နေရာချဖွယ် ရှိပါတယ်။ ဘယ်ခြမ်းမှာ ရော်ဘတ်ဆန်ပဲ ဆက်လက် နေရာရမှာဖြစ်ကာ လေးယောက်တန်း ခံစစ်ပုံစံကိုပဲ အသားပေးဖွယ် ရှိပါတယ်။",
"btext2":"ကွင်းလယ်မှာတော့ ဒီအပတ်မှ စပြီး အသင်းလိုက် လေ့ကျင့်ရေးမှာ ပါဝင်လာတဲ့ ဂရာဗင်ဘက်ချ်ကို ပွဲထုတ်ဦးမှာ မဟုတ်ပါဘူး။ အဲ့အစား အန်ဒို၊ ကာတစ်ဂျုံးနဲ့ ဆိုဘိုစလိုင်းတို့ ၃ ဦးကို တွဲထုတ်လာဖွယ် ရှိပါတယ်။ မာကာကို အရန်စာရင်းမှာ ထည့်ထားပြီး ဟာဗေး၊ ဂရာဗင်ဘက်ချ်တို့ ပွဲနေ့ ကြံ့ခိုင်မှုမျိုး ရှိနေမှာပါ။ တိုက်စစ်ကတော့ ဆာလာ၊ ဂျိုတာနဲ့ ဂက်ပိုတို့ကို ထုတ်လာကာ ဒါဝင်နဲ့ ဒီယက်စ်တို့ အရန်စာရင်းကနေ ပါဝင်လာမယ် ခန့်မှန်းရပါတယ်။ အသင်းဟာ ဒီရာသီ အဖွင့်ပွဲ ၄ ပွဲမှာ ရမှတ် ၁၀ မှတ်ရထားပြီး ဝုဗ်ပွဲမှာ ရလဒ်ကောင်းခဲ့ရင် ကောင်းမွန်တဲ့ တာထွက်တစ်ခုကို ဆက်ထိန်းသွားနိုင်မှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/endo-trent-lfc-wolves-678x381.jpg",
"imgurl2":"https://lfcthadin.com/wp-content/uploads/2023/09/lfc-kine-up-wolves-2023-1024x654.jpg",
"imgurl3":"https://lfcthadin.com/wp-content/uploads/2023/09/lfc-kine-up-wolves-2023-1024x654.jpg",
"video":"no"
 },

        {"ndate":"Sep  15 , 2023",
"htext":"လီဗာပူးအသင်း ကျော်ဖြတ်ပြဖို့ လိုလာတဲ့ စိတ်ဆင်းရဲစရာ နေ့ခင်း ၁၂ နာရီခွဲ မှတ်တမ်းဆိုး",
"btext1":" ဒီအပတ် စနေနေ့မှာ လီဗာပူးအသင်းဟာ ဒီနှစ်တွေအတွင်း ကလပ် ရင်ဆိုင်ထားရတဲ့ စိတ်ဆင်းရဲစရာ စိန်ခေါ်မှုကို အောင်မြင်စွာ ကျော်ဖြတ်နိုင်ဖို့ အလေးအနက် အားထုတ်ရမှာ ဖြစ်ပါတယ်။ နိုင်ငံတကာသီတင်းပတ် အပြီး ပထမဆုံးသော ပရီးမီးယားလိဂ်ပွဲအဖြစ် ဗြိတိန်စံတော်ချိန် နေ့ခင်း ၁၂ နာရီခွဲမှာ ဝုဗ်အသင်းထံ အဝေးကွင်း သွားရောက် ယှဉ်ပြိုင်ရမှာဖြစ်ပါတယ်။ မနှစ်ကရာသီမှာတော့ ၁၂ နာရီခွဲ ပွဲတွေမှာ အသင်းဟာ တစ်ပွဲမှ အနိုင်မရခဲ့ပါဘူး။ လီဗာပူးအသင်းဟာ မနှစ်တုန်းက ၁၂ နာရီခွဲပွဲ ၆ ပွဲ ကစားခဲ့ရာမှာ ၃ ပွဲသရေ၊ ၃ ပွဲရှုံး ရလဒ်ကို ရရှိခဲ့ပါတယ်။ သတင်းကောင်းကတော့ ဒီရာသီမှာ အသင်းဟာ ယူရိုပါလိဂ် ကစားရတာကြောင့် ၁၂ ခွဲပွဲတွေ အများကြီး ကစားရဖို့ မရှိပါဘူး။",
"btext2":" အသင်းကြီးတိုင်းဟာ နိုင်ငံတကာသီတင်းပတ် အပြီး ပထမဆုံး ပြန်ကစားရတဲ့ ပွဲစဉ်ကို အတော်လေး ဂရုစိုက်ကြရလေ့ ရှိပါတယ်။ ကစားသမားတွေဟာ မတူညီတဲ့ လက်ရွေးစင်အသင်းတွေမှာ မတူညီတဲ့ စနစ်တွေကို ကစားလာခဲ့ပြီး ကလပ်ထံ ပြန်ရောက်လာချိန်မှာ စနစ်မှာ ချက်ခြင်း ပြန်ပြီး အံဝင်ဖို့ ရုန်းကန်ရလေ့ ရှိပါတယ်။ ဒါ့အပြင် နိုင်ငံတကာပွဲကနေ ပြန်ပူးပေါင်းချိန်မှာ ကစားသမားတွေဟာ နားရက် နည်းပါတာတွေ၊ ဒဏ်ရာပြဿနာ ပါလာတာမျိုးတွေ ရှိတတ်ပါတယ်။ ဒါကြောင့် အသင်းကြီးတွေနဲ့ လက်ရွေးစင် စေလွှတ်ရမှု နည်းပါးတဲ့ အသင်းငယ်တွေဟာ ဒီလိုအပတ်မှာ အင်အားခြင်း အနည်းငယ် မျှတလေ့ရှိပါတယ်။ လီဗာပူးအသင်းဟာ တောင်အမေရိကသားတွေဖြစ်တဲ့ ဒီယက်စ်၊ ဒါဝင်၊ မာကာ၊ အယ်လီဆန်တို့ကို နားရက် ၁ ရက် ပိုပေးထားရတယ်။ ဗန်ဒိုက်နဲ့ ထရန့်ကလည်း ပွဲပယ်နဲ့ ဒဏ်ရာကြောင့် ပါနိုင်ဖွယ် မရှိပါဘူး။ ဒါကြောင့် အဝေးကွင်းမှာ သွားရောက် ယှဉ်ပြိုင်ရမယ့် ဒီပွဲကို ဂရုစိုက်ဖို့ လိုအပ်တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/lfc-12-30-6-3-3--678x381.jpg",
"imgurl2":"https://lfcthadin.com/wp-content/uploads/2023/09/lfc-12-30-6-3-3--678x381.jpg",
"imgurl3":"no",
"video":"no"
 },

         {"ndate":"Sep  15 , 2023",
"htext":"လီဗာပူး တိုက်စစ်ကို ဖြုံပြီး ကွင်းလယ်ကိုလည်း သဘောကျတယ် ဆိုတဲ့ ဆက်တန်ရဲ့ ဒီအပတ် ဝုဗ်နဲ့ ပွဲကြို သုံးသပ် ခန့်မှန်းချက်",
"btext1":"နိုင်ငံတကာ သီတင်းပတ်အပြီး ပထမဆုံးသော ပရီးမီးယားလိဂ် ပွဲစဉ်အဖြစ် လီဗာပူးအသင်းဟာ စနေနေ့ အစောပိုင်းမှာ ဝုဗ်အသင်း အိမ်ကွင်းထံ သွားရောက် ယှဉ်ပြိုင်ရပါမယ်။ ဒီအပတ်ပွဲအကြိုမှာ ဘီဘီစီမှ ခရစ်ဆက်တန်က ပွဲကြို သုံးသပ်ချက် ပြုလုပ်လာခဲ့ပြီး လီဗာပူးအသင်းရဲ့ ဒီရာသီ မာကျောတဲ့ ခြေစွမ်းတွေကို အထင်ကြီးကြောင်း ပြသခဲ့ပါတယ်။ လီဗာပူးအသင်းဟာ ဒီရာသီ မန်စီးတီးကို အနီးကပ်ဆုံး စိန်ခေါ်နိုင်မယ့် ပြိုင်ဘက် ဖြစ်လိမ့်မယ်လို့ လွန်ခဲ့တဲ့ သီတင်းပတ် အနည်းငယ်တုန်းက ကျနော် ပြောခဲ့ပါတယ်။ သူတို့ကြည့်ရတာ လမ်းကြောင်းမှန်ပေါ်ရောက် အလုပ်ဖြစ်လာပုံပါပဲ။ ",
"btext2":" ဆော်ဒီအာရေဗျဘက်က စိတ်ဝင်စားမှုတွေ ရခဲ့ပေမယ့် မိုဟာမက် ဆာလာ ကို ထိန်းထားနိုင်လိုက်တာက အားရစရာပါ။ လီဗာပူးရဲ့ တိုက်စစ်လိုင်းက လုံးဝ အားကောင်းနေပြီ။ သူတို့ ကွင်းလယ်အတွဲသစ်ကိုလည်း သဘောကျတယ်။ ဝုဗ်က ကစားတာ အဆိုးကြီး မဟုတ်ပါဘူး။ နိုင်ငံတကာ သီတင်းပတ် မတိုင်ခင်က ခရစ္စတယ်ပဲလေ့စ်နဲ့ ပွဲမှာ သူတို့ သိပ် ကံမကောင်းခဲ့တာပါ။ ဒါပေမယ့် ဒီအပတ် လီဗာပူးကို သူတို့ တောင့်ခံ မထားနိုင်လောက်ပါဘူး။ ဆက်တန် ခန့်မှန်းရလဒ်ကတော့ ဝုဗ် ဝ-၂ လီဗာပူး ရလဒ် ထွက်ပေါ်မယ်လို့ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/wolves-ebou-2023-678x381.jpg",
"imgurl2":"https://lfcthadin.com/wp-content/uploads/2023/09/wolves-ebou-2023-678x381.jpg",
"imgurl3":"no",
"video":"no"
 },

         {"ndate":"Sep  15 , 2023",
"htext":"ဒီအပတ်ပွဲ ပါနိုင်ဖွယ် မရှိတဲ့ ထရန့်၊ ခံစစ်မှူးသစ်အတွက် ပေါင် သန်း ၆၀၊ စတုဂတ် အသင်းဖော်တွေကို သွားနှုတ်ဆက်တဲ့ အန်ဒို၊ နဲ့ နံနက်ခင်း လီဗာပူး သတင်းတိုများ",
"btext1":" လီဗာပူးအသင်းဟာ ခံစစ်မှူးသစ် ခေါ်ယူရေး အသုံးစရိတ် ပေါင် သန်း ၆၀ ရှိထားတယ်လို့ သိရပါတယ်။ ဒီပြောင်းရွှေ့ကြေးဖြင့် အကျိုးရှိတဲ့ ခေါ်ယူမှု ပြုလုပ်ဖို့ ခံစစ်မှူး များစွာကို ကင်းထောက်နေပါပြီ။ စပို့တင်း ခံစစ်မှူး အန်နာဆီယိုဟာ လီဗာပူးအသင်း စောင့်ကြည့်နေတဲ့ ကစားသမားတွေထဲ ထိပ်ဆုံးက ပါဝင်သူဖြစ်တယ်လို့ သိရပြီး ဇန်နဝါရီမှာ အလျင်အမြန် ချိတ်ဆက်မှုမျိုးတော့ ရှိလာဦးမှာ မဟုတ်ပါဘူး။ လီဗာပူးအသင်းရဲ့ ကြာသပတေးနေ့ လေ့ကျင့်ရေးမှာ ခံစစ်မှူး အီဘူး ပြန်ပါလာနိုင်ပြီး ဝုဗ်ပွဲမှာတော့ ပွဲထွက်နိုင်ဖွယ် ရှိပါတယ်။ ထရန့်နဲ့ သီယေဂိုတို့ဟာ လေ့ကျင့်ရေး မဝင်နိုင်ကြသေးပေမယ့် ပြန်ကစားနိုင်ဖို့ အတော်လေး နီးစပ်နေပြီဖြစ်ပါတယ်။ ရာသီကုန်မှာ စာချုပ်ကုန်ဆုံးမယ့် မာတစ်ဟာ လီဗာပူးနဲ့ သက်တမ်းထပ်တိုးမှာ မဟုတ်ဘဲ အလွတ်ဖြင့် ထွက်ခွာသွားမှာ ဖြစ်ပါတယ်။",
"btext2":"တူရကီလိဂ်ထံ သီယေဂို ပြောင်းမယ်လို့ သတင်းတွေ ထွက်နေပေမယ့်လို့ လီဗာပူးအသင်းက သူ့ကို ရာသီကုန်ထိ ဆက်ထိန်းသွားဖို့ ဆန္ဒရှိနေဆဲ​ ဖြစ်ပါတယ်။ နိုင်ငံတကာသီတင်းပတ် ကာလအပြီးမှာ အန်ဒိုဟာ အသင်းဖော်ဟောင်းတွေကို သေချာလေး နှုတ်ဆက်ဖို့အတွက် စတုဂတ်အသင်းကို ပြန်သွားခဲ့ပါတယ်။ စတုဂတ် ကစားသမားတွေက အန်ဒိုကို ချစ်ခင်စွာ ကြိုဆိုခဲ့ကြပါတယ်။ လူငယ် ညာအစွန်လူ ရမ်ဆေးဟာ ဒဏ်ရာကြောင့် လအတန်ကြာ ဘောလုံးကစားနိုင်မှာ မဟုတ်တာမို့ ပြန်လည် ထူထောင်ရေး လုပ်ဆောင်ဖို့ အက်ဆာကို ပြန်ရောက်နေပါတယ်။ အန်ဖီးကွင်းအတွင်း The Anfield Road ပွဲကြည့်စင် အပေါ်ပိုင်း တိုးချဲ့နေရာမှာ ထူးထူးခြားခြားအဖြစ် ခုံအပြာရောင် တစ်ခုကို ထားရှိထားတာဟာ အဲဗာတန်ကွင်း တည်ဆောက်မှုမှာ မတော်တဆ ကွယ်လွန်သွားတဲ့ အဲဗာသတ်ပရိသတ်အတွက် အောက်မေ့ ရည်ရွယ်ခြင်းလို့ ယူဆရပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/10001592023-678x381.jpg",
"imgurl2":"https://lfcthadin.com/wp-content/uploads/2023/09/10001592023-678x381.jpg",
"imgurl3":"no",
"video":"no"
 },

         {"ndate":"Sep  14 , 2023",
"htext":"လီဗာပူးအသင်းမှာ တတိယ လုပ်ခ အမြင့်ဆုံးရသူ ဖြစ်လာတဲ့ ဂိုးသမား အယ်လီဆန်",
"btext1":" ဘရာဇီး ဂိုးသမား အယ်လီဆန်ဟာ သူ့ရဲ့ စာချုပ်ပါ အချက်အရ လီဗာပူးအသင်းရဲ့ လုပ်ခ အမြင့်ဆုံးရ အသင်းသား စာရင်းထဲ ပါဝင်လာခဲ့ပြီ ဖြစ်ပါတယ်။ ၂၀၁၈ မှာ ထိုစဉ်က ဂိုးသမားတစ်ဦးအတွက် ကမ္ဘာ့စံချိန်တင်ကြေးဖြင့် ရိုးမားကနေ လီဗာပူးကို ပြောင်းလာခဲ့တဲ့ အယ်လီဆန်ဟာ ယာဂင်ကလော့ပ်ရဲ့ လူစာရင်းမှာ အရေးကြီးဆုံး အသင်းသားတစ်ဦး ဖြစ်ပါတယ်။ The Athletic မှ လီဗာပူးသတင်းထောက် James Pearce ရဲ့ ဖော်ပြချက်အရ အယ်လီဆန်ဟာ ၂၀၂၇ ခုနှစ်ထိ သက်တမ်းတိုးထားတဲ့ သူ့ရဲ့ စာချုပ်ပါ အချက်တွေအရ ဒီနွေမှာ လုပ်ခပိုင်း တိုးရခဲ့ပါတယ်။ အယ်လီဆန်ဟာ တစ်ပတ် လုပ်ခ ပေါင် ၂ သိန်း အထက်ရနေကာ လီဗာပူးအသင်းမှာ သူ့ထက် လုပ်ခပိုရသူတွေကတော့ ဆာလာနဲ့ ဗန်ဒိုက်တို့ပဲ ရှိပါတော့တယ်။ လီဗာပူးအသင်းဟာ တစ်နှစ် ပေါင် ၃၆၈ သန်းဖြင့် ပရီးမီးယားလိဂ်ရဲ့ ဒုတိယ လုပ်ခ အမြင့်ဆုံး ပေးချေနေတဲ့ ကလပ်ဖြစ်ထားခဲ့ပေမယ့် ကလပ်ရဲ့ လုပ်ခပိုင်း ပုံစံတွေဟာ အခြားအသင်းတွေနဲ့ အနည်းငယ် ကွာခြားမှုရှိပါတယ်။ ကစားသမားတွေရဲ့ ပွဲထွက်ပေးနိုင်မှု၊ စွမ်းဆောင်ရည်နဲ့ စာချုပ်ပါ အချက်အလက် ပြည့်စုံမှုတွေအပေါ် မူတည်ပြီး ဆုကြေးပေးခြင်း၊ လုပ်ခ တိုးမြင့်ခြင်းတွေအပြင် ဆုဖလား အောင်မြင်မှုတွေအတွက် သီးသန့် ဆုကြေးစနစ်တွေ ပါဝင်ထားတာ ဖြစ်ပါတယ်။",
"btext2":" ဒီနွေမှာ ဆော်ဒီဘက်က အယ်လီဆန်ကို ခေါ်ယူနိုင်ရေး အလေးအနက် ကြိုးစားခဲ့ပေမယ့် ဂိုးသမားက မာဆေးဆိုဒ်မှာပဲ ပျော်ရွှင်နေခြင်းနဲ့အတူ အရှေ့အလယ်ပိုင်း ကလပ်ကို ငြင်းဆန်ခဲ့ပါတယ်။ မနှစ်ကထက် လုပ်ခပိုင်း ပိုရဖို့ ရှိခြင်းကလည်း ဆော်ဒီကလပ်ထံ မပြောင်းဖို့ တွန်းအားတစ်ခု ဖြစ်စေခဲ့ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/allison-third-lfc-678x381.jpg",
"imgurl2":"https://lfcthadin.com/wp-content/uploads/2023/09/allison-third-lfc-678x381.jpg",
"imgurl3":"no",
"video":"no"
 },

         {"ndate":"Sep  14 , 2023",
"htext":"သီယေဂို၊ ထရန့်တို့ မပါနိုင်သေးတဲ့ ဒီကနေ့ လီဗာပူးအသင်း လေ့ကျင့်ရေး",
"btext1":" နိုင်ငံတကာ သီတင်းပတ် ပြီးဆုံးခဲ့ပြီဖြစ်ကာ လီဗာပူး စီနီယာ ကစားသမား အများအပြားဟာ အသင်းထံ ပြန်ရောက်လာခဲ့ကြပါပြီ။ အက်ဆာလေ့ကျင့်ရေးမှာ ကလော့ပ်နဲ့ နည်းပြအဖွဲ့ဟာ အသင်းသား အများအပြားကို ကွပ်ကဲနေခဲ့ပေမယ့် အဓိက ကစားသမား အချို့ ပါဝင်လာနိုင်ခြင်း မရှိသေးပါဘူး။ လီဗာပူးအသင်းဟာ ဒီအပတ်မှာ ဝုဗ်အသင်း အိမ်ကွင်းထံသွားပြီး ပရီးမီးယားလိဂ်ပွဲ ယှဉ်ပြိုင်ရမှာ ဖြစ်ပါတယ်။ ခံစစ်မှူး ဗန်ဒိုက်ဟာ နယူးကာဆယ်ပွဲမှာ ရခဲ့တဲ့ အနီကဒ်အပေါ် တုန့်ပြန်မှုကြောင့် ထပ်တိုး တစ်ပွဲပယ် ရင်ဆိုင်ထားရကာ ဒီပွဲမှာ ပါဝင်နိုင်မှာ မဟုတ်ပါဘူး။ အသင်းရဲ့ လေ့ကျင့်ရေးမှာ ဗန်ဒိုက်၊ ဆာလာ၊ ဟာဗေး၊ ဆီမီကတ်စ်၊ ရိုဘို၊ ဘာ့ဆဲတစ်၊ ဆိုဘိုစလိုင်တို့အပြင် နွေခေါ်ယူမှု အသစ်ဖြစ်တဲ့ အန်ဒိုနဲ့ ဂရာဗင်ဘက်ချ်လည်း ပါဝင်လာခဲ့ပါတယ်။",
"btext2":"ဒဏ်ရာကြောင့် ၂ ပွဲနားနေရတဲ့ အီဘူးလည်း ပြန်ပါလာနိုင်ပြီး သီယေဂိုနဲ့ ထရန့်လည်း အက်ဆာကို ပြန်ရောက်လာပေမယ့် အသင်းလိုက် လေ့ကျင့်ရေး မဝင်နိုင်သေးပါဘူး။ ထရန့်နဲ့ ဗန်ဒိုက် ပါဝင်နိုင်ဖွယ် မရှိတာကြောင့် ဝုဗ်ပွဲအတွက် ဖြစ်လာနိုင်ဖွယ် ခံစစ်အတွဲဟာ ရိုဘို၊ မာတစ်၊ အီဘူး၊ ဂိုးမက်စ်တို့ဖြစ်လာနိုင်ပြီး အရန်မှာတော့ ကွမ်းဆက် ရှိနေမှာ ဖြစ်ပါတယ်။ အယ်လီဆန်၊ မက်ကယ်လစ္စတာ၊ ဒါဝင်နဲ့ ဒီယက်စ်တို့ကတော့ အားလပ်ရက် ၁ ရက် ရခဲ့ကြတယ်လို့ သိရပါတယ်။ သူတို့ဟာ ကြံ့ခိုင်ရေး စစ်ဆေးမှု ခံယူပြီးရင် မနက်ဖြန်မှာ လေ့ကျင့်ရေး ပြန်ဝင်ကြဖို့ ရှိပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/traning-lfc-2023-9-678x381.jpg",
"imgurl2":"https://lfcthadin.com/wp-content/uploads/2023/09/traning-lfc-2023-9-678x381.jpg",
"imgurl3":"no",
"video":"no"
 },

         {"ndate":"Sep  14 , 2023",
"htext":"ဘယ်လင်ဟမ်လို အရည်အချင်းကောင်းတွေ မြင်နေရပြီး လီဗာပူး အောင်မြင်ရေး အဓိကကျမယ့်သူ ဆိုတဲ့ ချီးကျူးမှု",
"btext1":"ဒီရာသီမှာ လီဗာပူးအသင်းရဲ့ ကွင်းလယ်ဟာ အတော်လေး ချီးကျုးခံနေရပြီး ကလပ်ရဲ့ ကြယ်ပွင့်သစ်ဟာ ဆိုရင် ဂန္တဝင်ကြီး ဂျရတ်ရဲ့ အလားအလာမျိုးရှိသူ အဖြစ် နှိုင်းယှဉ်ခံလာရပါတယ်။ မက်ကယ်လစ္စတာနဲ့ ဆိုဘိုစလိုင်တို့ဟာ လီဗာပူးရဲ့ ပွဲထွက် ၁၁ ဦး နေရာထံ တိုက်ရိုက် ဝင်ရောက်လာခဲ့သလို ယာဂင်ကလော့ပ်ရဲ့ ဗားရှင်းသစ်မှာ အဓိကကျတဲ့ ထောက်တိုင်တွေ ဖြစ်လာနေပါတယ်။ BBC Radio 5 ရဲ့ Daily Podcast အစီအစဉ်မှာ ဆိုဘိုဟာ အတော်လေး ဆွေးနွေးခံရသူ ဖြစ်လာခဲ့တယ်။ အသက် ၂၂ နှစ်အရွယ် ကွင်းလယ်လူက လီဗာပူးထံ ပြောင်းရမယ်ဆိုရင် ချန်ပီယံလိဂ် တစ်ရာသီ ချန်ပီယံလိဂ် မကန်ရလည်း ရပါတယ်ဆိုတဲ့ ကြွေးကြော်မှုနဲ့ အန်ဖီးကို ဝင်ရောက်လာခဲ့သူပါ။ သူဟာ ဒီရာသီ မန်စီးတီးကို အနိုင်ယူပြမယ်ဆိုတဲ့ နိုင်လိုစိတ် ပြင်းထန်မှုလည်း ရှိသူဖြစ်ပါတယ်။ BBC Radio 5 ကတော့ “ လီဗာပူး ကွင်းလယ်လူတွေကို သဘောကျပါတယ်။ ဆိုဘိုစလိုင်နဲ့ မက်ကယ်လစ္စတာတို့က အတော်လေး အဆင့်အတန်းရှိကြတယ်။ ဆိုဘိုစလိုင်ဟာ ဘယ်လင်ဟမ်နဲ့တောင် ဆင်ပါတယ်။ ဘယ်လင်ဟမ်လို တောက်ပတဲ့ အလားအလာတွေ သူ့နားကနေ မြင်နေရတယ်။ ",
"btext2":" ကိုယ်မြင်တာကို ပြောရရင် ဆိုဘိုစလိုင်မှာ အရည်အချင်းတွေ အားလုံး ရှိနေတယ်။ သူက ဂျရတ် ငယ်ငယ်တုန်းက ပုံစံကိုတောင် သတိရမိစေတယ်။ ဒီရာသီ လီဗာပူးအသင်း အောင်မြင်ရေးအတွက် သူက အတော်လေး အဓိကကျသူ ဖြစ်လာပါလိမ့်မယ် ” လို့ မှတ်ချက်ပေးခဲ့တာပါ။ ဗြိတိန်သတင်းဌာနရဲ့ ဆိုဘိုစလိုင်ဟာ အင်္ဂလန်ကြယ်ပွင့် ဘယ်လင်ဟမ်လို ကိုယ်ယောင်ကိုယ်ဝါမျိုး ရှိသူလို့ ချီးကျူးခြင်းဟာ ဟန်ဂေရီ အသင်းခေါင်းဆောင်ရဲ့ လုပ်နိုင်စွမ်းအပေါ် အတော်လေး သတိထားမိနေကြတဲ့ သက်သေပဲ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/szobo-mac-jota-678x381.jpg",
"imgurl2":"https://lfcthadin.com/wp-content/uploads/2023/09/szobo-mac-jota-678x381.jpg",
"imgurl3":"no",
"video":"no"
 },

        {"ndate":"Sep  14 , 2023",
"htext":"အံ့အားသင့်ဖွယ် နာမည်တင်မှု ပါဝင်လာတဲ့ လီဗာပူးအသင်းရဲ့ ပရီးမီးယားလိဂ် လူစာရင်း (၂၃) ဦး",
"btext1":"လီဗာပူးအသင်းဟာ ၂၀၂၃-၂၀၂၄ ဘောလုံးရာသီအတွက် ပရီးမီးယားလိဂ် လူစာရင်း တင်ခဲ့ပြီဖြစ်ကာ ‘homegrown’ အသင်းသား ၆ ဦးအပါအဝင် ၂၃ ဦးပါ လူစာရင်း ဖြစ်ပါတယ်။ ထူးထူးဆန်းဆန်းအဖြစ် အသင်းဟာ တိုက်စစ်သမား ပေါလ်ဂလက်ဇယ်ကို ဒီရာသီ ပရီးမီးယားလိဂ် လူစာရင်းထဲ ထည့်လာခဲ့ပါတယ်။ အသက် ၂၂ နှစ်အရွယ် တိုက်စစ်မှူးဟာ မနှစ်ကရာသီ ထရန်မီရီအသင်းထံ အငှားထွက်နေခဲ့ပြီး ဒဏ်ရာကြောင့် တစ်ရာသီလုံးမှ ၁၄ မိနစ်ပဲ ကစားထားသူပါ။ လူငယ် အက်ဖ်အေဖလား ချန်ပီယံဟောင်းဟာ လီဗာပူးရဲ့ အတောက်ပဆုံး အကယ်ဒမီ တိုက်စစ်သမား ဖြစ်ခဲ့ပေမယ့် ဒဏ်ရာပြဿနာတွေဟာ သူ့ရဲ့ တက်လှမ်းကို ပိတ်ဆို့သွားခဲ့ပါတယ်။ သူ့ကို ကလပ်ရဲ့ လူစာရင်းထဲ ထည့်ခဲ့ပေမယ့် ဒီရာသီ ပရီးမီးယားလိဂ်မှာ နေရာပေးဖွယ် မရှိပါဘူး။ အခြားသော ‘homegrown’ သမားတွေအဖြစ် ညာအစွန်လူ ထရန့်၊ ခံစစ်သမား ဂိုးမက်စ်၊ ကွင်းလယ်လူ ကာတစ်ဂျုံး၊ ဂိုးသမားတွေဖြစ်တဲ့ ကလယ်ဟာ၊ ဂျာရိုစ့်တို့ ဖြစ်ကြပါတယ်။ လီဗာပူးအသင်းဟာ ‘homegrown’ လိုအပ်ချက်များတဲ့ အသင်းဖြစ်နေပြီး နောက်ထပ် ၂ ဦးထိကို ထပ်ဖြည့်ခွင့်ရှိထားခဲ့တာပါ။ ",
"btext2":"အသင်းရဲ့ ‘non-homegrown’ ကစားသမားစာရင်းကတော့ ဒီနွေမှ ခေါ်ယူထားတဲ့ ဆိုဘိုစလိုင်၊ မက်ကယ်လစ္စတာ၊ အန်ဒိုတို့နဲ့အတူ ၁၇ ဦး အပြည့် ပါဝင်လာခဲ့ပါတယ်။ လူငယ်စတား ဗန်ဒုတ်၊ ဟာဗေး၊ ဘာ့ဆဲတစ်နဲ့ ဘိုင်ယန်မြူးနစ်ကနေ ခေါ်ယူထားတဲ့ ဂရာဗင်ဘက်ချ်တို့ကတော့ ယူ-၂၁ အောက် ကစားသမားတွေအဖြစ် ပါဝင်လာခဲ့ပါတယ်။ Liverpool’s 2023/24 Premier League squad ဂိုးသမား – အယ်လီဆန်၊ ကလယ်ဟာ၊ အတ်ဒရီယန်၊ ဂျာရိုစ့်။ ခံစစ်သမား – ဗန်ဒိုက်၊ ကိုနတေး၊ ဂိုးမက်စ်၊ မာတစ်၊ ထရန့်၊ ရော်ဘတ်ဆန်၊ ကိုစတက်။ ကွင်းလယ် – ဆိုဘိုစလိုင်၊ မက်ကယ်လစ္စတာ၊ သီယေဂို၊ ဂျုံး၊ အန်ဒို။ တိုက်စစ် – ဆာလာ၊ ဒီယက်စ်၊ ဂက်ပို၊ ဒါဝင်၊ ဂျိုတာ၊ ဂလက်ဇယ်။ U-21 : ပီတာလူးဂါ၊ ကွမ်းဆက်၊ ဘရတ်ဒလေ၊ ဘာ့ဆဲတစ်၊ အယ်လီးယော့၊ ဂရာဗင်ဘက်ချ်၊ ဗန်ဒုတ်၊ ကလက်။ ",
"btext3": " no     ",
"imgurl1":"https://lfcthadin.com/wp-content/uploads/2023/09/klopp-squard--678x381.jpg",
"imgurl2":"https://lfcthadin.com/wp-content/uploads/2023/09/klopp-squard--678x381.jpg",
"imgurl3":"no",
"video":"no"
 },

         {"ndate":"Sep  14 , 2023",
"htext":"လက်ရွေးစင်မှာ နေရာမရတဲ့ အယ်လီဆန်၊ ဗန်ဒုတ်အကြောင်း ကြားထားတဲ့ စတိဗ်ကလက်၊ အန်ဒရီကိစ္စ ဆက်ရန်ရှိခြင်းနဲ့ နံနက်ခင်း လီဗာပူး သတင်းတိုများ",
"btext1":" စကော့တလန်နည်းပြ စတိဗ်ကလက်က ဗန်ဒုတ်ရဲ့ သတင်းကောင်းတွေကို သူလည်း ကြားသိထားပေမယ့် လက်ရွေးစင်အသင်းကြီးအတွက် မရွေးသေးဘဲ ယူ-၂၁ အသင်းမှာပဲ ပုံမှန်ပွဲကစားခွင့် ဆက်ပေးထားဖို့ ရည်ရွယ်နေပါတယ်။ လီဗာပူးနဲ့ ဖလူမီးနက်စ် ကွင်းလယ်လူ အန်ဒရီ အပြောင်းအရွှေ့ ကိစ္စဟာ ဆက်ရန် မရှိတော့တာမျိုး မဟုတ်ဘဲ လာမယ့် စျေးကွက်တွေမှာ ပြန်ပြီး စကားပြောမှုတွေ ရှိလာနိုင်ပါတယ်။ ယာဂင်ကလော့ပ်ဟာ ဂျာမနီလက်ရွေးစင်အသင်းဘက်က ချဉ်းကပ်မှုကို ပြတ်ပြတ်သားသား ငြင်းဆန်ထားပြီဖြစ်ကာ လီဗာပူးအသင်းနဲ့ စာချုပ်အပေါ် လေးစားမှုရှိမှာ ဖြစ်ပါတယ်။ လူငယ်စတား ထရန့် ကိုနေး-ဒိုဟာတီက စီနီယာလေ့ကျင့်ရေးမှာ သူ့ကိုလည်း ထရန့်လိုပဲ ခေါ်ဝေါ်ကြပြီး ထရန့်တွေချင်း ထပ်နေလို့ ရယ်မောကြရတယ်လို့ ထုတ်ဖော်လိုက်ပါတယ်။ ကယ်ဗင် မက်ကယ်လစ္စတာက အန်ဖီးကွင်းမှာ သူ့ရဲ့ ညီကိုဖြစ်တဲ့ မာကာနဲ့ ယှဉ်ပြိုင်ကစားရဖို့ကို သိပ်ပြီး စိတ်လှုပ်ရှားသလို မိသားစုချင်း ယှဉ်ပြိုင်ရဖို့က အိပ်မက်ဖြစ်တယ်လို့ ထုတ်ပြောခဲ့ပါတယ်။",
"btext2":"လီဗာပူးရဲ့ ပရီးမီးယားလိဂ် လူစာရင်း တင်မှုဟာ ၂၃ ဦးပဲရှိပြီး homegrown ကစားသမားတွေအဖြစ် ဂလေဇယ်၊ ဂျာရိုစ့်၊ ကလယ်ဟာ၊ ထရန့်၊ ဂိုးမက်စ်နဲ့ ကာတစ်ဂျုံးတို့ ၆ ဦးပဲ စာရင်းတင်နိုင်ခဲ့ပါတယ်။ ဒါဝင် နူးညက်စ်ရဲ့ ဒဏ်ရာအခြေအနေကို လီဗာပူးအသင်းဘက်က စစ်ဆေးရခြင်း မရှိသေးဘဲ အသေးစား ဒဏ်ရာလောက်လို့ပဲ မှန်းဆရပါသေးတယ်။ ဘရာဇီးလက်ရွေးစင်အသင်းမှာ အယ်လီဆန်ကို ကျော်ပြီး အီဒါဆန်ကို နေရာပေးရတာ ခက်ခဲပေမယ့် လက်တလောမှာတော့ မန်စီးတီးဂိုးသမားကိုပဲ ပွဲထုတ်လိုတာကြောင့်ဖြစ်ကြောင်း ယာယီနည်းပြက ဆိုပါတယ်။ တူနီးရှားအသင်းက အီဂျစ်အသင်းကို ၃-၁ ဖြင့် အနိုင်ရချိန်မှာ တူနီးရှားအသင်းမှ မန်ယူနိုက်တက် ကစားသမား Hannibal Mejbri ရဲ့ ယောဂ ကျင့်ပုံ အောင်ပွဲခံမှုနဲ့ လှောင်ပြောင် အောင်ပွဲခံခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/10121492023-678x381.jpg",
"imgurl2":"https://lfcthadin.com/wp-content/uploads/2023/09/10121492023-678x381.jpg",
"imgurl3":"no",
"video":"no"
 },

         {"ndate":"Sep  13 , 2023",
"htext":"လီဗာပူးအပေါ် အကောင်းမြင်ဖွယ် သက်ရောက်မှုရှိမယ့် အပြောင်းအရွှေ့ အကြောင်း ဆက်တန် ပြောလာ",
"btext1":"လီဗာပူးအသင်းက ဆာလာကို ဆက်ထိန်းနိုင်ခဲ့တာဟာ ကိစ္စကြီးဖြစ်ပြီး ဒီရာသီမှာ ယာဂင်ကလော့ပ်ရဲ့ အသင်းဟာ မန်စီးတီးကို စိန်ခေါ်နိုင်လိမ့်မယ်လို့ သူ ယုံကြည်ထားကြောင်း ဆက်တန်က ထုတ်ပြောလာခဲ့ပါတယ်။ ဆော်ဒီကလပ်က ပေါင် သန်း ၁၅၀ ဖြင့် ကမ်းလှမ်းခဲ့ပေမယ့် လီဗာပူးဘက်က ပယ်ချခဲ့ခြင်းဟာ ဒီရာသီ ကလပ်ရဲ့ ရည်မှန်းချက်ကြီးမှုကို ဖော်ညွှန်းရာ ရောက်တယ်လို့ အင်္ဂလန် သုံးသပ်သူကြီးက ထင်မြင်နေတာ ဖြစ်ပါတယ်။ လီဗာပူးအသင်းဟာ မီလ်နာ၊ ချိန်ဘာလိန်၊ ကိတ်တာ၊ ဖာမင်နိုတို့လို ကစားသမားတွေကို အလွတ်ဖြင့် လက်လွတ်ခဲ့ရသလို ဆော်ဒီလိဂ်ထဲ ဟန်ဒါဆန်၊ ဖာဘင်ညိုတို့ကိုပါ ထွက်ခွင့်ပေးခဲ့ရတာ ဖြစ်ပါတယ်။ အဆိုပါ နေရာတွေကို ကွင်းလယ် လူသစ် ၄ ဦးဖြင့် အစားထိုးနိုင်ခဲ့တယ်။ ဒါပေမယ့် အရေးအကြီးဆုံးက ဆာလာကို ဆက်ထိန်းနိုင်ခြင်းဖြစ်ပြီး ဘဏ္ဍာရေးအရ အသုံးစရိတ်ကြီး မရပေမယ့်လို့ အသင်းရဲ့ အဓိက ဂိုးသွင်းစက်နဲ့ အရည်အချင်းကို ထိန်းသိမ်းနိုင်ခြင်း ဖြစ်ခဲ့ပါတယ်။ ",
"btext2":"ဆက်တန်က “ ဆာလာကို ဆက်ထိန်းနိုင်ခြင်းနဲ့အတူ ဒီရာသီက လီဗာပူးအတွက် အရေးကြီးတဲ့ ဘောလုံးရာသီပါ။ ဆော်ဒီဘက်က သူ့ကို ခေါ်ယူဖို့ စကားပြောတာက ကိစ္စကြီးဖြစ်ပေမယ့် သူ လီဗာပူးမှာပဲ ဆက်နေတာကို ကျနော် အတော်လေး ကျေနပ်မိပါတယ်။ ဘာလို့လဲဆိုတော့ လီဗာပူးက ဆုဖလား စိန်ခေါ်နိုင်မယ့် အသင်းလို့ ကျနော် ထင်တာကြောင့်ပါ ” လို့ သူ့အမြင်ကို ပြောဆိုခဲ့တယ်။ လီဗာပူးအသင်းဟာ ပရီးမီးယားလိဂ်မှာ အတောင့်တင်းဆုံး တိုက်စစ်ကို ပိုင်ဆိုင်ထားသလို ရာသီစ ၄ ပွဲမှာ ရမှတ် ၁၀ မှတ် ရယူထားနိုင်ပါတယ်။ ရလဒ်ကောင်းတွေကို ဆက်ထိန်းနိုင်ရင် ဆုဖလား စိန်ခေါ်မယ့် အသင်းအဖြစ် ပြန်ပြီး ရပ်တည်လာနိုင်ဖွယ် ရှိနေတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/sutton-klopp-lfc--678x381.jpg",
"imgurl2":"https://lfcthadin.com/wp-content/uploads/2023/09/sutton-klopp-lfc--678x381.jpg",
"imgurl3":"no",
"video":"no"
 },

         {"ndate":"Sep  13 , 2023",
"htext":"“ပြီးပြည့်စုံတဲ့ ထိန်းချုပ်သူ” အဖြစ် အာဂျင်တီးနား မီဒီယာတွေ ဝိုင်းဝန်းချီးကျူးခြင်း ခံနေရတဲ့ မာကာ",
"btext1":" အာဂျင်တီးနားက ဘိုလီဗီယာကို ၃-၀ ဖြင့် အနိုင်ရတဲ့ ကမ္ဘာ့ဖလား ခြေစစ်ပွဲ အပြီး ကွင်းလယ်လူ မာကာဟာ ၎င်းတို့ ပြည်တွင်း မီဒီယာတွေမှာ အတော်လေး ချီးကျူးခံနေရပါတယ်။ အသင်းခေါင်းဆောင် မက်ဆီ မပါခဲ့တဲ့ မနက်ကပွဲမှာ မာကာဟာ ဖာနန်ဒက်စ်၊ ဒီပေါတို့နဲ့အတူ ကွင်းလယ်မှာ ပွဲထွက်ခဲ့တာပါ။ ကွင်းလယ်ကြောင်းမှာ သူ့ရဲ့ တည်ငြိမ်မှုအပြင် ဘောလုံးကို ခပ်မြန်မြန် ပေးနိုင်တဲ့ incisive passes တွေအတွက်ပါ ချီးကျူးခံခဲ့ရပါတယ်။ တစ်ဦးချင်း လုယူမှု အောင်မြင်ခြင်းတွေ၊ ဘောလုံးဆယ်ယူမှု အောင်မြင်ခြင်းတွေကြောင့် အာဂျင်တီးနား ဘောလုံးဝေဖန်ရေးသမား Hernan Claus က “ မက်ကယ်လစ္စတာဟာ လက်ရွေးစင်အသင်းရဲ့ ကွင်းလယ်ကနေ ပွဲထွက်ခဲ့ပြီး ဘောလုံးကို ခပ်မြန်မြန် ခပ်သွက်သွက် ပေးနိုင်ခဲ့တယ်။ သူဟာ အထက်တန်းစား ဆန်တဲ့ ခြေစွမ်းခြေစကို ပြသခဲ့ပြီး သူ့ကို ဘယ်လို ထိန်းချုပ်ရမယ် မသိတာကြောင့် ဘိုလီဗီးယားသားတွေဟာ လူချခြင်းနဲ့ပဲ ရပ်တန့်နေခဲ့ရပါတယ် ” လို့ ညွှန်းဆိုခဲ့ပါတယ်။",
"btext2":" အာဂျင်တီးနား သတင်းဌာန Ole က မက်ကယ်လစ္စတာကို (၉/၁၀) ထိ အမှတ်ပေးခဲ့တယ်။ ဒါ့အပြင် TyC Sports ကလည်း (၈/၁၀) ထိ အမှတ်မြင့်မြင့် ပေးခဲ့ပါတယ်။ “ သူက လီဗာပူးမှာ ကစားနေတဲ့ ကွင်းလယ်လူ နေရာကနေ စကစားခဲ့ပြီး ဘောလုံးရှိချိန်ကော မရှိချိန်မှာပါ အဓိက ကွင်းလယ်လူဖြစ်ခဲ့ပါတယ်။ အချိန်နဲ့ နေရာလွတ်တွေကို ပါးနပ်စွာ ကိုင်တွယ်ပြခဲ့ပြီး ဘိုလီဗီးယားအသင်းက ပြင်းထန်တဲ့ လူချကစားမှုတွေဖြင့် သူ့ကို ရပ်တန့်ခဲ့ရပါတယ် ” လို့လည်း TyC Sports က ဖော်ညွှန်းခဲ့ပါတယ်။ ဖာနန်ဒက်စ်၊ ဒီမာရီယာတို့နဲ့အတူ လက်ရွေးစင်ရဲ့ အကောင်းဆုံး ကစားသမား ၃ ဦးထဲက တစ်ဦးအဖြစ် မာကာကို အာဂျင်တီးနား သတင်းထောက်တွေက ရွေးထုတ်ခဲ့ကြတယ်။ ” ဘောလုံးထိချက် တစ်ချက်၊ နှစ်ချက်လောက်နဲ့ ပွဲကို ပြီးပြည့်စုံစွာ ထိန်းချုပ်နိုင်ခဲ့ပြီး မလိုလားအပ်တဲ့ စွန့်စားမှု လုံးဝ မလုပ်ခဲ့ဘူး ” လို့ ချီးကျူးခဲ့ကြသေးတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/mac-allister-678x381.jpg",
"imgurl2":"https://lfcthadin.com/wp-content/uploads/2023/09/mac-allister-678x381.jpg",
"imgurl3":"no",
"video":"no"
 },

         {"ndate":"Sep  13 , 2023",
"htext":"NEWS: ဥရုဂွေးပွဲမှာ လူစားလဲခံရတဲ့ ဒါဝင်နူးညက်စ်ရဲ့ ကြံ့ခိုင်မှု အခြေအနေ",
"btext1":" မနက်က ဥရုဂွေးအသင်းရဲ့ ကမ္ဘာ့ဖလား ခြေစစ်ပွဲမှာ ဒါဝင် နူးညက်စ်ဟာ ၄၅ မိနစ်ပဲ ကစားခဲ့ရပြီး ဒုတိယပိုင်းမှာ လူစားလဲခံခဲ့ရကာ ပွဲအပြီး သူ့ရဲ့ လက်ရွေးစင်အသင်းက ၂-၁ ဖြင့် အရေးနိမ့်ခဲ့ပါတယ်။ ပွဲအပြီးမှာ ဥရုဂွေးနည်းပြ ဘီရယ်ဆာက ဒါဝင်မှာ ကြွက်သား ခက်ခဲမှုရှိနေတာမို့ လူစားလဲခဲ့တာလို့ ဆိုပါတယ်။ သို့ပေမယ့် နောက်ဆုံး သိရမှုမှာတော့ ဒါဝင်မှာ ဒဏ်ရာ ပြဿနာမျိုး မရှိဘဲ ဥရုဂွေးရဲ့ ပြင်းထန်စွာ အားထုတ်ကစားမှုတွေကြောင့် ကြွက်သားပိုင်း အဆင်မပြေတာလို့ နားလည်ရတယ်။ “ ဒါဝင်မှာ ကြွက်သား ခက်ခဲမှုရှိနေပြီး သူ့ရဲ့ လှုပ်ရှားမှုတွေ အကန့်အသတ် ရှိလာပါတယ်။ ဒါကြောင့် လူစားလဲလိုက်တာက ပိုအဆင်ပြေမယ်လို့ ထင်ပါတယ်။ အရင်ပွဲတုန်းကလည်း သူ အရမ်း အားထုတ်ထားပြီး ကျနော်တို့ ဖိအားမှုတွေ လုပ်နေချိန်မှာ သူက လိုက်ပြီး မလုပ်နိုင်တာကြောင့်ပါ ” လို့ ဘီရယ်ဆာက ပြောပါတယ်။ ဒါဝင်ဟာ ဒီရာသီ လီဗာပူးအသင်းမှာ ပွဲကစားခွင့် အကန့်အသတ်ပဲ ရှိနေတာဖြစ်ပြီး ချယ်ဆီး၊ ဘုန်းမောက်၊ နယူးကာဆယ်ပွဲတွေမှာ စုစုပေါင်းမှ ပွဲကစားချိန် ၄၁ မိနစ်ပဲ ရခဲ့တာ ဖြစ်ပါတယ်။ အက်စတွန်ဗီလာပွဲမှာ သူ့ကို ပွဲထွက်လူစာရင်းကနေ ထုတ်သုံးခဲ့ပေမယ့် ၆၅ မိနစ်ပဲ ကစားစေခဲ့တာ ဖြစ်ပါတယ်။",
"btext2":"အဲ့နောက်ပိုင်း နိုင်ငံတကာသီတင်းပတ်မှာ ဥရုဂွေးအသင်းနဲ့ သွားရောက် ပူးပေါင်းခဲ့ရာမှာ ဆက်တိုက် ပွဲထွက်ခွင့်ရရာက ကြွက်သား ဒဏ်ဖြစ်ခဲ့တာလို့ ယူဆရပါတယ်။ ဒီကနေ့ ညပိုင်းမှာ ဒါဝင်ဟာ မာဆေးဆိုဒ်ကို ပြန်ရောက်လာမှာဖြစ်ပြီး ဆေးအဖွဲ့ရဲ့ စစ်ဆေးမှုကို ခံရမှာပါ။ သူဟာ စနေနေ့ အစောပိုင်းပွဲမှာ ပါဝင်ကစားနိုင်မလားကို နည်းပြကလော့ပ်ရဲ့ ပွဲကြိုကို စောင့်နားထောင်ရမှာဖြစ်ပါတယ်။ အထောင်တိုက်စစ်နေရာမှာ ဂက်ပို၊ ဂျိုတာတို့ ပွဲထွက်ပေးဖို့ အဆင်ပြေတာကြောင့် ဒါဝင်ရဲ့ ကြံ့ခိုင်မှုဟာ အသင်းအပေါ် တိုက်ရိုက် ဖိအားဝင်လာစေမှာ မဟုတ်ပါဘူး။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/derwin-injuried--678x381.jpg",
"imgurl2":"https://lfcthadin.com/wp-content/uploads/2023/09/derwin-injuried--678x381.jpg",
"imgurl3":"no",
"video":"no"
 },

         {"ndate":"Sep  13 , 2023",
"htext":"ဒါဝင် ဒဏ်ရာရှိနေခြင်း၊ ဝုဗ်ပွဲမှာ VAR ကိုင်မယ့် တီရာနေး၊ ဗန်ဒိုက်ကို နယ်သာလန်ဘက်က ဝေဖန်ခြင်းနဲ့ နံနက်ခင်း လီဗာပူး သတင်းတိုများ",
"btext1":" စကော့တလန် ၁-၃ အင်္ဂလန်ပွဲမှာတော့ စကော့တလန်အသင်းရတဲ့ သွင်းဂိုးဟာ ရော်ဘတ်ဆန်ရဲ့ ဧရိယာအတွင်း ပေးချက်ကို ရှင်းထုတ်ဖို့ ကြိုးစားရာကနေ မက်ဂွဲရား ကိုယ်ဂိုးကို သွင်းယူမိခဲ့တာပါ။ မနက်က ဥရုဂွေးပွဲမှာ တိုက်စစ်မှူး ဒါဝင်ဟာ ၄၅ မိနစ်ပဲ ကစားနိုင်ခဲ့ပါတယ်။ နည်းပြဘီရယ်ဆာကတော့ ဒါဝင်ဟာ လက်ရွေးစင်အသင်းထံ လာရောက် ပူးပေါင်းကတည်းက ကြွက်သားဒဏ်ရာ ရှိနေတယ်လို့ ဆိုပါတယ်။ မက်ကယ်လစ္စတာကို အနီကဒ် မှားယွင်းပေးမှု ရှိထားပေမယ့်လို့ ဒိုင်လူကြီး ပေါတီရာနေးဟာ ဒီအပတ် ဝုဗ်နဲ့ လီဗာပူးပွဲကို ကိုင်တွယ်သွားဦးမှာ ဖြစ်ပါတယ်။ ကွင်းလယ်လူ ဆိုဘိုစလိုင်က ဂျရတ်က သူ့ရဲ့ ဟီးရိုးဆိုပေမယ့် ကမ္ဘာကျော် ဘောလုံးသမားကြီး စီရော်နယ်ဒိုဟာလည်း သူ့ရဲ့ စံပြတစ်ယောက် ဖြစ်ပါတယ်လို့ ဝန်ခံခဲ့ပါတယ်။ လီဗာပူးအသင်းဟာ လိုက်ဇစ် ဒါရိုက်တာဟောင်း Max Eberl နဲ့ တွေ့ဆုံပြီး ကလပ်ရဲ့ အားကစားဒါရိုက်တာ ရာထူးအတွက် စကားပြောမှု ပြုလုပ်မှာ ဖြစ်ပါတယ်။ ",
"btext2":" EA Sports ဟာ ဆာလာရဲ့ rating ကို ၉၀ ကနေ ၈၉ ကို လျော့ချလိုက်ပြီ ဖြစ်ပါတယ်။ ယူရိုပါလိဂ် ပွဲစဉ်အဖြစ် Union SG အသင်းနဲ့ အဝေးကွင်း ယှဉ်ပြိုင်ရာမှာ အန်းဒါးလက်ကွင်းကို အသုံးပြုမှာပါ။ ဘယ်ဂျီယံကလပ်ရဲ့ အိမ်ကွင်းဟာ ပရိသတ် ၉၀၀၀ ပဲ ဆံ့တာကြောင့်ဖြစ်ပါတယ်။ ဂျာမနီအသင်းဟာ လီဗာပူး အကြီးအကဲတွေကို ယာဂင်ကလော့ပ်နဲ့ စကားပြောခွင့်ရဖို့ ချဉ်းကပ်ခဲ့ပေမယ့် ပယ်ချခံခဲ့ရပါတယ်။ နယ်သာလန် ဝေဖန်ရေးသမားတွေက ဗန်ဒိုက်ကို အတော်လေး အထင်မြင်သေးနေကြ​ကာ လက်ရွေးစင်အသင်းကို ဦးဆောင်နိုင်စွမ်းမရှိတဲ့ ဒတ်ချ် မက်ဂွဲရားလို့ပါ ကင်ပွန်းတပ်ခဲ့ကြပါတယ်။",
"btext3": " no     ",
"imgurl1":"https://lfcthadin.com/wp-content/uploads/2023/09/10151392023-678x381.jpg",
"imgurl2":"https://lfcthadin.com/wp-content/uploads/2023/09/10151392023-678x381.jpg",
"imgurl3":"no",
"video":"no"
 },
         {"ndate":"Sep  12 , 2023",
"htext":"၂၀၂၃-၂၀၂၄ ဘောလုံးရာသီ ယူရိုပါလိဂ် ပြိုင်ပွဲအတွက် လီဗာပူးအသင်းရဲ့ ၂၃ ဦးပါ လူစာရင်း",
"btext1":" လီဗာပူးအသင်းဟာ ၂၀၂၃-၂၀၂၄ ဘောလုံးရာသီအတွက် ၂၃ ဦးပါ လူစာရင်း ထုတ်ပြန်လိုက်ပြီ ဖြစ်ပါတယ်။ လူစာရင်းမှာ နိုင်ငံခြားသား အသင်းသားက ၁၇ ဦးကို ကျော်လွန်နေတာမို့ အတ်ဒရီယန်ကို လူစာရင်းကနေ ဖယ်ထုတ်ထားပါတယ်။ ယူအီးအက်ဖ်အေရဲ့ စည်းမျဉ်းမှာ အဓိက ဂိုးသမားတွေ ကာလရှည် ဒဏ်ရာရှိပါက ဂိုးသမားသစ်ဖြင့် အစားထိုးနိုင်တဲ့ အချက် ပါဝင်တာမို့ အတ်ဒရီယန်ကို မထည့်ခြင်းဟာ လီဗာပူးလူစာရင်းအတွက် ပြဿနာ မရှိပါဘူး။ ဒီအသင်းသား ၂၃ ဦးဟာ ယူရိုပါလိဂ် အုပ်စုအဆင့် ၆ ပွဲမှာ ပါဝင်ယှဉ်ပြိုင်ရမှာ ဖြစ်ပြီး ၂၀၂၄ အုပ်စုအဆင့်ကို ကျော်လွန်ခဲ့ပြီးရင် ၂၀၂၄ မှာ ရာသီဝက် လူစာရင်း ပြန်တင်ရမှာဖြစ်ပါတယ်။ လီဗာပူးအသင်းဟာ ‘locally trained’ ကစားသမား လိုအပ်ချက်တွေ ရှိနေတာမို့ လူစာရင်း ၂၅ ဦး အပြည့် မတင်နိုင်ခဲ့ပါဘူး။ ဒါကြောင့်ပဲ ဂျာရိုစ့်နဲ့ ကလက်တို့ကိုပါ ဖြည့်တင်းထားတာပါ။ ၂၀၀၂ ခုနှစ် ဇန်နဝါရီ နောက်ပိုင်းမှာ မွေးဖွားပြီး ကလပ်မှာ အနည်းဆုံး ၂ နှစ်ရှိနေတဲ့ လူငယ်တွေကို ‘A list’ စာရင်း တင်စရာ မလိုတာမို့ ဟာဗေး၊ ကွမ်းဆက်နဲ့ ဘရတ်ဒလေတို့ကို အဆိုပါ စာရင်းကနေ ထည့်သွင်းခဲ့ခြင်း မရှိဘဲ ဗန်ဒုတ်ကိုတော့ ထည့်ခဲ့ရခြင်း ဖြစ်ပါတယ်။ ",
"btext2":"အုပ်စု E မှာတော့ လီဗာပူးအသင်းဟာ အုပ်စုတွင်း ပြိုင်ဘက်တွေအဖြစ် ဩစတြီးယား ဘွန်ဒက်လီဂါကလပ် လက်စ်၊ ဘယ်ဂျီယံကလပ် ယူနီယံ စိန့်ဂယ်လွိုက်စ်၊ ပြင်သစ်ကလပ် တူးလုစ့်တို့ဖြင့် အတွဲကျထားပါတယ်။ ၂၀၂၃-၂၀၂၄ ယူရိုပါလိဂ် လူစာရင်း ဂိုးသမား – အယ်လီဆန်၊ ကလယ်ဟာ၊ ဂျာရိုစ့်။ ခံစစ်သမား – ဗန်ဒိုက်၊ ကိုနတေး၊ ဂိုးမက်စ်၊ မာတစ်၊ ထရန့်၊ ရော်ဘတ်ဆန်၊ ကိုစတက်။ ကွင်းလယ် – ဆိုဘိုစလိုင်၊ မက်ကယ်လစ္စတာ၊ သီယေဂို၊ ဂရာဗင်ဘက်ချ်၊ ဂျုံး၊ အန်ဒို၊ ကလက်။ တိုက်စစ် – ဆာလာ၊ ဒီယက်စ်၊ ဂက်ပို၊ ဒါဝင်၊ ဂျိုတာ၊ ဗန်ဒုတ်။ List B: ပီတာလူးဂါ၊ ကွမ်းဆက်၊ ဘရတ်ဒလေ၊ ဘာ့ဆဲတစ်၊ အယ်လီးယော့။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/europer-league-20232024-678x381.jpg",
"imgurl2":"https://lfcthadin.com/wp-content/uploads/2023/09/europer-league-20232024-678x381.jpg",
"imgurl3":"no",
"video":"no"
 },

         {"ndate":"Sep  12 , 2023",
"htext":"ဝုဗ်နဲ့ပွဲ မတိုင်ခင် ၄၈ နာရီအထိ အနားရဦးမှာ မဟုတ်တဲ့ လီဗာပူး အသင်းသား ၄ ဦး",
"btext1":"ဒီအပတ် စနေနေ့ အစောဆုံးပွဲအဖြစ် လီဗာပူးအသင်းဟာ ဝုဗ်အသင်း အိမ်ကွင်းထံသွားပြီး ပရီးမီးယားလိဂ်ပွဲစဉ် ယှဉ်ပြိုင်ရမှာ ဖြစ်ပါတယ်။ ရာသီစ ၁၂ မှတ်ရနိုင်ချေထဲက ၁၀ မှတ် ယူထားနိုင်တဲ့ လီဗာပူးအသင်းဟာ ဝုဗ်နဲ့ပွဲကို အနိုင်ယူပြီး တာထွက်ကောင်းနေမှုကို ဆက်ထိန်းလိုမှာပါ။ ဒါပေမယ့် ကလပ်ဟာ ပွဲပန်းခြင်းနဲ့ ဒဏ်ရာ ပြဿနာ အချို့ မဖြစ်လာရေး ရင်ထိတ်ရမယ့် ကိစ္စ အချို့ ရှိနေပါတယ်။ မနက်ဖြန် မနက်မှာ တောင်အမေရိကဇုန်အတွင်း ကမ္ဘာ့ဖလား ခြေစစ်ပွဲ ယှဉ်ပြိုင်ကစားကြဖို့ ရှိနေတယ်။ အာဂျင်တီးနား၊ ဘရာဇီး၊ ကိုလံဘီယာ၊ ဥရုဂွေးအသင်းတို့ကို ကိုယ်စားပြုပြီး မာကာ၊ အယ်လီဆန်၊ လူချို၊ ဒါဝင်တို့ဟာ လက်ရွေးစင်ပွဲတွေ ယှဉ်ပြိုင်ရမှာဖြစ်ပါတယ်။ အဲ့တာပြီးရင် သူတို့ဟာ အင်္ဂလန်ကို ပြန်လာကြမှာဖြစ်ကာ လမ်းခရီး ရှည်လျားမှုကြောင့် ကျန်တဲ့ လီဗာပူး အသင်းဖော်တွေလောက် အနားရဖို့ မရှိပါဘူး။ ",
"btext2":"“ အခုက နိုင်ငံတကာ သီတင်းပတ်ဖြစ်ပြီး ကမ္ဘာကြီးရဲ့ အခြားတစ်ဘက်ခြမ်းမှာ ဘောလုံး ကစားနေကြတဲ့ ကျနော်တို့ရဲ့ တောင်အမေရိက ကစားသမားတွေဟာ ၄၈ နာရီ အကြာမှာပဲ ဝုဗ်ကို ကျနော်တို့နဲ့အတူ ရင်ဆိုင်ရဦးမှာပါ။ ဒါက ခက်ခဲမှာပါ ဒါပေမယ့် ကျနော်တို့ အဆင်သင့်ဖြစ်နေအောင်နဲ့ အဲ့ပွဲကို အစွမ်းကုန် အားထုတ်နိုင်အောင် ကြိုးစားရမှာပါ ” လို့ ကလော့ပ်က LFCTV ကနေ ပြောခဲ့ပါတယ်။ တောင်အမေရိက ကစားသမားတွေ အက်ဆာကို ပြန်ရောက်လာချိန်ဟာ ဝုဗ်နဲ့ပွဲ မကစားခင် ၂၄ နာရီ ဒါမှမဟုတ် ၃၆ နာရီ အလိုဖြစ်မယ်လို့ ယူဆရတာနဲ့အတူ နည်းပြကလော့ပ်ဟာ ဥရောပသား အများစုပါတဲ့ ပွဲထွက် လူစာရင်းကို ထုတ်သုံးရဖွယ် ရှိနေပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/lfc-4-south-678x381.jpg",
"imgurl2":"https://lfcthadin.com/wp-content/uploads/2023/09/lfc-4-south-678x381.jpg",
"imgurl3":"no",
"video":"no"
 },

         {"ndate":"Sep  12 , 2023",
"htext":"ဂျူလီယန်ဝတ် လီဗာပူးအသင်းအတွက် ပြန်လည် ကူညီပေးနေကြောင်း သတင်းထွက်",
"btext1":" လီဗာပူးအသင်းနဲ့ နီးစပ်တဲ့ အသိုင်းအဝိုင်းကနေ ထွက်ပေါ်လာတဲ့ သတင်းတွေအရ မကြာသေးခင်ကပဲ ရာထူးက နှုတ်ထွက်သွားတဲ့ ဂျူလီယန်ဝတ်ဟာ အသင်းထံ ပြန်လာပြီး ကူညီပေးနေတယ်လို့ ဆိုပါတယ်။ ၂၀၂၂-၂၀၂၃ ဘောလုံးရာသီ အကုန်မှာ ဂျူလီယန်ဝတ်က ရာထူးကနေ နှုတ်ထွက်သွားပြီး အေဂျက်ထံ ပြောင်းဖို့ လုပ်ခဲ့ပေမယ့် မအောင်မြင်ခဲ့ပါဘူး။ ဩဂုတ်လမှာ လီဗာပူး အားကစားဒါရိုက်တာသစ် အဖြစ် ဂျော့ရှမတ်ကီ ဝင်ရောက်လာခဲ့တာ ဖြစ်ပါတယ်။ ဝတ်ဟာ အယ်လစ္စတာကို ခေါ်ယူရေးမှာ အဓိကကျခဲ့သူ ဖြစ်ခဲ့ပါတယ်။ မာကာဟာ ဂျူလီယန်ဝတ် ထားခဲ့တဲ့ အမွေအဖြစ် နည်းပြကလော့ပ်က ညွှန်းဆိုလေ့ရှိပြီး အဲ့နောက်ပိုင်း လီဗာပူးရဲ့ အပြောင်းအရွှေ့ ကိစ္စတွေကို ဂျော့ရှမတ်ကီ ပါဝင်လာတဲ့ အပြောင်းအရွှေ့ ကော်မတီက စီမံခဲ့တာပဲ ဖြစ်ပါတယ်။ သို့ပေမယ့်လို့ ဂျော့ရှမတ်ကီ ကိုယ်တိုင်ကပဲ သူဟာ အားကစားဒါရိုက်တာ ရာထူးမှာ ကလော့ပ်ရဲ့ လက်ထောက်ပဲဖြစ်တယ်လို့ ဆိုခဲ့ကာ သူ့ရှေ့က မိုက်ကယ်အတ်ဝတ်၊ ဂျူလီယန်ဝတ်တို့လို လုပ်ပိုင်ခွင့် အပြည့်အဝ ရခဲ့ဟန် မရှိပါဘူး။",
"btext2":"လီဗာပူးဘက်က ဂျော့ရှမတ်ကီကို ကာလတိုအတွက်ပဲ ခေါ်ယူတာဖြစ်ပြီး ရှေရည်မှာ လီဗာပူးရဲ့ အားကစားဒါရိုက်တာသစ် ဘယ်သူဖြစ်လာမလဲ မေးခွန်းထုတ်နေကြဆဲပါ။ ထူးထူးခြားခြား အဖြစ် ဩဂုတ်လ လဝက်လောက်ကစပြီး ဂျူလီယန်ဝတ်ဟာ အသင်းထံ ပြန်လာကာ ကူညီပေးမှုတွေ လုပ်ခဲ့တယ်လို့ သိလာရပါတယ်။ ဂျူလီယန်ဝတ်ဟာ သူ့ရဲ့ ရာထူးကို ပြန်ယူသွားမလား မသိနိုင်သေးပေမယ့် လီဗာပူးအသင်းမှာ ဆာလာ အပြောင်းအရွှေ့ ကိစ္စ အပြင် ခံစစ်မှူးသစ် ရှာဖွေရေး၊ နည်းပြကလော့ပ် နေရာ ရေရှည် အစားထိုးမယ့် အလားအလာရှိ ပုဂ္ဂိုလ် ရှာဖွေရေးလို ကိစ္စတွေ ရှိနေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/ward-klopp--678x381.jpg",
"imgurl2":"https://lfcthadin.com/wp-content/uploads/2023/09/ward-klopp--678x381.jpg",
"imgurl3":"no",
"video":"no"
 },

         {"ndate":"Sep  12 , 2023",
"htext":"ဘိုဝင်ကို ကင်းထောက်နေဆဲ၊ ဂျူလီယန်ဝတ် ပြန်လာတယ်လို့ အသံထွက်နေ၊ ဂီးမားရက်စ်ကို သန်း ၁၀၀ ပေးခဲ့ခြင်းနဲ့ နံနက်ခင်း လီဗာပူး သတင်းများ",
"btext1":" ဂျာမနီနည်းပြရာထူး လစ်လပ်နေပေမယ့် နည်းပြကလော့ပ်ဟာ လက်ရွေးစင်အသင်းကို တာဝန်ယူမှာ မဟုတ်ဘဲ လီဗာပူးမှာပဲ ဆက်ရှိနေမယ်လို့ စကိုင်းစပေါ့က ဖော်ပြသွားပါတယ်။ ပေါ်တူဂီအသင်းက လုဇမ်ဘော့အသင်းကို ၉-၀ ဖြင့် ဂိုးပြတ် အနိုင်ရတဲ့ ယူရို ခြေစစ်ပွဲမှာ ဂျိုတာဟာ ကိုယ်တိုင် ၂ ဂိုးသွင်းပြီး ဂိုးထောက်ပံ့မှု ၁ ကြိမ် လုပ်ပေးခဲ့ပါတယ်။ ထရန့်ဟာ ကစားသမားဘဝမှာ ဂိုးသမားကစ၊ ညာအစွန် အပါအဝင်၊ တိုက်စစ်သမားထိ နေရာအားလုံးအတွက် ဂိုးထောက်ပံ့မှု လုပ်ပေးနိုင်ခဲ့တဲ့ ဆိုတဲ့ အချက်အလက်ဟာ မှားယွင်းတဲ့ Fact တစ်ခုဖြစ်ပါကြောင်း လီဗာသတင်းထောက် Jack Lusby က ဆိုပါတယ်။ ယူ-၂၁ အဆင့် ယူရိုခြေစစ်ပွဲမှာ စကော်တလန်က စပိန်အသင်းကို ၁-၀ ဖြင့် အရေးနိမ့်ပေမယ့် တိုက်စစ်က ပွဲထွက်တဲ့ ဗန်ဒုတ်ရဲ့ ခြေစွမ်းဟာ အထင်ကြီးခံခဲ့ရပါတယ်။ လီဗာပူးနည်းပြအဖွဲ့ဟာ ထရန့် ကိုနေး-ဒိုဟာတီရဲ့ ခြေစွမ်းကို အတော်လေး သဘောကျနေတာကြောင့် စီနီယာအသင်းနဲ့ လာရောက် လေ့ကျင့်ခွင့် ပေးထားပါတယ်။",
"btext2":" လီဗာပူးအသင်းဟာ ဝက်စ်ဟမ်း တိုက်စစ်သမား ဘိုဝင်ကို ကာလရှည် စောင့်ကြည့်နေခဲ့တာဖြစ်ပါတယ်။ အနာဂတ်မှာ အင်္ဂလန်သား တိုက်စစ်သမားကို ကမ်းလှမ်းမှု ပြုလုပ်မလားကတော့ စောင့်ကြည့်ရမှာပါ။ လီဗာပူးအသင်းဟာ ဒီနွေတုန်းက နယူးကာဆယ် ကွင်းလယ်လူ ဂီးမားရက်စ်ကို ပေါင် သန်း ၁၀၀ ဝန်းကျင်ဖြင့် ကမ်းလှမ်းခဲ့ပေမယ့် ပယ်ချခံခဲ့ရတာဖြစ်ကြောင်း ဗြိတိန် သတင်းထောက်တွေက ဖော်ပြလာခဲ့ပါတယ်။ ဒါက သန်း ၁၀၀ တန် ခေါ်ယူမှုတွေအတွက် လီဗာပူးအသင်း အဆင်သင့် ဖြစ်လာပြီလား မေးခွန်းမျိုး ထွက်လာစေပါတယ်။ အားကစားဒါရိုက်တာဟောင်း ဂျူလီယန်ဝတ်ဟာ ဩဂုတ်လ နောက်ဆုံးအပတ်လောက်က စပြီး လီဗာပူးအသင်းထံ ပြန်လာခဲ့တယ်လို့ သတင်းတွေ ထွက်နေပါတယ်။ ဂျူလီယန်ဝတ်ဟာ မေလကစပြီး သူ့တာဝန်တွေကနေ အနားယူထားခဲ့တာပါ။",
"btext3": "   no   ",
"imgurl1":"https://lfcthadin.com/wp-content/uploads/2023/09/10191292023-678x381.jpg",
"imgurl2":"https://lfcthadin.com/wp-content/uploads/2023/09/10191292023-678x381.jpg",
"imgurl3":"no",
"video":"no"
 },

         {"ndate":"Sep  11 , 2023",
"htext":"လက်ရွေးစင်အသင်း နည်းပြသစ်အဖြစ် ကလော့ပ်ကို ခန့်အပ်လိုနေတဲ့ ဂျာမန်အက်ဖ်အေ",
"btext1":" ဒီကနေ့မှာ ဂျာမနီအသင်းက လက်ရွေးစင်နည်းပြ ဟန်ဇီ ဖလစ်ကို ရာထူးကနေ ထုတ်ပယ်ခြင်းနဲ့အတူ ကလော့ပ်ရဲ့ အနေအထားအတွက်လည်း မေးခွန်းထုတ်မှုတွေ ရှိလာပါတယ်။ လက်တလောမှာ ယာယီနည်းပြ ရာထူးကို Rudi Voller က တာဝန်ယူထားပေမယ့် ဂျာမနီအသင်းဟာ လက်ရွေးစင်အသင်းအတွက် သင့်လျော်မယ့် နည်းပြလောင်းလျာတွေကို ရှာဖွေနေပါပြီ။ ကလော့ပ် အပြင် ဘိုင်ယန်မြူးနစ် နည်းပြဟောင်း နာဂယ်စမန်းကိုလည်း သူတို့ရဲ့ စာရင်းထဲ ထည့်ထားပါတယ်။ ဂျာမနီအသင်းဟာ ကမ္ဘာ့ဖလားမှာ မအောင်မြင်ခဲ့သလို သူတို့ရဲ့ ကျဆင်းနေတဲ့ စွမ်းဆောင်ရည်တွေကြောင့် လာမယ့် ယူရိုမှာလည်း အဆင့်မြင့်မြင့် ရောက်မယ်လို့ ရေပန်းမစားပါဘူး။ ဒီနှစ်စတည်းက ဂျာမနီမှာ ဩဇာရှိ သတင်းဌာနဖြစ်တဲ့ Bild ရဲ့ ဖော်ပြချက်မှာ ” အကောင်းစား အားဖြည့်မှုကတော့ ယာဂင်ကလော့ပ်ပေါ့။ အဲ့လိုဖြစ်လာဖို့ လက်ရွေးစင်ဘက်က အစွမ်းကုန် တိုက်ခိုက်ရမယ်။ ကလော့ပ်က ယူရိုမှာ ဂျာမနီကို အနေအထားကောင်းထံ ပို့ပေးနိုင်မယ့်သူပါ ” လို့ ဖြစ်ပါတယ်။",
"btext2":" ကလော့ပ် ကိုယ်တိုင်က အနာဂတ်မှာ လက်ရွေးစင်အသင်းကို ကိုင်တွယ်လိုကြောင်း ထုတ်ပြောထားပေမယ့် လက်တလောမှာ ဂျာမနီဘက်က ကမ်းလှမ်းရင် ငြင်းဆန်မယ်လို့ သိထားရတယ်။ ဂျာမနီအသင်းကတော့ ကလော့ပ်ကို နည်းပြသစ်အဖြစ် ရလိုကြောင်း သဘောထားတွေ ပြသနေပါတယ်။ လီဗာပူးနဲ့ ကလော့ပ်ကြား စာချုပ်ဟာ ၂၀၂၆ ခုနှစ်ထိ ရှိနေတာမို့ အခြေအနေက စိတ်ပူစရာ မဟုတ်သေးပေမယ့် ကလော့ပ် နေရာ ဆက်ခံသူ ရှာဖွေရေးဟာ လီဗာပူးတို့ ကြိုတင် ပြင်ဆင်ထားရမယ့် ကိစ္စ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/klopp-Germany-job-678x381.jpg",
"imgurl2":"https://lfcthadin.com/wp-content/uploads/2023/09/klopp-Germany-job-678x381.jpg",
"imgurl3":"no",
"video":"no"
 },
         {"ndate":"Sep  11 , 2023",
"htext":"မန်စီးတီးရဲ့ အဓိက ပြိုင်ဘက်က လီဗာပူးဖြစ်လာမယ်လို့ စူပါကွန်ပျုတာ တွက်ချက်",
"btext1":"ဘောလုံးရာသီရဲ့ ပထမဆုံးသော နိုင်ငံတကာသီတင်းပတ်ကို ကျော်ဖြတ်နေချိန်မှာပဲ စူပါကွန်ပျူတာရဲ့ တွက်ချက်မှု ထွက်ပေါ်လာခဲ့ပါတယ်။ Opta ရဲ့ အချက်အလက်တွေကို ကိုးကားပြီး ၎င်းတို့ ဝဘ်ဆိုဒ်က တွက်ချက်တဲ့ စူပါကွန်ပျူတာ စစ်တမ်းမှာတော့ လီဗာပူးအသင်းဟာ ဒီရာသီ ပရီးမီးယားလိဂ်ဖလား အောင်မြင်နိုင်ချေ ၆.၂% ပဲ ရှိပါတယ်။ ဒါပေမယ့်လို့ မန်စီးတီးရဲ့ ၉၀.၇% နောက်မှာ အမြင့်ဆုံး ရာခိုင်နှုန်းကို လီဗာပူးက ပိုင်ဆိုင်ခဲ့ကာ ဒီရာသီမှာ ယာဂင်ကလော့ပ်ရဲ့ အသင်းက ဂွာဒီယိုလာရဲ့ အဓိက စိန်ခေါ်ဘက် ဖြစ်လာဦးမယ်လို့ ဆိုတာပါ။ လီဗာပူးအသင်းဟာ ထိပ်ဆုံး ၄ သင်းထဲ ဝင်နိုင်ချေ မြင့်မားပြီး ဒုတိယနေရာကနေ ရာသီသိမ်းနိုင်ချေ ၄၉.၂% ထိ ရှိထားပါတယ်။  ",
"btext2":"ဒီရာသီအစ ၄ ပွဲမှာ မန်စီးတီးက ရာနှုန်းပြည့် နိုင်ပွဲဖြင့် ၁၂ မှတ်ရထားသလို လီဗာပူးကလည်း စပါး၊ ဝက်စ်ဟမ်း၊ အာဆင်နယ်တို့နည်းတူ ရမှတ် ၁၀ မှတ် ရထားတာ ဖြစ်ပါတယ်။ မနှစ်က အဆင့် ၅ နေရာမှာပဲ ရပ်တည်ခဲ့တာမို့ ချန်ပီယံလိဂ်ပြိုင်ပွဲကို လွဲချော်ခဲ့တာကြောင့် ဒီရာသီ ကလပ်ရဲ့ ဦးစားပေးဟာ အစောဆုံးဖြင့် ထိပ်ဆုံး ၄ သင်းဝင်ရေး ဖြစ်ပါတယ်။ ရာသီသိမ်းပွဲတွေမှာ ဆုဖလား ယှဉ်ပြိုင်နိုင်တဲ့ အသင်းများ စာရင်းထဲ ပါဝင်နိုင်ရေးလည်း အားထုတ်ရမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-pep-pl-trophy-678x381.jpg",
"imgurl2":"https://lfcthadin.com/wp-content/uploads/2023/09/lfc-2-table-1024x1024.jpg",
"imgurl3":"no",
"video":"no"
 },

         {"ndate":"Sep  11 , 2023",
"htext":"ဂျာမနီဘက်က စိတ်ဝင်စားမှု၊ ကလော့ပ်နေရာ ဘယ်သူက အကောင်းဆုံး အစားထိုးမှု ဖြစ်မလဲ ထောက်ပြမှုနဲ့ နံနက်ခင်း လီဗာပူး သတင်းများ",
"btext1":"ဂျာမနီတို့ ဂျပန်ကို ၄-၁ ဖြင့် အရေးနိမ့်တဲ့နောက် ဂျာမနီအသင်းဟာ နည်းပြဟန်ဇီ ဖီလစ်ကို ရာထူးကနေ ထုတ်ပယ်လိုက်ပါပြီ။ ၎င်းတို့ဟာ နည်းပြသစ်အဖြစ် ယာဂင်ကလော့ပ်ကို သဘောကျမှု ရှိပါတယ်။ ယာဂင်ကလော့ပ်ဟာ လက်ရွေးစင်အသင်းကို ကိုင်တွယ်လိုပေမယ့် ၂၀၂၆ မှာ သူ့ရဲ့ လီဗာပူးစာချုပ် ကုန်ဆုံးပြီးမှ ဖြစ်လိမ့်မယ်လို့ လီဗာပူး သတင်းထောက်တွေက ယုံကြည်နေပါတယ်။ ဂက်ပိုဟာ နိုင်ငံတကာ သီတင်းပတ်မှာ နယ်သာလန်အတွက် ၂ ပွဲ ကစားပြီး ၂ ဂိုး သွင်းယူနိုင်ခဲ့ပါတယ်။ အခုချိန်မှာ ကလော့ပ် ထွက်သွားရင် သူ့နေရာ ဘယ်သူနဲ့ ချက်ခြင်း ပြန်အစားထိုးသင့်လဲ မေးလာခဲ့ပါက လက်တွေ့ကျတဲ့ အဖြေအဖြစ် ဇာဗီ အလွန်ဆိုလို့ ဖြေမိမှာဖြစ်ကြောင်း ကွင်းလယ်လူဟောင်း မက်အတီက ထုတ်ပြောပါတယ်။ ဟန်ဂေရီနဲ့ ချက်တို့ ၁-၁ သရေကျတဲ့ပွဲမှာ ဆိုဘိုစလိုင်ရဲ့ ကိုယ်ပိုင် ဧရိယာထဲကနေ ပြိုင် ဧရိယာတဝိုက်ထိ ကိုက် ၇၀ အကွာကို အဝေးဘောပေးနိုင်တဲ့ စွမ်းရည်ဟာ ပရိသတ်တွေကြား သဘောကျ ခံနေရပါတယ်။ ",
"btext2":"စူပါကွန်ပြူတာကတော့ လီဗာပူးအသင်းဟာ ဒီရာသီ မန်စီးတီးနောက် ဒုတိယနေရာ ရပ်တည်ဖို့ အခွင့်အရေးများတယ်လို့ တွက်ချက်ပါတယ်။ မန်စီးတီးက ဖလားရနိုင်ခြေ ၉၀.၇% ရှိကာ လီဗာပူးကတော့ ဒုတိယ အများဆုံးအဖြစ် ၆.၂% ရထားတာပါ။ လီဗာပူးပိုင်ရှင်အဖွဲ့ FSG နဲ့ ကာတာအဖွဲ့ကြား စကားပြောနေမှုဟာ အဓိက ကိစ္စတွေ ဖြစ်လာအံ့ဆဲဆဲ အခြေအနေမျိုးထိ ကောင်းမွန်နေတာမျိုး မဟုတ်ဘူးလို့ မာဆေးဆိုဒ် အခြေစိုက် သတင်းတွေက ဖော်ပြပါတယ်။ ၂၀၂၄-၂၀၂၅ ဘောလုံးရာသီအတွက် လီဗာပူးရဲ့ အိမ်ကွင်း ဂျာစီ ဒီဇိုင်းတစ်ခုဟာ တွစ်တာမှာ အတော်လေး ပျံ့နှံ့နေပါတယ်။ လွန်ခဲ့တဲ့ နှစ်အနည်းငယ်က NB ထုတ်ခဲ့တဲ့ ဒီဇိုင်းနဲ့ ခပ်ဆင်ဆင်ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/10031192023-678x381.jpg",
"imgurl2":"https://lfcthadin.com/wp-content/uploads/2023/09/lfc-2024-2025-js-1024x576.jpg",
"imgurl3":"no",
"video":"no"
 },

         {"ndate":"Sep  10 , 2023",
"htext":"ဘရိုက်တန် ကြယ်ပွင့် အီဗန် ဖာဂူဆန် ထုတ်ပြောလာတဲ့ လီဗာပူးကို ငြင်းဆန်ခဲ့ခြင်း အကြောင်းရင်း",
"btext1":" အီဗန် ဖာဂူဆန်ဟာ ဘရိုက်တန်မှာ တောက်ပလာနေတဲ့ တိုက်စစ်မှူးဖြစ်ပြီး လာမယ့် ၂ နှစ်အတွင်း ပေါင် သန်း ၁၀၀ တန်ကြေးရှိ ကစားသမား ဖြစ်လာမယ်လို့ ထင်ကြေးတွေ ရနေပါတယ်။ အသက် ၁၈ နှစ်ပဲ ရှိသေးပေမယ့် ပရီးမီးယားလိဂ် သွင်းဂိုး ၁၀ ဂိုးထိ ရထားတာကလည်း သူရဲ့ အလားအလာကို သက်သေထူနေတယ်။ တိုက်စစ်သမားကတော့ သူဟာ လီဗာပူးကို ပြောင်းဖို့ အခွင့်အရေး ရခဲ့ပေမယ့် ဘရိုက်တန်ကို ရွေးချယ်ခဲ့တာလို့ ပြောပြပါတယ်။ ၂၀၂၁ ဇန်နဝါရီမှာ အိုင်ယာလန်ကလပ် Bohemians ကနေ ထွက်ခွာဖို့ ဆုံးဖြတ်စဉ် သူဟာ လီဗာပူးအသင်းထံ လာရောက်ပြီး ခြေစွမ်း စမ်းသပ်ခံခဲ့ပါသေးတယ်။ ဒါပေမယ့် ပွဲထွက်ခွင့် အနေအထားကို တွက်ဆပြီးနောက် လီဗာပူးကို ပြောင်းဖို့ထက် ဘရိုက်တန်ကို ဦးစားပေးခဲ့တာပါ။",
"btext2":"The Athletic နဲ့ အင်တာဗျူးမှာ ဖာဂူဆန်က “ ကျနော် လီဗာပူးကို အကြိမ် အနည်းငယ် သွားခဲ့ပါတယ်။ လီဗာပူးက အသင်းကောင်းဆိုပေမယ့် အဲ့မှာ များစွာသော လူငယ်လေးတွေဟာ စီနီယာအဆင့်ကို တက်လှမ်းခွင့်မရဘဲ ပျောက်ကွယ်သွားကြတာကို မြင်ခဲ့ရတယ်။ ကျနော် စဉ်းစားမိခဲ့တာက ‘ယူ-၁၈ မှာ ၂ နှစ်လောက်ကစား ပြီးရင် ယူ-၂၃ မှာ ကစားပြီး ပြီးရင် ဘယ်ရောက်မယ် မသိတဲ့ အခြေအနေမျိုး ဖြစ်လိုသလား?’ ဆိုပြီးပေါ့။ ဘရိုက်တန်က အသင်းကောင်းပါ။ ဒီကလူတွေက လူငယ်လေးတွေကို အကူအညီပေးဖို့ အမြဲတမ်း ကြိုးစားကြပါတယ် ” ဆိုပြီး ရှင်းပြခဲ့ပါတယ်။ သူ့ရဲ့ ရွေးချယ်မှုဟာ မှန်ကန်ခဲ့တယ်လို့ ဆိုရမှာပါ။ အခုဆိုရင် ဖာဂူဆန်ဟာ ဘရိုက်တန်ရဲ့ အတောက်ပဆုံး ကြယ်ပွင့် ဖြစ်လာဖို့ နီးစပ်နေပြီး ဒီရာသီ အမှတ်ပေးပွဲ ၄ ပွဲမှာ သွင်းဂိုး ၄ ဂိုး ရထားခဲ့ပြီပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/evan-lfc-18-678x381.jpg",
"imgurl2":"https://lfcthadin.com/wp-content/uploads/2023/09/evan-lfc-18-678x381.jpg",
"imgurl3":"no",
"video":"no"
 },

         {"ndate":"Sep  10 , 2023",
"htext":"လီဗာပူးရဲ့ ကြိုးစားမှုတွေကြောင့် ဂီးမာရက်စ်ကို release clause ပါ စာချုပ်သစ် ပေးဖို့ အားထုတ်နေတဲ့ နယူးကာဆယ်",
"btext1":"နယူးကာဆယ်အသင်းဟာ သူတို့ရဲ့ ကြယ်ပွင့်ဖြစ်တဲ့ ကွင်းလယ်လူ ဂီးမားရက်စ်ကို လီဗာပူးဘက်က စိတ်ဝင်စားနေမှုအား ဖယ်ထုတ်နိုင်ရေး စာချုပ်သစ်ပေးနိုင်ဖို့ နီးစပ်နေပြီဖြစ်ကြောင်း တယ်လီဂရပ်က ဖော်ပြပါတယ်။ နယူးကာဆယ်နဲ့ ကစားသမားရဲ့ ကိုယ်စားလှယ်တို့ဟာ စာချုပ်သစ်ကိစ္စ ညိနှိုင်း စကားပြောနေတာ လအတန်ကြာနေပြီဖြစ်ကာ ဒီအပတ်ထဲမှာ တိုးတက်မှုတွေ ရှိလာခဲ့ပါပြီ။ ပြီးခဲ့တဲ့ အပြောင်းအရွှေ့ စျေးကွက် ၂ ခုမှာ လီဗာပူးအသင်းဟာ ဂီးမာရက်စ်ကို ခေါ်ယူမလားအတွက် နယူးကာဆယ်အသင်းထံ စုံစမ်းမှု ပြုလုပ်ခဲ့ပါတယ်။ နယူးကာဆယ်ဘက်က ကွင်းလယ်လူဟာ ရောင်းရန်မဟုတ်ကြောင်း အကြောင်းပြန်စာ ပေးပို့ခဲ့တယ်။ ၂၀၂၂ မှာ ဇန်နဝါရီမှာ လိုင်ယွန်ကနေ ပရီးမီးယားလိဂ်ကို ပြောင်းလာတဲ့ အသက် ၂၅ နှစ်အရွယ် ဘရာဇီးသားအတွက် နယူးကာဆယ်တို့ ပေါင် ၄၃ သန်း အကုန်အကျခံထားရတာ ဖြစ်ပါတယ်။ ",
"btext2":"လာမယ့် စျေးကွက်တွေမှာပါ လီဗာပူး၊ ရီးရဲလ်မက်ဒရစ်တို့ရဲ့ အန္တရာယ်ကို ကာကွယ်ဖို့ စာချုပ်ထဲမှာ အသင်းပြောင်းလိုရင် ပေးရမယ့် ပြောင်းရွှေ့ကြေး တစ်ရပ်ကို ထည့်သွင်းရေး ဆွေးနွေးနေတာ ဖြစ်ပါတယ်။ ဒီကာကွယ်မှုဟာ ဆော်ဒီလိဂ်ရဲ့ သွေးဆောင်မှုအတွက်ပါ ရည်ရွယ်တယ်လို့ သိရတယ်။ နှစ်ဘက်ကြား စာချုပ်ပါကြေး သဘောတူညီမှုရခဲ့မယ်ဆိုရင် ပြောင်းရွှေ့ကြေး ပေါင် သန်း ၁၀၀ မပေးပါဘဲ ဂီးမာရက်စ်ကို ခေါ်ယူနိုင်တော့မှာ မဟုတ်ပါဘူး။ နယူးကာဆယ်ဘက်က ကွင်းလယ်လူကို ကလပ်စံချိန်တင် လုပ်ခအဖြစ် တစ်ပတ် ပေါင် ၁၂၀၀၀၀ ထိပေးသွားမယ်လို့လည်း သိရပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/lfc-bruno-new-678x381.jpg",
"imgurl2":"https://lfcthadin.com/wp-content/uploads/2023/09/lfc-bruno-new-678x381.jpg",
"imgurl3":"no",
"video":"no"
 },

         {"ndate":"Sep  10 , 2023",
"htext":"၂၀၂၃-၂၀၂၄ ဘောလုံးရာသီ လီဗာပူး လူစာရင်း တောင့်တင်မှု အခြေအနေကို အကဲဖြတ်ကြည့်ခြင်း",
"btext1":"လီဗာပူးအသင်းဟာ ဒီရာသီမှာ ကွင်းလယ်ကို အာရုံစိုက်ပြီး လူသစ် အချို့ ထည့်သွင်းခဲ့ပါတယ်။ ဘောလုံးရာသီသစ် စတင်လာပေမယ့်လို့ နည်းပြကလော့ပ်ရဲ့ အသင်းဟာ လူစာရင်း တောင့်တင်းမှုအတွက် စမ်းသပ်မှုတွေ မခံရသေးပါဘူး။ ဒီနွေမှာ ကစားသမား ၆ ဦး ထွက်ခွာသွားပြီး လူသစ် ၄ ဦး ဝင်လာခြင်းဟာ အသင်းလူစာရင်းကို စာရွက်ပေါ်မှာ အရမ်းကြီး တောင့်တင်းသွားစေခြင်း မရှိဘူး။ ဒါပေမယ့်လို့ အဖွင့် ၄ ပွဲမှာတင် မနှစ်ကရာသီ ကိတ်တာနဲ့ ချိန်ဘာလိန် နှစ်ဦးပေါင်း ကစားခဲ့တဲ့ မိနစ်ကို ဆိုဘိုနဲ့ မာကာတို့ လိုက်မှီသွားတာမို့ တကယ်တမ်း အသုံးချနိုင်ခြင်းမှာတော့ ကွာဟပါလိမ့်မယ်။ လီဗာပူးရဲ့ လူစာရင်းဟာ အရမ်း မကြီးပေမယ့်လို့ အရည်အချင်းပိုင်းက မနှစ်ကနဲ့ များစွာ ကွာခြားသွားခဲ့ပါပြီ။ ဒီတော့ ၂၀၂၃-၂၀၂၄ ဘောလုံးရာသီ လူစာရင်းကို တစ်ချက် ကြည့်ရအောင်ပါ။ ဂိုးသမား + ခံစစ် အားအနည်းဆုံးလို့ မှတ်ချက်ရပေမယ့် ဒီနှစ်တွေအတွင်း အသင်းရဲ့ တည်ငြိမ်မှု အရှိဆုံးနေရာကတော့ ဂိုးသမားနဲ့ ခံစစ်နေရာပဲ ရှိပါတယ်။ နက်ဖီးလစ် အငှားထွက်သွားပြီး သူ့နေရာမှာ အင်္ဂလန်ကြယ်ပွင့် ကွမ်းဆက် ဝင်လာတာကလွဲလို့ အပြောင်းအလဲ မရှိပါဘူး။  ",
"btext2":" ဂိုးသမားနေရာ အယ်လီဆန်၊ ကလယ်ဟာနဲ့ အတ်ဒရီယန်တို့ ရှိနေပါတယ်။ ဗဟိုခံစစ်မှာ ဗန်ဒိုက်၊ အီဘူး၊ မာတစ်၊ ဂိုးမက်စ်နဲ့ ကွမ်းဆက်တို့ ရှိနေပြီး အစွန်မှာတော့ ထရန့်၊ ဘရတ်ဒလေ၊ ရော်ဘတ်ဆန်နဲ့ ကိုစတက်တို့ဖြစ်ပါတယ်။ ခံစစ်ဟာ နည်းနည်းပြောရခက်တဲ့ အပိုင်းမှာ ပါဝင်ပါတယ်။ ထရန့်၊ အီဘူး၊ ဗန်ဒိုက်နဲ့ ရော်ဘတ်ဆန်တို့ကို အယ်လီဆန်ဖြင့် ပေါင်းစပ်ပေးထားတာဟာ ဒီနှစ်တွေအတွင်း လီဗာပူးရဲ့ အတည်ငြိမ်ဆုံး ခံစစ်တန်းဖြစ်ပါတယ်။ ရိုဘိုဟာလည်း ဘယ်ခြမ်း ဗဟိုခံစစ်မှူးနေရာမှာ ခြေစွမ်း ပြန်တည်ငြိမ်လာပါတယ်။ ဒါပေမယ့်လို့ အီဘူးနဲ့ ဗန်ဒိုက်တို့ ဒဏ်ရာနဲ့ ပွဲပယ်ဖြစ်လို့ ဂိုးမက်စ်တို့ကို နေရာပေးရချိန်မှာ ပရိသတ်တွေကို ရင်ထိတ်စေတယ်။ အခုချိန်ထိ အသင်းက အကောင်းဆုံး ကျော်ဖြတ်နေပြီး ပွဲကြပ်ကာလတွေရှိမှာမို့ ဂိုးမက်စ်၊ ကွမ်းဆက်တို့ဟာ သေချာပေါက် အားဖြည့်ပေးရမှာ ဖြစ်ပါတယ်။ ခံစစ်ရဲ့ အရှေ့ လီဗာပူးရဲ့ ကွင်းလယ် နံပါတ် ၆ နေရာအတွက် မတူညီတဲ့ ကစားသမားတွေ ရှိလာနေပါပြီ။ ကွင်းလယ်နံပါတ် ၆ စစ်စစ်ဆိုရင် အန်ဒိုရှိပြီး သီယေဂိုကလည်း အဆိုပါနေရာ ကစားသူ တစ်ဦးပါ။ ကလော့ပ်ဟာ မက်ကယ်လစ္စတာနဲ့ ဂရာဗင်ဘက်ချ်အပြင် ကာတစ်ဂျုံးကိုပါ နံပါတ် ၆ မှာ ထားပြီး သုံးနိုင်ပါတယ်။ မနှစ်က အားနည်းခဲ့တဲ့ ညာခြမ်း နံပါတ် ၈ သမားနေရာမှာဆိုရင် ဆိုဘိုစလိုင်နဲ့ မက်ကယ်လစ္စတာတို့က အကောင်းဆုံး အားဖြည့်မှုဖြစ်ပါတယ်။ ကာတစ်ဂျုံး၊ အယ်လီယော့တို့ကလည်း တိုက်စစ်လိုက်ရတဲ့ ကွင်းလယ်လူတွေအဖြစ် ကစားကြပြီး ကစားသူတွေဖြစ်တယ်။ လိုအပ်လာရင် ဂက်ပိုကို တိုက်စစ်အတွက် ပံ့ပိုးပေးရတဲ့ ကွင်းလယ်လူအဖြစ် သုံးနိုင်ပါတယ်။ ဒါကြောင့် ကွင်းလယ်ဟာ လီဗာပူးအတွက် ပြဿနာ မဟုတ်တော့ဘဲ ပိုမို တွဲဘက်မိလာဖို့ပဲ လိုပါတယ်။",
"btext3": "   တိုက်စစ် လီဗာပူးအသင်းမှာ အတောင့်တင်းဆုံးက တိုက်စစ်ဖြစ်ပါတယ်။ မနှစ်တုန်းက ဂျိုတာနဲ့ ဒီယက်စ်တို့ကို ကာလရှည် ဒဏ်ရာတွေကြောင့် လက်လွတ်ခဲ့ရပြီး ဒါဝင်ကလည်း အဖွင့်ရာသီ ဖြစ်တာမို့ အသားကျဖို့ အချိန်ယူခဲ့ရတယ်။ ရာသီဝက်မှ ဂက်ပို ရောက်လာခဲ့တာ ဖြစ်ပါတယ်။ ဒီရာသီမှာတော့ တိုက်စစ်သမား ၅ ဦးလုံးအပြင် ဗန်ဒုတ်ပါ ရှိနေပြီး အယ်လီးယော့နဲ့ ဆိုဘိုကလည်း လိုအပ်လာရင် တိုက်စစ်သမားအဖြစ် ကစားနိုင်ပါတယ်။ ကလော့ပ် သိပ်မသုံးပေမယ့် ဒီယက်စ်ဟာ ညာခြမ်းမှာ ကစားနိုင်တယ်လို့ သိရပြီး ဂျိုတာကို ညာခြမ်း ကစားသမားအဖြစ် ကလော့ပ် သုံးထားဖူးပါတယ်။ လီဗာပူးတိုက်စစ်သမားတွေဟာ စွယ်စုံ ကစားနိုင်သူတွေဖြစ်ပြီး သူတို့ကြား တွဲဘက် တိုက်စစ်ဆင်မှုပိုင်း ပိုမို တိုးတက်လာမယ်ဆိုရင် klopp 2.0 ဗားရှင်းအဖြစ် တောက်ပလာနိုင်တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/lfc-line-up-25-678x381.jpg",
"imgurl2":"https://lfcthadin.com/wp-content/uploads/2023/09/lfc-line-up--1024x1024.jpg",
"imgurl3":"https://lfcthadin.com/wp-content/uploads/2023/09/lfc-line-up--1024x1024.jpg",
"video":"no"
 },
         {"ndate":"Sep  10 , 2023",
"htext":"မီတိုမာ စောင့်ကြည့်ခြင်း၊ ပြန်သက်သာလာနေတဲ့ အီဘူး၊ ကလော့ပ်ကို နည်းပြအဖြစ် ခေါ်ယူလိုတဲ့ ဂျာမနီလက်ရွေးစင်အသင်းနဲ့ နံနက်ခင်း လီဗာပူး သတင်းများ",
"btext1":" ဂျာမနီအသင်းဟာ ၂၀၂၄ ယူရိုမှာ လက်ရွေးစင်အသင်းကို ယာဂင်ကလော့ပ် ကိုင်တွယ်ပေးအောင် လီဗာပူးကိုပါ တွဲကိုင်ခွင့်ပေးပြီး လက်ရွေးစင်နဲ့ ကလပ် နှစ်ခုလုံး နည်းပြခွင့်နဲ့ စည်းရုံးဖို့ စဉ်းစားနေပါတယ်။ ဒီရာသီမှာ ကလပ်နဲ့ လက်ရွေးစင် အသင်းအတွက် ဒါဝင်ဟာ ကိုယ်တိုင် ၂ ဂိုး သွင်းပြီး ဂိုးထောက်ပံ့မှု ၄ ကြိမ်ထိ လုပ်ထားနိုင်ပါပြီ။ ကွင်းလယ်လူ ဘာ့ဆီတစ်ဟာ ၆ လအတွင်း ပထမဆုံးအကြိမ် ဘောလုံး ပြန်ကစားမှုအဖြစ် စပိန် ယူ-၂၁ အသင်းအတွက် ၂၅ မိနစ်ကြာ လူစားဝင် ကစားခွင့်ရခဲ့ပါတယ်။ ကိုနတေးက ပဲရစ်မှာ တစ်ကိုယ်ရည် ကြံ့ခိုင်မှုပိုင်း လေ့ကျင့်နေပြီး လာမယ့်အပတ် ဝုဗ်ပွဲမှာ ပြန်ပြီး ပွဲထွက်နိုင်မယ် မျှော်လင့်ရပါတယ်။ နိုင်ငံတကာ သီတင်းပတ်အတွင်း အားလပ်ရက်မှာ ယာဂင်ကလော့ပ်က ဂျာမနီက အသင်းဟောင်း မိန့်ထံ ပြန်သွားခဲ့ရာ အသင်းပရိသတ်တွေက တခဲနက် ကြိုဆိုခဲ့ကြပါတယ်။",
"btext2":" ဂျပန်အသင်းက ဂျာမနီအသင်းကို ၄-၁ ဖြင့် အနိုင်ရတဲ့ပွဲမှာ ဝါတာရု အန်ဒိုဟာ အသင်းခေါင်းဆောင် အဖြစ် တာဝန်ယူပြီး အထူးခြေစွမ်းပြ ကစားခဲ့ပါတယ်။ လက်ရှိ လီဗာပူးအသင်းမှာ အားအနည်ဆုံးဟာ ဗဟိုခံစစ်ဖြစ်နေပြီး ဂျိုးဂိုးမက်စ်ရဲ့ ခြေစွမ်း ပြီးခဲ့တဲ့ ၂ ပွဲတုန်းကလို တည်ငြိမ်နေမယ်ဆိုရင် ရာသီကုန်မှာ အသင်းဟာ တစ်ခုခု အောင်မြင်နိုင်တယ်လို့ ပရိသတ်တွေဘက်က ထင်ကြေးပေးနေပါတယ်။ တိုက်စစ်ပိုင်းအတွက် လီဗာပူးအသင်းက ဘရိုက်တန် တိုက်စစ်သမား မီတိုမာကို စောင့်ကြည့်မှုထဲ ထည့်ထားတယ်လို့ သိရပါတယ်။ မန်စီးတီးနဲ့ နာပိုလီတို့ကလည်း မီတိုမာကို သဘောကျနေပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/1015992023-678x381.jpg",
"imgurl2":"https://lfcthadin.com/wp-content/uploads/2023/09/1015992023-678x381.jpg",
"imgurl3":"no",
"video":"no"
 },
         {"ndate":"Sep  9 , 2023",
"htext":"ဥရုဂွေး ၃-၁ ချီလီပွဲမှာ ထိန်းချုပ်လို့မရတဲ့ တိုက်စစ်သမားအဖြစ် ဒါဝင် နူးညက်စ် ချီးကျူးခံရပါတယ်",
"btext1":"ဒီရာသီမှာ ခြေစွမ်းပိုင်း တိုးတက်လာနေတဲ့ ဒါဝင် နူးညက်စ်ဟာ ဥရုဂွေးအသင်းက ချီလီအသင်းကို ၃-၁ ဖြင့် အနိုင်ရတဲ့ပွဲမှာ ပွဲထွက်ခွင့်ရခဲ့ပါတယ်။ ၂၀၂၆ ကမ္ဘာ့ဖလားအတွက် ပထမဆုံး ခြေစစ်ပွဲ ယှဉ်ပြိုင်ကစားခဲ့ခြင်းဖြစ်ကာ ဘီရယ်ဆာရဲ့ အသင်းဟာ နိုင်ပွဲ စတင်ရရှိခဲ့တာပါ။ အဆိုပါပွဲမှာ ပထမဂိုးနဲ့ တတိယဂိုးတွေအတွက် ဂိုးထောက်ပံ့မှုကို ဒါဝင်က လုပ်ပေးခဲ့တာ ဖြစ်ပါတယ်။ ကိုယ်တိုင် ဂိုးမသွင်းနိုင်ပေမယ့် တိုက်စစ်မှာ အတော်လေး အရေးပါခဲ့တဲ့ ဒါဝင်က ပွဲအပြီးမှာတော့ ” တခါတလေ ဘောလုံး မဝင်တာမျိုးလည်း ရှိပါတယ်။ ဒါပေမယ့်လို့ အရေးကြီးဆုံးက ၃ မှတ်ရဖို့ပဲဆိုတာ အားလုံးလည်း ဝန်ခံကြမှာပါ ” ဆိုပြီး ပြောဆိုခဲ့တာပါ။ ဥရုဂွေး မီဒီယာတွေကတော့ ဘီရယ်ဆာလက်ထက် ပထမဆုံးသော ကမ္ဘာ့ဖလား ခြေစစ်ပွဲအတွင်း မြင်ခဲ့ရတဲ့ စွမ်းဆောင်ရည်ကို အထင်ကြီးနေခဲ့ကြတယ်။ ၎င်းတို့ကတော့ တိုက်စစ်မှာ ဆွာရက်စ်နဲ့ ကာဗာနီတို့ မပါတော့ပေမယ့် ဒါဝင်ရဲ့ လုပ်ပြနိုင်စွမ်းကိုလည်း ချီးကျူးကြပါတယ်။ ",
"btext2":" ESPN Uruguay ကဆိုရင် ” အင်္ဂလန်ကလပ် လီဗာပူးအသင်း တိုက်စစ်မှူးဟာ ဗယ်ဗာဒီ၊ အူဂါတီနဲ့ ဒီလာခရုစ်တို့နဲ့အတူ ဥရုဂွေးအသင်းအတွက် စွမ်းဆောင်ရည် ကောင်းပြသခဲ့ပါတယ်။ ဂိုးမရပေမယ့် ဒါဝင်က ပွဲကောင်း ကစားခဲ့တယ်။ သူ ဂိုးသွင်းဖို့ လွဲခဲ့ပေမယ့် အသင်းလိုက် ကစားသမားအဖြစ် တောက်ပခဲ့ပါတယ်။ ဂိုးထောက်ပံ့မှုတွေလည်း လုပ်ပေးနိုင်ခဲ့ပါတယ် ” လို့ ချီးကျူးခဲ့ပါတယ်။ ဒါဝင်ဟာ ဂိုးကန်ချက် ၁၈ ကြိမ် ရခဲ့တဲ့ ဥရုဂွေးအသင်းမှာ သူ့ရဲ့ ရုပ်ပိုင်းဆိုင်ရာ အားကောင်းမှုကြောင့် ပြိုင်ဘက်တွေ ထိန်းချုပ်လို့မရအောင် ဖြစ်ခဲ့တယ်လို့ တင်စားခံခဲ့ရပါသေးတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/1808992023-678x381.jpg",
"imgurl2":"https://lfcthadin.com/wp-content/uploads/2023/09/1808992023-678x381.jpg",
"imgurl3":"no",
"video":"no"
 },
         {"ndate":"Sep  9 , 2023",
"htext":"မိုဆာလာနဲ့ ပတ်သက်ပြီး လီဗာပူးကို သတိပေးလာတဲ့ ဆော်ဒီအကြီးအကဲ",
"btext1":" Al-Ittihad အသင်းဟာ ဆာလာကို ခေါ်ယူနိုင်ရေး ပေါင် သန်း ၁၅၀ ထိ ပေးခဲ့ပေမယ့် လီဗာပူးထံက ငြင်းပယ်ခံခဲ့ရပါတယ်။ ဒါပေမယ့်လို့ ဆော်ဒီပရိုလိဂ် အကြီးအကဲ Michael Emenalo က ၎င်းတို့ဟာ ဇန်နဝါရီမှာ ဆာလာအတွက် ပြန်လာဦးမယ်လို့ ထုတ်ပြောလာခဲ့တယ်။ ဒီကာလတွေအတွင်း ဆာလာက လီဗာပူးကစားသမား အဖြစ် ဆက်ရှိနေမယ် ဆိုပေမယ့် ဆော်ဒီကလပ်က သူ့ကို ခေါ်ယူဖို့ လက်မလျော့သေးပါဘူး။ ဆော်ဒီဘောလုံးလောကရဲ့ အပြောင်းအရွှေ့တိုင်းကို တာဝန်ယူပေးနေတဲ့ ဘောလုံးဒါရိုက်တာ Michael Emenalo ကတော့ “ အရေးကြီးဆုံးက ဆာလာဟာ ကမ္ဘာအကောင်းဆုံး ကစားသမားတွေထဲက တစ်ဦးဖြစ်တယ်။ နောက်ကွယ်မှာကော လူသိထင်ရှားပါ ပြောထားတာက ကျနော်တို့ဟာ ဆော်ဒီလိဂ်ထံ ပြောင်းလာလိုတဲ့ ကစားသမားတိုင်းကို ကြိုဆိုတယ်။ အဲ့ထဲမှာ ဆာလာလည်း ပါပါတယ်။",
"btext2":"ဒါပေမယ့် ကျနော်တို့ ကိစ္စတိုင်းကို ပရော်ဖက်ရှင်နယ်ကျကျ၊ လေးစားမှုရှိရှိပဲ လုပ်ပါမယ်။ ဒါက ကျနော်တို့ ဆော်ဒီလိဂ် ကိုင်စွဲသွားမယ့် အမူအကျင့်နဲ့ နည်းလမ်းပါပဲ။ အပြောင်းအရွှေ့ မဖြစ်တာနဲ့ ကျနော်တို့က ကစားသမားအပေါ် စိတ်ဝင်စားမှု မရှိတော့တာ မဟုတ်ပါဘူး။ လီဗာပူးနဲ့ ပြဿနာတွေရှိနေတာ မဟုတ်ပါဘူး။ ဒီအပြောင်းအရွှေ့ မဖြစ်လို့ ဘယ်သူကမှ ဒေါသမထွက်ပါဘူး။ ကျနော်တို့ ဆက်ကြိုးစားမှာပါ။ အပြောင်းအရွှေ့ လုံးဝ ပိတ်သွားတာ မဟုတ်ပါဘူး။ အခွင့်အရေးရလာတာနဲ့ ကျနော်တို့ မိုဆာလာကို ဆော်ဒီလိဂ်ထံ ခေါ်ယူဖို့ ကြိုးစားမှာပါ။ အဲ့လို ကြိုးစားဖို့ကိုလည်း ဝမ်းမြောက်ပါတယ် ” လို့ ပြောဆိုသွားတာ ဖြစ်ပါတယ်။ ဆာလာဟာ လီဗာပူးအသင်းနဲ့ ၂၀၂၅ ခုနှစ်ထိ စာချုပ်သက်တမ်းရှိပြီး သူ့ရဲ့ စာချုပ် နောက်ဆုံးနှစ်အကုန်မှာ အသက် ၃၃ နှစ်အရွယ် ရှိနေမယ့် တိုက်စစ်သမားကို စာချုပ်သစ်တော့ ထပ်ပေးဖွယ် မရှိတာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/salah-saudi-not-closed-678x381.jpg",
"imgurl2":"https://lfcthadin.com/wp-content/uploads/2023/09/salah-saudi-not-closed-678x381.jpg",
"imgurl3":"no",
"video":"no"
 },

         {"ndate":"Sep  9 , 2023",
"htext":"ထပ်တိုးပွဲပယ် ပြစ်ဒဏ်ကို လက်ခံတဲ့ ဗန်ဒိုက်၊ ဆိုဘို မာကာအတွက် ပေါင် ၄၂ သန်း သက်သာမှု၊ ဟက်ထရစ်သွင်းတဲ့ လူငယ်စတားနဲ့ နံနက်ခင်း လီဗာပူး သတင်းတိုများ",
"btext1":"ဗန်ဒိုက်ကတော့ အက်ဖ်အေရဲ့ ထပ်တိုး တစ်ပွဲပယ်နဲ့ ဒဏ်ကြေး ပေါင် ၁ သိန်း ဒဏ်တပ်မှုကို လက်ခံပါကြောင်းနဲ့ သူ့ရဲ့ လီဗာပူး ကစားသမားဘဝ ပထမဆုံး အနီကဒ်အတွက် တုန့်ပြန်ခဲ့မိတာဖြစ်ကာ အဆိုပါပွဲအပြီးမှာပဲ ပွဲနေ့ တာဝန်ရှိသူတွေကို ချက်ခြင်း တောင်းပန်ခဲ့ပါတယ်လို့ ထုတ်ပြောသွားပါတယ်။ လီဗာပူးအသင်းဟာ ဘယ်အစွန်လူ ကိုစတက်ကို ၂၀၂၇ ထိ ဆက်ရှိနေမယ့် ကာလရှည် စာချုပ်သစ် ပေးသွားတော့မှာပါ။ ဆိုဘိုစလိုင်နဲ့ မက်ကယ်လစ္စတာတို့ဟာ စျေးကွက်တန်ကြေး ပေါင် ၁၃၇ သန်း ရှိတာဖြစ်ပြီး လီဗာပူးအသင်းဟာ တကယ်ပေးရမှာထက် ပေါင် ၄၂ သန်း သက်သာခဲ့တာပါလို့ Football Observatory က ဖော်ထုတ်ပါတယ်။ ပရိသတ်တွေကြားမှာ အချစ်ခံရသလို လီဗာပူးအသင်းသား ဖြစ်လာပေမယ့် နာမည်ကျော်ဖို့ထက် ကွင်းထဲမှာ အသင်းအတွက် ကြိုးစားပေးလေ့ရှိတဲ့ အရင် ဆိုဘိုစလိုင် ပုံစံကိုပဲ ဆက်ထိန်းမှာပါလို့ ဟန်ဂေရီထံ ပြန်လည် ပူးပေါင်းစဉ် ကွင်းလယ်လူက ဆိုပါတယ်။ ",
"btext2":"ရှက်စရာ အပြောင်းအရွှေ့ အခြေအနေကို ကျော်ဖြတ်ခဲ့ရပြီးနောက် ဆာလာကို ဆက်ထိန်းနိုင်ခြင်းဟာ လီဗာပူးရဲ့ အစကောင်းနေတဲ့ ဘောလုံးရာသီကို အားတက်စေမှု တစ်ခု ဖြစ်လာစေခဲ့တယ်လို့ မှတ်ချက်ရနေပါတယ်။ လီဗာပူးနည်းပြအဖွဲ့ဟာ ဂရာဗင်ဘက်ချ်ကို ကွင်းလယ် နံပါတ် ၆ နေရာကနေ စသုံးဖို့ ရည်ရွယ်ထားတယ်လို့ သိရပါတယ်။ ဒါပေမယ့်လို့ အန်ဒိုလို နံပါတ် ၆ သမား စစ်စစ် ပုံစံတော့ သုံးမှာ မဟုတ်ပါဘူး။ ကွင်းလယ်လူ ဘာ့ဆီတစ်ဟာ ဘောလုံးပြန်ကစားဖို့ အဆင်သင့်ဖြစ်နေကာ လီဗာပူးမှာ ပွဲထွက်ခွင့်အတွက် စတင် တိုက်ပွဲဝင်မှာ ဖြစ်ပါတယ်။ ဒီနွေမှာ လက်စတာအသင်းကနေ လီဗာပူး ခေါ်ယူထားတဲ့ ကွင်းလယ်လူ နိုင်ယွန်နီဟာ လူငယ်အသင်းမှာ ဟက်ထရစ် စသွင်းသွားပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/1007992023-678x381.jpg",
"imgurl2":"https://lfcthadin.com/wp-content/uploads/2023/09/1007992023-678x381.jpg",
"imgurl3":"no",
"video":"no"
 },

         {"ndate":"Sep  8 , 2023",
"htext":"သူနဲ့ ဂျရတ်ကြားမှာ ဘယ်သူက ပိုကောင်းတဲ့ ကစားသမားလဲ မေးခွန်းကို ပေါစခိုး ဖြေ",
"btext1":"ပရီးမီးယားလိဂ်ခေတ်မှာ ဂျရတ်နဲ့ စခိုးကြား ဘယ်သူ အကောင်းဆုံးလဲ ဆိုတာဟာ အခုထိ အငြင်းပွားကြဆဲ မေးခွန်းတစ်ခု ဖြစ်ပါတယ်။ ခေတ်ပြိုင်အဖြစ် ပေါ်ထွက်လာကြသူ နှစ်ဦးထဲဟာ မတူညီတဲ့ ဂုဏ်ပုဒ်တွေဖြင့် လေးစားခံ ပရိသတ်များစွာ ရှိကြပါတယ်။ စတီဗင်ဂျရတ်ကတော့ သူ့ရဲ့ အောင်နိုင်လိုစိတ်ဖြင့် ပေါက်ကွဲကစားမှုအပြင် ဦးဆောင်နိုင်စွမ်းတွေကြောင့် လီဗာပူးပရိသတ်တွေရဲ့ အသဲကျော် ဖြတ်ခဲ့ပါတယ်။ အင်္ဂလန်လက်ရွေးစင်ဟောင်း နှစ်ဦးထဲမှာ ဘယ်သူက ပိုကောင်းတဲ့ ကစားသမားလဲ ဆိုတာအတွက် တိုက်ရိုက်မေးခံရချိန် ပေါစခိုးက လီဗာပူးမှာ ဂျရတ်လုပ်ပြခဲ့သလို သူဆိုရင်တော့ မလုပ်ပြနိုင်ဘူးလို့ ဝန်ခံခဲ့ပါတယ်။ “ ဒီမေးခွန်းကို ကျနော် မဖြေပေးနိုင်ပါဘူး၊ ဂျရတ်က ကစားသမားကောင်း တစ်ယောက်ပါ ” လို့ ပေါစခိုးက ရယ်ရယ်မောမော ပြောပါတယ်။ “ ကျနော် ကိုယ်ဘာသာ အကောင်းဆုံးလို့ မပြောနိုင်ပါဘူး။ ကျနော်တို့ နှစ်ယောက်က ကစားပုံ ကွာပါတယ်၊ အရမ်း ကွာခြားပါတယ်။ ဂျရတ်က အားကစားသမား တစ်ဦး၊ သူက ပွဲအောင်နိုင်သူ တစ်ဦးပါ။ သူက သူရှိနေသင့်တဲ့ အသင်းမှာ ရှိနေခဲ့သူပါ။  ",
"btext2":" ကျနော်က အသင်းတစ်သင်းရဲ့ အစိတ်အပိုင်း ပိုဆန်သလို၊ ဂျရတ်က တစ်ဦးချင်း ပိုကစားသူဖြစ်တယ်။ ဒီလိုပဲ ကျနော် မြင်မိတယ်။ ဂျရတ် လီဗာပူးမှာ လုပ်ပြခဲ့တာမျိုး ကျနော် မလုပ်နိုင်ပါဘူး။ ကျနော် မန်ယူနိုက်တက်မှာ လုပ်ခဲ့သလိုကော သူလုပ်ပြနိုင်မလား ကျနော် မသိဘူး။ မလုပ်နိုင်ဘူးလို့တော့ မထင်မိဘူး။ သူ လီဗာပူးမှာ လုပ်ပြခဲ့သလိုတော့ ကျနော် မလုပ်နိုင်တာ သေချာပါတယ် ” လို့ သရဲနီဟောင်းက ဆိုပါတယ်။ ဘာလိုပဲဖြစ်ဖြစ် ဒီကစားသမား နှစ်ဦးဟာ အင်္ဂလန်ဘောလုံးလောကမှာတော့ လွှမ်းမိုးမှုကြီးတဲ့ ကွင်းလယ်လူတွေအဖြစ် အမြဲတမ်း မှတ်တမ်းဝင်နေကြမှာပဲ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/09/gerrard-scholes-lfc--678x381.jpg",
"imgurl2":"https://lfcthadin.com/wp-content/uploads/2023/09/gerrard-scholes-lfc--678x381.jpg",
"imgurl3":"no",
"video":"no"
 },

         {"ndate":"Sep  8 , 2023",
"htext":"ဒီနွေမှာ လီဗာပူးအသင်း မအောင်မြင်ခဲ့တဲ့ သန်း ၁၀၀ တန် ခေါ်ယူမှု (၃) ခု",
"btext1":" ဒီနွေစျေးကွက်အတွင်း လီဗာပူးအသင်းဟာ ကိုင်ဆီဒိုကို ပေါင် ၁၁၁ သန်းဖြင့် ခေါ်ယူဖို့ သဘောတူညီခဲ့ပေမယ့် ကစားသမားဘက်က ပယ်ချခဲ့တာကြောင့် အပြောင်းအရွှေ့ မဖြစ်မြောက်ခဲ့ပါဘူး။ ဒါပေမယ့်လို့ စျေးကွက်ပိတ်အပြီး ‘မဖြစ်မြောက်ခဲ့တဲ့ ထိပ်သီး အပြောင်းအရွှေ့ ကိစ္စများ’ စာရင်းတွေ ဖော်ပြရာမှာ လီဗာပူး မအောင်မြင်ခဲ့တဲ့ တန်ကြေးကြီး ခေါ်ယူမှု အချို့ရှိနေကြောင်း သတင်းဌာနတွေက ဖော်ပြလာခဲ့ပါတယ်။ ဖီးလစ် လီဗာပူးနဲ့ အက်သလက်တီကိုကြားမှာ ဒါဝင်နဲ့ ဖီးလစ်တို့ကို အလဲအထပ် ပြုလုပ်ဖို့ စကားပြောမှု ရှိခဲ့ကြတယ်လို့ သိရပါတယ်။ လီဗာပူးက ဒါဝင်ကို ကလပ်စံချိန်တင်ကြေး ပေါင် ၈၅ သန်းဖြင့် ခေါ်ယူခဲ့ခြင်း ဖြစ်သလို ဖီလစ်ကလည်း အက်သလက်တီကိုထံ စံချိန်တင်ကြေး ပေါင် ၁၁၃ သန်းဖြင့် ရောက်ရှိခဲ့သူပါ။ နည်းပြဆီမြွန်နီရဲ့ ယုံကြည်မှုကို မရတော့တဲ့ ဖီလစ်ဟာ ဒီနွေမှာပဲ ဘာစီလိုနာထံ ပြောင်းရွှေ့ခဲ့ပါတယ်။",
"btext2":" ချူအာမီနီ လီဗာပူးအသင်းဟာ ဒီနွေမှာပဲ ရီးရဲလ်မက်ဒရစ် ကွင်းလယ်လူ ချူအာမီနီကို ခေါ်ယူနိုင်ရေး လာလီဂါကလပ်ထံ ချဉ်းကပ်မှုလုပ်ခဲ့ပေမယ့် မအောင်မြင်ခဲ့ပါဘူး။ ရီးရဲလ်ကတော့ ပြင်သစ်သား ကွင်းလယ်လူကို ထွက်ခွင့် မပေးဘဲ သူတို့ရဲ့ အဓိက ကစားသမားအဖြစ် ဆက်ထိန်းသွားခဲ့ပါတယ်။ ဂွီးမားရက်စ် လီဗာပူးအသင်းဟာ နယူးကာဆယ် ကွင်းလယ်လူ ဘရူနိုကို ဒီနွေမှာ ကမ်းလှမ်းခဲ့ပေမယ့် ပယ်ချခံခဲ့ရပါတယ်။ လီဗာပူးဘက်က ပေါင် သန်း ၁၀၀ ဝန်းကျင်ထိ စျေးပေးခဲ့ပေမယ့် နယူးကာဆယ်က သူတို့ရဲ့ ကြယ်ပွင့် ကစားသမားကို ရောင်းချပေးလိုခြင်း မရှိခဲ့တာ ဖြစ်ပါတယ်။",
"btext3": "   အခြား ချိတ်ဆက်မှုများ လီဗာပူးအသင်းဟာ နွေတုန်းက ဘရာဇီး ကွင်းလယ်လူ အန်ဒရီ၊ ဒိန်းမတ် ကွင်းလယ်လူ လင်းစတုမ်းနဲ့ ချယ်ဆီးခံစစ်မှူး လီဗီ ကိုးဝဲလ်တို့ကိုလည်း ခေါ်ယူဖို့ ကြိုးစားခဲ့ပေမယ့် မအောင်မြင်ခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/real-Bruno-678x381.jpg",
"imgurl2":"https://lfcthadin.com/wp-content/uploads/2023/09/real-Bruno-678x381.jpg",
"imgurl3":"no",
"video":"no"
 },

         {"ndate":"Sep  8 , 2023",
"htext":"လီဗာပူးပရိသတ်တွေဟာ ဆာလာကို ဂန္တဝင်တစ်ဦး အပေါ် လေးစားမှုမျိုး ပေးသင့်နေပြီလား",
"btext1":"လီဗာပူးအသင်း လူစာရင်းထဲက အကောင်းဆုံး ကစားသမားဆိုရင် အသင်းပရိသတ် အများအပြားက ဆာလာကိုပဲ ရွေးချယ်ကြမှာပါ။ ဒါပေမယ့် ဆာလာဟာ အမြဲတမ်း အကောင်းမြင်ခံရတဲ့ ကစားသမားမျိုး မဟုတ်ဘူး၊ အသင်းပရိသတ်တိုင်း သူ့ကို သဘောမကျပါဘူး။ လီဗာပူး တောင်ပံကနေ ဧရိယာထဲ ဝင်ရောက်ပြီး ဂိုးသွင်းနိုင်စွမ်း မြင့်မားတဲ့ ဆာလာဟာ တစ်ကိုယ်ကောင်းဆန်တယ် ဆိုတဲ့ စွပ်စွဲချက်တွေလည်း များစွာ ရရှိခဲ့ဖူးပါတယ်။ မနှစ်က မာနေး ထွက်ခွာသွားချိန်မှာ တကယ် ရောင်းထုတ်သင့်တာ ဆာလာဆိုတဲ့ ဝေဖန်ချက်တွေလည်း မနည်းလှပါဘူး။ ဆာလာဟာ ၂၀၂၂ မှာ တစ်ပတ်လုပ်ခ ပေါင် ၃ သိန်းခွဲဖြင့် ၃ နှစ် သက်တမ်းတိုးခဲ့ပါတယ်။ အချို့ကတော့ ဆာလာ ငွေမက်တယ်လို့ ဝေဖန်ကြပေမယ့် ကစားသမားဟာ သူ့နဲ့ ခေတ်ပြိုင်တွေဖြစ်တဲ့ ဒီဘရိုင်း၊ ဒီဂီယာတို့ တစ်ပတ် ပေါင် ၄ သိန်းဝန်းကျင် ရနေသလို​ လီဗာပူးဘက်က သူ့အပေါ် တန်ဖိုးထားတာမျိုး လိုချင်ခဲ့တာ ဖြစ်ပါတယ်။ ",
"btext2":" ဆာလာဟာ ပရော်ဖက်ရှင်နယ် ပီသသူဖြစ်ပြီး အသင်းရဲ့ပွဲတိုင်းမှာ ပါဝင်ပေးနိုင်ဖို့ ရုပ်ပိုင်းဆိုင်ရာ ကြံ့ခိုင်မှုကို အမြဲတမ်း ဂရုစိုက်တတ်ပါတယ်။ နည်းပြကလောပ့် လက်ထက် သွင်းဂိုး အားလုံးရဲ့ ၃၇% (သွင်းဂိုးဖြင့် ၂၄%၊ ဂိုးထောက်ပံ့မှုဖြင့် ၁၃%) ဟာ ဆာလာ လုပ်ပေးထားတာပါ။ မနှစ်မြို့သူတွေကြားမှာ ကွင်းထဲက​နေ သူ့ကို ထုတ်ရင် စိတ်ဆိုးတတ်သူ၊ ဂိုးသွင်းဖို့ဆိုရင် အသင်းဖော်တွေကို တစ်ကိုယ်ကောင်းဆန်သူလို့ ဝေဖန်ခံရတဲ့ ဆာလာကို အသင်းပရိသတ်တွေက အခုထက်ပိုတဲ့ လေးစားမှု ပေးသင့်ကြောင်း ဖြစ်ရပ်မျိုး ဒီနွေမှာ ဖြစ်လာခဲ့ပါတယ်။ ဒီနွေမှာ ဆော်ဒီတို့ ဆာလာကို ပေါင် သန်း ၁၅၀ ဖြင့် ကမ်းလှမ်းချိန်ဟာ အင်္ဂလန်စျေးကွက် ပိတ်ခါနီးအချိန်ဖြစ်ပါတယ်။ ဆာလာဘက်က အသင်း ပြောင်းလိုကြောင်း တောင်းဆိုရင် တားဆီးဖို့ ခက်ခဲပါတယ်။ ဥပမာအားဖြင့် ဟန်ဒါဆန်၊ ဖာဘင်ညိုတို့ကို ဒီနွေမှာပဲ လက်လွတ်ပေးခဲ့ပါတယ်။ သို့ပေမယ့် ကစားသမားဟာ လီဗာပူးမှာထက် ၅ ဆလောက်ပိုရမယ့် ငွေကြေးထက် အမြင့်ဆုံးအဆင့်မှာ ဘောလုံးကစားရရေးကိုပဲ ရွေးချယ်လိုခဲ့တယ်။ သူဟာ နိုင်ပွဲရစေမယ့် သွင်းဂိုးတွေအတွက် တစ်ကိုယ်ကောင်းဆန်ရင်တောင် ငွေကြေးအတွက်တော့ မလုပ်ပါဘူး။ ",
"btext3": "   ဒီအပတ်မှာလည်း ဆော်ဒီလိဂ်ရဲ့ စျေးကွက်က မပိတ်သေးတာမို့ ပေါင် သန်း ၂၀၀ ဖြင့် ချိတ်ဆက်လိုပြီး ကစားသမားဘက်က ဘာတွန်းအားမှ မပေးခဲ့ပါဘူး။ ဒါကြောင့် အနည်းဆုံး ဇန်နဝါရီထိ သူ အသင်းမှာ ဆက်ရှိနေပြီး ရာသီကုန်ထိ ဒီရပ်တည်မှုကို မပြောင်းလဲဘူးလို့ မျှော်လင့်ရတယ်။ ဆာလာဟာ သူ လီဗာပူးအသင်းကို အရမ်းချစ်ကြောင်း၊ ပရိသတ်တွေအတွက် အစွမ်းကုန် ပေးဆပ်မှာဖြစ်ကြောင်း ဘယ်တော့မှ မပြောဘဲ ကွင်းတွင်းမှာ စွမ်းဆောင်ရည်နဲ့ပဲ သက်သေပြသူ ဖြစ်ပါတယ်။ ကွင်းတွင်းကော ကွင်းပြင်မှာပါ အကျိုးပြုတဲ့ ဆာလာထံကနေ သွင်းဂိုးနဲ့ ဂိုးထောက်ပံ့မှုတွေ အမြဲတမ်း မျှော်လင့်လို့ရပါတယ်။ ဒီအပတ်အတွင်း လီဗာပူးနဲ့ ဆော်ဒီပရိုလိဂ် တာဝန်ရှိသူတွေဟာ ဆာလာကိစ္စ ဆွေးနွေးရာကနေ အကောင်းမြင်စရာ ဆက်ဆံရေးကို တည်ဆောက်နိုင်ခဲ့တယ်။ ၂၀၂၄ နွေမှာ ဆာလာအတွက် ပြန်ကြိုးစားမယ့် သဘော ဆော်ဒီဘက်က စကားချန်ခဲ့ပါတယ်။ အနာဂတ်မှာ ဆာလာ လီဗာပူးကနေ ထွက်ခွာသွားတာမျိုး ဖြစ်လာနိုင်သေးတယ် ဆိုပေမယ့် အီဂျစ်သားဟာ ကလပ်ရဲ့ ဂန္တဝင် အဖြစ် ပရိသတ်တွေထံက အခုထက် ပိုတဲ့ အသိအမှတ်ပြုမှုတော့ ရသင့်နေပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/salah-klopp-2023-678x381.jpg",
"imgurl2":"https://lfcthadin.com/wp-content/uploads/2023/09/salah-200-lfc--1024x576.jpg",
"imgurl3":"https://lfcthadin.com/wp-content/uploads/2023/09/salah-200-lfc--1024x576.jpg",
"video":"no"
 },

         {"ndate":"Sep  8 , 2023",
"htext":"ဆော်ဒီနဲ့ ဆက်ဆံရေးကောင်း တည်ဆောက်ခြင်း၊ FSG နဲ့ ကာတာအဖွဲ့တွေ့ဆုံ၊ အန်ဖီးကွင်းအတွက် ကန်ထရိုက်တာသစ် ရခဲ့ခြင်းနဲ့ နံနက်ခင်း လီဗာပူး သတင်းများ",
"btext1":"လီဗာပူးအသင်းဟာ ဇန်နဝါရီမှာ ခံစစ်မှူးသစ် ခေါ်ယူဖို့ ကြိုးစားဖွယ်ရှိကာ ဘုန်းမောက်အသင်းမှ အင်္ဂလန်သား လွိုက်ကယ်လီကို သဘောကျထားမှုအား ပြန်အသက်သွင်းလိုပါတယ်။ ဆော်ဒီပရိုလိဂ်ဟာ ဆာလာအပေါ် စိတ်ဝင်စားဆဲဖြစ်တာကြောင့် ၂၀၂၄ နွေမှာ တစ်ကျော့ပြန် ကမ်းလှမ်းမယ့်အကြောင်းကို အခုတည်းက သတင်းစကား ချန်ထားခဲ့ပြီ ဖြစ်ပါတယ်။ ဆာလာအတွက် လီဗာပူးနဲ့ ဆော်ဒီကလပ်တို့ ဆွေးနွေးစကားပြောရာက ကောင်းမွန်တဲ့ ဆက်ဆံရေးတစ်ခု တည်ဆောက်နိုင်ခဲ့တယ်လို့ သိရပါတယ်။ ဒါဟာ အနာဂတ် အပြောင်းအရွှေ့တွေမှာ နှစ်သင်းကြား ဆက်ဆံမှုတွေ ရှိလာနိုင်ဆဲ အခြေအနေ ဖြစ်ပါတယ်။ ",
"btext2":" အန်ဖီးကွင်းကို အပြီးသတ်ပေးဖို့ ကန်ထရိုက်တာသစ်အား လီဗာပူးဘက်က ရှာဖွေနိုင်ခဲ့ပါပြီ။ မူလ အစီအစဉ်အတိုင်း အောက်တိုဘာလအတွင်း ကွင်းတိုးချဲ့မှုကို အပြီးသတ်ဖို့ ကြိုးစားမှာပါ။ လီဗာပူးအသင်း ဒါရိုက်တာဟောင်းတွေဖြစ်တဲ့ မိုက်ကယ်အတ်ဝတ်နဲ့ အိုင်ယမ် ဂရေဟမ်တို့အတွဲဟာ ဘောလုံးလောကထဲ ပြန်ဝင်လာဖို့ စီစဉ်နေပါပြီ။ ဒါပေမယ့်လို့ အတ်ဝတ်ဟာ အားကစားဒါရိုက်တာ ရာထူးအတွက် ပြန်ဝင်လာခြင်းမျိုး မဟုတ်ပါဘူး။",
"btext3": "   လီဗာပူးအသင်းပိုင်ရှင်တွေဖြစ်တဲ့ FSG ဟာ ကာတာအဖွဲ့တစ်ခုနဲ့ တွေ့ဆုံမှုတွေ လုပ်ကြောင်း သတင်းတွေ ထွက်နေပြီး အခုချိန်ထိတော့ အတော်လေး တိုးတဲ့ အသံတွေပဲ ဖြစ်နေပါသေးတယ်။ လီဗာပူးနည်းပြအဖွဲ့ဘက်က ဂရာဗင်ဘက်ချ်ကို ဂီနီ ဝိုင်နယ်ဒမ်နဲ့ နည်းစနစ်ပိုင်း တူညီသူအဖြစ် နှိုင်းယှဉ်မှုတွေ ရှိထားကြောင်း သတင်းထွက်နေပါတယ်။ ဘိုင်ယန်မြူးနစ်မှ ဆာနေးလို ကစားသမားမျိုးကို ဆာလာနေရာ အစားထိုးဖို့အတွက် လီဗာပူးဘက်က သဘောကျတယ်လို့ ဂျာမနီသတင်းတွေက ဆိုပါတယ်။   ",
"imgurl1":"https://lfcthadin.com/wp-content/uploads/2023/09/1008892023-678x381.jpg",
"imgurl2":"https://lfcthadin.com/wp-content/uploads/2023/09/1008892023-678x381.jpg",
"imgurl3":"no",
"video":"no"
 },

         {"ndate":"Sep  7 , 2023",
"htext":"ဖလူမီနက်စ် ဥက္ကဋ္ဌက လီဗာပူးရဲ့ ဆက်သွယ်မှုကို အတည်ပြုကာ ဇန်နဝါရီ အပြောင်းအရွှေ့ အတွက် အရိပ်အမြွက် ပေး",
"btext1":" ဒီနွေမှာ လီဗာပူးအသင်းက ဖလူမီနက်စ် ကွင်းလယ်လူ အန်ဒရီအတွက် တရားဝင် ချိတ်ဆက်မှု ပြုလုပ်ခဲ့ကြောင်း ကလပ် ဥက္ကဋ္ဌက အတည်ပြုလိုက်ပါတယ်။ ဒါပေမယ့်လို့ ၎င်းကပဲ အန်ဒရီကို ခေါ်ယူလိုရင် စောင့်ဆိုင်းဖို့ အကြောင်းပြန်ခဲ့ပါတယ်။ ယာဂင်ကလော့ပ်ရဲ့ နွေစျေးကွက်အတွင်း ကွင်းလယ် ပြန်တည်ဆောက်မှု အစိတ်အပိုင်း အဖြစ် ဘရာဇီး ကွင်းလယ်လူကို ဦးစားပေး ပစ်မှတ်ထဲ ထည့်ခဲ့တာပါ။ ဆောက်သမ်တန်ကနေ လာဗီယာကို ခေါ်ယူဖို့ ညိနှိုင်းနေချိန်မှာပဲ အန်ဒရီအတွက် ပေါင် ၂၅ သန်းဖြင့် ကမ်းလှမ်းခဲ့တာ ဖြစ်ပါတယ်။ ဒါပေမယ့်လို့ ဘရာဇီးကလပ်က စီးရီးအေဖလားနဲ့ Copa Libertadores အတွက် ပြိုင်ဆိုင်မှုမှာ ဆက်လက် တွန်းအားပေးလိုတာကြောင့် အသက် ၂၂ နှစ်အရွယ် ကွင်းလယ်လူကို ရောင်းထုတ်ဖို့ ငြင်းဆန်ခဲ့တာ ဖြစ်ပါတယ်။ အပြောင်းအရွှေ့ နောက်ဆုံးရက်မှာ အန်ဒရီကို ထပ်မံ ကြိုးစားရအောင်ကလည်း ဘရာဇီးကလပ်ဟာ တောင်အမေရိက ချန်ပီယံလိဂ်မှာ ဆီမီးဖိုင်နယ် အဆင့်ကို တက်ရောက်သွားတာက လီဗာပူးကို ခက်ခဲစေခဲ့ပါတယ်။",
"btext2":"အန်ဒရီအတွက် ဖလူမီနက်စ် ဥက္ကဋ္ဌနဲ့ လီဗာပူး စီအီးအို ဘီလီဟိုဂန်တို့ ပြောဆိုခဲ့စဉ်မှာ ဥက္ကဋ္ဌဖြစ်သူက ဇန်နဝါရီ အပြောင်းအရွှေ့မှ ပြန်ပြီး စကားပြောဖို့ ဒါမှမဟုတ်ရင်လည်း ဒီဇင်ဘာမှာ အန်ဒရီကိစ္စ စကားပြောဖို့ တုန့်ပြန်ခဲ့ပါတယ်။ လီဗာပူးအသင်းဟာ သီယေဂို နေရာ အန်ဒရီဖြင့် အစားထိုးလိုပေမယ့် မကြာခင် ဗဟိုခံစစ်မှူးပိုင်းကိုလည်း သတိပြုရပါတော့မယ်။ ကွင်းလယ်ထက် ခံစစ်ကို ပိုမို ဦးစားပေးမလား စောင့်ကြည့်ရမှာ ဖြစ်ကာ ကလပ်မှာ non-homegrown ကစားသမားနေရာ ပြည့်နေခဲ့ပြီ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/andre-lfc-brazil-678x381.jpg",
"imgurl2":"https://lfcthadin.com/wp-content/uploads/2023/09/andre-lfc-brazil-678x381.jpg",
"imgurl3":"no",
"video":"no"
 },

         {"ndate":"Sep  7 , 2023",
"htext":"NEWS: ကမ္ဘာစံချိန်တင်ကြေးဖြင့် စိတ်ဝင်စားခံရပေမယ့် မိုဆာလာကို ဆက်ထိန်းနိုင်တော့မယ့် လီဗာပူး",
"btext1":" ဆော်ဒီကလပ် Al-Ittihad အသင်းဟာ ကြာသပတေးနေ့ အပြောင်းအရွှေ့ စျေးကွက် မပိတ်ခင် ဆာလာကို လက်မှတ်ထိုး ခေါ်နိုင်ဖို့ အခွင့်အရေး နည်းပါလှကြောင်းကို နားလည်သွားခဲ့ပါပြီ။ ဆော်ဒီကလပ်ဟာ အင်္ဂလန်အပြောင်းအရွှေ့ မပိတ်ခင် ဆာလာအတွက် ပေါင် သန်း ၁၅၀ ဖြင့် ကမ်းလှမ်းခဲ့ပေမယ့် ပယ်ချခံခဲ့ရတာပါ။ သူတို့ဟာ ဒီနွေမှာ နောက်ဆုံး ကြိုးစားမှုအဖြစ် အီဂျစ်သား တိုက်စစ်သမားကို ပေါင် သန်း ၂၀၀ နဲ့ ချိတ်ဆက်ဖို့ ပြင်ဆင်လာခဲ့ပါတယ်။ ဒါပေမယ့်လို့ ကမ္ဘာစံချိန်တင် ပြောင်းရွှေ့ကြေးမျိုး ပေးမှာကိုတောင် လီဗာပူးဘက်က ပူးပေါင်းပေးလိုစိတ် ကင်းမဲ့မှုနဲ့အတူ ဒီခေါ်ယူမှု ဖြစ်လာနိုင်ရေး အချိန်မရှိတော့တာကို ဆော်ဒီကလပ်က သိလာခဲ့ကြောင်း ၎င်းတို့နဲ့ နီးစပ်သူတွေက တယ်လီဂရပ်ကို သတင်းပေးခဲ့ပါတယ်။ Al-Ittihad အသင်းဘက်က ဆာလာအတွက် ညိနှိုင်းဖို့ အချိန် မရှိတော့တာကို သိထားပါတယ်။ ဒီနွေမှာ ဆာလာကို မခေါ်ယူနိုင်ပေမယ့် နောက်ထပ် စျေးကွက်တွေမှာ ပြန်ပြီး ကြိုးစားဖို့လည်း အသင့်ရှိနေမယ်လို့ သိရပါတယ်။ ဆော်ဒီလိဂ်ရဲ့ ပစ်မှတ်ထားခြင်း ခံရပေမယ့် ဆာလာဟာ လူမြင်ကွင်းမှာ မှတ်ချက်ပေး စကားပြောဆိုလာခြင်း မလုပ်ခဲ့ပါဘူး။ ဒါပေမယ့် လီဗာပူး အဝတ်လဲခန်းတွင်း အခြေအနေ၊ ကွင်းတွင်းက သူ့ရဲ့ စွမ်းဆောင်ရည်အရ ဆာလာဟာ မာဆေးဆိုဒ်မှာပဲ ဆက်ရှိလိုနေတယ်လို့ ရှုမြင်ရပါတယ်။ ",
"btext2":" ဥရောပလိဂ်မှ ကစားသမား အများအပြာဟာ ဆော်ဒီလိဂ်ထံ အလုံးအရင်းနဲ့ ပြောင်းရွှေ့နေကြပါပြီ။ ဟန်ဒါဆန်၊ ဖာဘင်ညိုနဲ့ ဖာမင်နိုလို ဆာလာ အသင်းဖော်ဟောင်းတွေကလည်း ဆော်ဒီလိဂ်ထံ ရောက်ရှိနေကြပြီ ဖြစ်ပါတယ်။ ဆာလာကတော့ ငွေကြေးထက် အားကစားပိုင်း အောင်မြင်မှုကို ပိုမို မက်မောနေသေးဟန် ရှိကာ ဒီရာသီ လီဗာပူးအသင်းနဲ့အတူ အောင်မြင်မှုတွေ ရဖို့ အားထုတ်လိုနေကြောင်း သုံးသပ်ရတာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/08/salah-100--678x381.jpg",
"imgurl2":"https://lfcthadin.com/wp-content/uploads/2023/08/salah-100--678x381.jpg",
"imgurl3":"no",
"video":"no"
 },
         {"ndate":"Sep  7 , 2023",
"htext":"ဆာလာကို ခေါ်ဖို့ နောက်ကျပြီ နားလည်သွားခြင်း၊ အသင်းမပြောင်းလိုတဲ့ ဒီယက်စ်၊ အန်ဒရီအတွက် ပယ်ချခံခဲ့ရခြင်းနဲ့ နံနက်ခင်း လီဗာပူး သတင်းများ",
"btext1":" အန်ဒရီကို ခေါ်ယူဖို့ လီဗာပူးအသင်း အကြီးတန်း ဒါရိုက်တာ တစ်ဦးထံက တိုက်ရိုက် ချိတ်ဆက်မှု ရခဲ့ပေမယ့် ဇန်နဝါရီမှပဲ ရောင်းပေးနိုင်မယ်ဆိုကာ ငြင်းဆန်ခဲ့ကြောင်း ဖလူမီနက်စ် ဥက္ကဋ္ဌက ထုတ်ပြောလာပါတယ်။ Al-Ittihad အသင်းက သူတို့ ဆာလာကို ခေါ်ယူဖို့ ကြိုးစားမှုဟာ အချိန်နောက်ကျခဲ့ပြီ ဆိုတာကို နားလည်သွားပြီလို့ ဆော်ဒီဘက်နဲ့ နီးစပ်သူတွေက ဆိုပါတယ်။ ဘလွန်းဒီအောဆုအတွက် ဆန်ကာတင် ၃၀ စာရင်းမှာ ဆာလာ ပါဝင်လာပါတယ်။ ဂက်ပိုက သူဟာ တိုက်စစ်သမားဖြစ်ပေမယ့် ကွင်းလယ်ကနေ တိုက်စစ်ကို ကူညီနိုင်သူ အဖြစ်လည်း နည်းပြက မြင်ထားတဲ့အပေါ် သဘောကျနေပါတယ်။ ဒီရာသီ လီဗာပူးအသင်းမှာ ပွဲထွက်ခွင့်ရဖို့ ကြိုးစား ယှဉ်ပြိုင်မယ်လို့ ဘာ့ဆီတစ်က ထုတ်ပြောသွားပါတယ်။",
"btext2":" ဥရုဂွေးအသင်းထံ နံပါတ် ၉ ဝတ်ဆင်ခွင့်ရဖို့ ဒါဝင်က လူးဝစ် ဆွာရက်စ်ကို ခွင့်တောင်းခဲ့ပါတယ်။ ဆွာရက်စ်ကလည်း ဝတ်ပါလို့ ခွင့်ပြုပေးခဲ့တယ်။ ဆွာရက်စ် လက်ရွေးစင်အသင်းနဲ့ လာပူးပေါင်းရင်တော့ နံပါတ် ၉ ကို မယူဘဲ ပြန်ပေးဖို့ ဒါဝင်က ဆုံးဖြတ်ထားပါတယ်။ လီဗာပူးအသင်းဟာ အမရာဘတ်ရဲ့ ကြံ့ခိုင်ရေး အခြေအနေအပေါ် ယုံကြည်မှု မရှိတာကြောင့် ကွင်းလယ်လူကို ခေါ်ယူနိုင်ရေး မကြိုးစားခဲ့ခြင်း ဖြစ်ပါတယ်။ ဆော်ဒီပရိုလိဂ်ထံက ကမ်းလှမ်းမှု ရခဲ့ပေမယ့် ဒီယက်စ်က လီဗာပူးမှာပဲ ဆက်ကစားဖို့ ပျော်ရွှင်နေခဲ့တာ ဖြစ်ပါတယ်။ ဘလွန်းဒီအော ဆုပေးပွဲအတွက် အကောင်းဆုံး ဂိုးသမား ဆန်ကာတင် စာရင်းမှာ အယ်လီဆန် မပါခဲ့ပါဘူး။ ပရီးမီးယားလိဂ် အကောင်းဆုံး ဂိုးကို ဖြုတ်ထားခဲ့တာက တကယ့် ဟာသပဲလို့ ဝေဖန်နေကြပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/09/952792023-678x381.jpg",
"imgurl2":"https://lfcthadin.com/wp-content/uploads/2023/09/952792023-678x381.jpg",
"imgurl3":"no",
"video":"no"
 },
         {"ndate":"Sep  6 , 2023",
"htext":"ဗန်ဒိုက်ရဲ့ ဖောင်းဖြစ်ရပ်မှာ ကွင်းလယ်ဒိုင်နဲ့ VAR ဒိုင်တို့ ဘယ်လို စစ်ခဲ့ကြလဲ ပရီးမီးယားလိဂ်ဘက်က တရားဝင် ချပြလာ",
"btext1":"စကိုင်းစပေါ့ဟာ ကွင်းလယ်ဒိုင် Brooks နဲ့ VAR ဒိုင် Stuart Attwell တို့ ဗန်ဒိုက် ဖြစ်ရပ်မှာ ဘာပြောနေကြလဲဆိုတဲ့ မိုက်ခရိုဖုန်း အသံကို ချပြလာခဲ့ပါပြီ။ ပရီးမီးယားလိဂ်ဟာ အခုလိုပဲ ကွင်းလယ်ဒိုင်နဲ့ VAR ဒိုင်ကြား အဆုံးအဖြတ် အခိုက်အတန့်တွေအတွက် စကားပြောမှုကို လူမြင်ကွင်းထံ ချပြဖို့ စီစဉ်ထားပြီ ဖြစ်ပါတယ်။ ဗန်ဒိုက် ဖောင်းလုပ်ခဲ့တာဟာ တိုက်စစ်သမား ဘောလုံးရထားတဲ့ အခြေအနေ (APP) ဖြစ်ပါတယ်။ အိုင်ဆက် လူကျွံနေသလားကို စစ်ဆေးခဲ့ကြကာ ဗန်ဒိုက်ရဲ့ လုပ်ရပ်ဟာ သိသာတဲ့ သွင်းဂိုး အခွင့်အရေးကို တားဆီးမှု (DOGSO) အဖြစ် ဒိုင်တွေက ပြောဆိုခဲ့ကြပါတယ်။ မူရင်း ဗီဒီယိုဟာ စကိုင်းစပေါ့ သီးသန့်ဖြစ်တာကြောင့် ပြန်ထုတ်ပေးလို့ မရတာမို့ သူတို့ ပြောခဲ့တဲ့ စကားတွေကိုပဲ စာသားဖြင့် ပြန်ထုတ်ပေးလိုက်ပါတယ်။ VAR: APP အခြေအနေနော် လူကျွံတာဖြစ်နိုင်တယ်၊ DOGSO ဖြစ်နိုင်တယ်။ Ref: အပြင်ဘက်မှာ ဖြစ်ခဲ့တာ၊ အပြင်ဘက်မှာ၊ ဒါ အနီကဒ်ပဲ။ ကျော်ဖြတ်ဖို့ ကြိုးစားနေတာ၊ ကျော်ဖြတ်ဖို့ ကြိုးစားတာ။ ဒါ အနီကဒ်ပဲ။ ",
"btext2":"VAR: ခဏလေး၊ ခဏလေး။ စစ်ဦးမယ်။ Ref: မဟုတ်ဘူး။ သူကျော်ဖြတ်ဖို့ ကြိုးစားနေတာ၊ ဘောလုံးကစားနေတဲ့ တစ်ယောက်က ကျော်ဖြတ်ဖို့ ကြိုးစားနေတာ။ VAR: အိုကေ၊ ဗီဒီယို ပြောင်းလို့ရသေးလား? သူတို့ ထိတွေ့မှုအတွက် နောက်ထပ် ရှုထောင့်ရှိရင် ပြပါဦးလား? Ref: သူကျော်ဖြတ်ဖို့ ကြိုးစားနေတာနော်။ ဒါ အပြင်ဘက်မှာ။ VAR: အိုကေ ဒါဖောင်းလုပ်လိုက်တာ ရှင်းတယ်။ APP အတွက် အခြေအနေကို တစ်ချက်စစ်မယ်၊ ရယ်ဒီ လုပ်ထား။ Ref (ကစားသမားတွေကို ရယ်ရွယ်ပြီး): VAR စစ်နေတယ်။ သူ ဧရိယာထဲ မရောက်သေးဘူး၊ ဝင်ဖို့ကြိုးစားနေတာ၊ သူတို့ စစ်နေတယ်။ VAR: ဘောလုံးက သူ့ရှေ့ကနေ ဖြတ်သွားတာ၊ စိန်ခေါ်မှုလုပ်လိုက်ချိန် တိုက်စစ်သမားက နေရာကောင်းမှာရှိနေတယ်။ သူက ပင်နယ်တီ ဧရိယာထဲ တိုးဝင်နေတာ။ APP ကို ထပ်စစ်နေတယ်၊ ရယ်ဒီလုပ်ထားပါ။ Ref (ဗန်ဒိုက်ကိုပြော): ခဏစောင့်ဦး၊ မင်းထွက်သွားရမယ်လို့ ပြောရင် ကွင်းထဲက ချက်ခြင်းထွက်ပေးပါ။ VAR: ရှေ့က တိုက်စစ်သမား နှစ်ဦးကို ဘောလုံးပေးလိုက်တာက လူကျွံတာဖြစ်နိုင်သေးတယ်။ အနီးနားက ခံစစ်သမားတွေနဲ့ လိုင်းဆွဲကြည့်ဖို့လိုတယ်။ ခြေဖနှောင့်တွေကို စစ်ကြည့်ပါ။ ",
"btext3": "  Ref (ဗန်ဒိုက်ကိုပြော): ခဏစောင့်ပါ၊ ဒီဖြစ်ရပ်က ဖောင်းဆိုတာ ရှင်းတယ်။ သူတို့ အနေအထားကို ကြည့်နေတယ်။ ဒါက ဖောင်းဘောပဲ။ မိုက်ရူးရဲဆန်ဆန်တွေ လာမလုပ်နဲ့။ VAR: အိုကေ စစ်ပြီးပြီး အတည်ပြုတယ်။ မာတစ်ရဲ့ ခြေဖနှောင့်ကို စစ်ပါ။ ဗန်ဒိုက်ရဲ့ အနေအထားကို စစ်ပါ။ Assistant VAR: ကစားကွက် တည်ဆောက်မှုမှာ လူကျွံနေလား စစ်ကြဦးမယ်နော်။ Ref: အိုကေ၊ အိုကေ။ Ref (ဗန်ဒိုက်ကိုပြော): နားထောင်နော်၊ လူကျွံဘော မဟုတ်ဘူးဆိုတာနဲ့ မင်းကွင်းထဲက ထွက်သွားရမယ်။ အနေအထားက ကပ်သီးလေးပဲ။ ဟုတ်ပြီနော်။ VAR: လူမကျွံဘူး။ သူ စည်းတွင်းပဲရှိတယ်။ အခြေအနေ အားလုံး စစ်ပြီးပါပြီ။ Ref (ဗန်ဒိုက်ကိုပြော): ဖရီးကစ်။ မင်း ကွင်းထဲက ထွက်သွားဖို့လိုပြီး။ လူမကျွံဘူး။ Van Dijk (ဒိုင်လူကြီးကိုပြော): ​ေ-ာက်ဟာသကြီးပဲကွာ။    ",
"imgurl1":"https://lfcthadin.com/wp-content/uploads/2023/09/1839692023-678x381.jpg",
"imgurl2":"https://lfcthadin.com/wp-content/uploads/2023/09/vd-red-1024x576.jpg",
"imgurl3":"https://lfcthadin.com/wp-content/uploads/2023/09/vd-red-card-1024x576.jpg",
"video":"no"
 },
         {"ndate":"Sep  6 , 2023",
"htext":"ဆော်ဒီဘက်က ဘာကြောင့် မိုဆာလာကို ကမ္ဘာ့စံချိန်တင်ကြေး ပေးလိုနေသလဲ",
"btext1":"ဥရောပ ဘောလုံးလောကမှာတော့ အသက် ၃၁ နှစ်အရွယ် ကစားသမား တစ်ဦးကို ပြောင်းရွှေ့ကြေး ပေါင် သန်း ၂၀၀ ဖြင့် ခေါ်ယူဖို့ ကြိုးစားမယ့် ကိစ္စရှိလာခဲ့ရင် အဲ့သည်ကလပ်ကို ရူးများနေသလားလို့ မေးခွန်းထုတ်ကြပါလိမ့်မယ်။ ကစားသမားဘဝ အကောင်းဆုံး အရွယ်ကို ရောက်နေသလို နောက်ဆုံး အချိန်ထဲ ဝင်တော့မယ့် ဘောလုံးသမား တစ်ယောက်အတွက် မြင့်မားတဲ့ ပြောင်းရွှေ့ကြေးမျိုး သုံးတာမျိုးဟာ ဥရောပမှာ ဘယ်တော့မှ ရှိလာမယ့် ကိစ္စ မဟုတ်ပါဘူး။ ဒါပေမယ့်လို့ ဆော်ဒီပရိုလိဂ်က ဆာလာအတွက် ပြောင်းရွှေ့ကြေး ပေါင် သန်း ၂၀၀ လောက်ပေးဖို့အပြင် ကစားသမားကို ကမ္ဘာ့စံချိန်တင် လုပ်ခ ပေးဖို့ထိပါ ပြင်ဆင်လာခဲ့ပါတယ်။ ဒါတွေရဲ့ နောက်ကွယ်မှာတော့ ဘောလုံးကိစ္စတင် မဟုတ်ဘဲ နိုင်ငံရေးရာ ဆက်နွယ်မှုတွေလည်း ပါဝင်နေပါတယ်။ အာရပ်ကမ္ဘာရဲ့ အခြေအနေကို အသေးစိတ် မဟုတ်ဘဲ အကြမ်းသဘော ပြောရမယ်ဆိုရင် လက်ရှိ အရှေ့အလယ်ပိုင်း ဒေသရဲ့ အပြင်းထန်ဆုံး ဒါဘီပွဲဟာ Al Nassr နဲ့ Al Hilal အသင်း ထိပ်တိုက်တွေ့တဲ့ ပွဲစဉ်ပဲ ဖြစ်ပါတယ်။ ",
"btext2":" အဆိုပါ ဂုဏ်ပုဒ်ကို ရထားတဲ့ နောက်ထပ် ဒါဘီပြိုင်ဘက်တွေက အီဂျစ်ကလပ်တွေဖြစ်တဲ့ Zamalek နဲ့ Al Ahly အသင်းတို့ရဲ့ ဒါဘီပွဲစဉ်ပဲ ဖြစ်ပါတယ်။ ဒါပေမယ့်လို့ အီဂျစ်အသင်းတွေက ဆော်ဒီကလပ်တွေလောက် နိုင်ငံတကာ ပရိသတ် မရှိဘဲ ပြည်တွင်းပရိသတ်တွေပဲ ရှိပါတယ်။  ဆော်ဒီပရိုလိဂ်ဟာ သူတို့ ဘောလုံးလောကကို အဆင့်မြင့်လာခဲ့ပြီးတဲ့နောက် အခုဆိုရင် နိုင်ငံတကာမှာ ရုပ်သံပေါင်း ၄၀ နဲ့ လက်တွဲနေပါပြီ။ ၎င်းတို့ရဲ့ ရုပ်သံ ဝင်ငွေတွေဟာ မနှစ်ကစလို့ ရာခိုင်နှုန်း များစွာ တိုးတက်သွားခဲ့ပါပြီ။ ဒါပေမယ့် ဒါတွေက အစပဲ ရှိပါသေးတယ်။ သူတို့မှာ အဆင့်လိုက် လုပ်ဆောင်ဖို့ ရည်မှန်းထားတာတွေ အများကြီး ရှိနေပြီး နောက်ထပ် ရည်မှန်းချက်ထဲက တစ်ခုကတော့ ဒေသတွင်းက ပရိုလိဂ်တွေကို ကျော်ပြီး လူစိတ်ဝင်စားမှု အမြင့်ဆုံး ရရှိနေတဲ့ ပရိုလိဂ်တစ်ခု ဖြစ်လာရေးပါပဲ။ ဒါကြောင့်ပဲ ပရိသတ်ပေါင်း သန်း ၁၀၀ ကျော်ရှိတဲ့ အီဂျစ်ရဲ့ အကောင်းဆုံး ကစားသမားကို ဆော်ဒီလိဂ်ထံ ခေါ်ယူခြင်းနဲ့အတူ အာရပ်ကမ္ဘာမှာ အကြီးကျယ်ဆုံး ပရိုလိဂ်တစ်ခုနေရာ ခိုင်ခိုင်မာမာ ရယူဖို့ ခြေလှမ်းပြင်နေတာ ဖြစ်ပါတယ်။",
"btext3": "  လီဗာပူးအသင်းကတော့ စံချိန်တင် ပမာဏဖြင့် ကမ်းလှမ်းခံရဖွယ် ရှိတာတောင် ဆာလာကို ဆက်ထိန်းနိုင်ဖို့ ကြိုးစားနေဆဲပါ။ အားကစားပိုင်းအရဆိုရင် ဆာလာကို လက်လွတ်လိုက်ရင် အသင်းဟာ ဇန်နဝါရီထိ အစားထိုးနိုင်တော့မှာ မဟုတ်ပါဘူး။ ကလပ်ရဲ့ လုပ်ခ အမြင့်ဆုံး ကစားသမားကြောင့် လီဗာပူးကလည်း အာရပ်ကမ္ဘာကနေ ဘဏ္ဍာရေး အကျိုးအမြတ်တွေ ရနေဆဲဖြစ်ပါတယ်။ ဆာလာရဲ့ အခြေအနေဟာ ရှုပ်ထွေးတဲ့ အခြေအနေတစ်ရပ်မှာ ရှိနေပြီး အရာအားလုံးဟာ ကောင်းမွန်တဲ့ အနေအထားထံ ဦးတည်သွားဖို့ မျှော်လင့်ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/09/salah-king--678x381.jpg",
"imgurl2":"https://lfcthadin.com/wp-content/uploads/2023/09/derby-eg-1024x576.jpg",
"imgurl3":"no",
"video":"no"
 },
         {"ndate":"Sep  6 , 2023",
"htext":"အမ်ဘာပေ ၂၀၂၄ လို့ ပြင်သစ်တွေ လှော်နေကြခြင်း၊ ဆာလာကို ဆက်ထိန်းဖို့ပဲ ရည်ရွယ်နေကြခြင်း၊ အကောင်းဆုံးဂိုး ဖြစ်သွားတဲ့ ဒါဝင် သွင်းဂိုးနဲ့ နံနက်ခင်း လီဗာပူး သတင်းများ",
"btext1":"လီဗာပူးအသင်းရဲ့ ယူရိုပါလိဂ် လူစာရင်းမှာ ဂိုးသမား အတ်ဒရီယန် ပါဝင်လာတော့မှာ မဟုတ်ပါဘူး။ ဗန်ဒုတ်ကို နေရာပေးရေး အတ်ဒရီယန်ကို လူစာရင်းက ဖြုတ်ထားမှာ ဖြစ်ပါတယ်။ ယူအီးအက်ဖ်အေ စည်းမျဉ်းအရ List A စာရင်းဝင် ဂိုးသမား တစ်ဦးဟာ ကာလရှည် ဒဏ်ရာရတာ၊ ဖျားနာတာမျိုးဆိုရင် လူစာရင်းထဲ မပါတဲ့ ဂိုးသမား တစ်ဦးဖြင့် အစားထိုးခွင့်ရှိတာမို့ အရေးကြုံလာခဲ့ရင် အတ်ဒရီယန်ကို ရွေးချယ်နိုင်ဆဲဖြစ်ပါတယ်။ လီဗာပူးအသင်းဘက်က ဆော်ဒီကလပ်ထံကနေ ပေါင် သန်း ၂၀၀ ကျော်တဲ့ ကမ်းလှမ်းမှုကို လက်ခံရရှိထားပြီး အသင်းပိုင်ရှင်တွေနဲ့ နည်းပြကလော့ပ်တို့ဟာ တွေ့ဆုံ ဆွေးနွေးမှု လုပ်ခဲ့ကြတယ်လို့ အသံထွက်နေပါတယ်။ ဆာလာဟာ သူ့ကို ဆော်ဒီဘက်က အသဲအသန် အလိုရှိနေပေမယ့် ထွက်ခွာလိုရိပ် မပြသဘဲ အသင်းမှာပဲ ဆက်နေမယ့် သဘောတွေကို အဝတ်လဲခန်းတွင်းမှာ ထုတ်ပြောထားပါတယ်။ လီဗာပူးအသင်းဘက်က အားကစားဒါရိုက်တာ ရာထူးအတွက် ပလန်တွေ ချနေဆဲဖြစ်ပြီး လက်တလောမှာတော့ ရှမတ်ကီကို လူမြင်ကွင်းမှာ ဆက်ထားဦးမှာပါ။ ",
"btext2":" ပြင်သစ် သတင်းဌာန L’ÉQUIPE ကတော့ ၂၀၂၄ မှာ လီဗာပူးအသင်း အမ်ဘာပေးကို ခေါ်ယူဖို့က ဖြစ်နိုင်ချေ ရှိနေဆဲလို့ ဆိုပါတယ်။ ဆာလာနဲ့ ဆော်ဒီ သတင်းတွေ ကျယ်ပြန့်နေချိန် ပြင်သစ်ဘက်က အခုလို ဖော်ပြနေတာပါ။ နယူးကာဆယ်ကို အဝေးကွင်းမှာ ၂-၁ ဖြင့် အနိုင်ရတဲ့ပွဲအတွင်း ဒါဝင် သွင်းတဲ့ ဒုတိယမြောက်ဂိုးဟာ ဩဂုတ်လအတွက် Liverpool’s Goal of the Month အဖြစ် ရွေးချယ်ခံခဲ့ရပါတယ်။ ဘယ်ခြမ်း ခံစစ်နေရာ လီဗာပူးအသင်းဘက်က လူသစ် ရှာနေခဲ့ပေမယ့် ရော်ဘတ်ဆန်ဟာ အဆိုပါ နေရာမှာ ပြန်ပြီး တောက်ပလာဦးမယ်လို့ ယုံကြည်ခံရမှုတွေ မြင့်တက်လာပါတယ်။ ဘာစီလိုနာကို အငှားဖြင့် ရောက်ရှိနေတဲ့ အေတီကို တိုက်စစ်သမား ဖီလစ်က အပြောင်းအရွှေ့အတွင်း လီဗာပူးထံက ကမ်းလှမ်းမှု မရခဲ့ပါဘူးလို့ ထုတ်ပြောသွားပါတယ်။ အပြောင်းအရွှေ့ နောက်ဆုံးရက်မှာ Musialowski ရဲ့ TSV Hartberg အသင်းထံ ပြောင်းရေး ပျက်ပြယ်ခဲ့ရခြင်းဟာ လီဗာပူးဘက်က ပြောင်းရွှေ့ကြေး တောင်းဆိုခြင်းကြောင့်လို့ သိရပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/1011692023-678x381.jpg",
"imgurl2":"https://lfcthadin.com/wp-content/uploads/2023/09/1011692023-678x381.jpg",
"imgurl3":"no",
"video":"no"
 },
         {"ndate":"Sep  5 , 2023",
"htext":"အန်ဖီးကွင်း တိုးချဲ့မှု ပြန်စတင်နေပြီး ကန်ထရိုက်တာသစ် ရှာဖွေနေတဲ့ လီဗာပူး",
"btext1":"လွန်ခဲ့တဲ့ ၃ ပတ်က အန်ဖီးကွင်းရဲ့ Anfield Road ပွဲကြည့်စင် တိုးချဲ့ရေးကိစ္စ ရပ်တန့်နေခဲ့မှုဟာ ဒီကနေ့မှာတော့ ပြန်လည် စတင်ပြီဖြစ်ပါတယ်။ တည်ဆောက်ရေးကို တာဝန်ယူထားတဲ့ Buckingham ဘက်က ကုမ္ပဏီရဲ့ အတွင်းရေး ပြဿနာတွေကြောင့် Anfield Road တိုးချဲ့မှု ရပ်တန့်သွားတာပါ။ ဒါပေမယ့်လို့ Buckingham ဘက်က ဆိုဒ်ရဲ့ လုပ်ပိုင်ခွင့်အား ဒီကနေ့မှာပဲ လီဗာပူးအသင်းထံ လွဲပြောင်းပေးခဲ့ပြီ ဖြစ်ပါတယ်။ ဆောက်လုပ်ရေး ဝန်ထမ်းတွေဟာ ဒီကနေ့မှာ လုပ်ငန်းခွင့် ပြန်ဝင်နေပြီး ပွဲကြည့်စင် အပေါ်ပိုင်း အပြီးသတ်နိုင်ရေးတွေ ပြန်လည် စတင်လာခဲ့ပါပြီ။ လုပ်ငန်းစဉ်တွေကို အလုံးစုံ အပြီးသတ်နိုင်ရေးအတွက်တော့ လီဗာပူးအသင်းဘက်က ကန်ထရိုက်တာသစ် ကို အမြန်ဆုံး ရှာဖွေနေပြီ ဖြစ်ပါတယ်။ ",
"btext2":" အသင်းဟာ အောက်ဘက်ပိုင်း ပွဲကြည့်စင်ကိုတော့ ပရိသတ် ဧည့်ခံနိုင်ခွင့်ရအောင် မြို့ကောင်စီရဲ့ ခွင့်ပြုချက် ရယူနိုင်ခဲ့ကာ ဘုန်းမောက်နဲ့ အက်စတွန်ဗီလာပွဲမှာ ပရိသတ်တွေ ဝင်ခွင့် ပေးခဲ့ပါတယ်။ ဒါပေမယ့်လို့ အောက်တိုဘာမှာ တစ်ကွင်းလုံးအပြည့် ပရိသတ် ၆၁၀၀၀၀ ဝင်ဆံ့နိုင်ဖို့ကတော့ အခက်အခဲဖြစ်ခဲ့တာပါ။ တိုးချဲ့ရေးအတွက် လုပ်ပိုင်ခွင့်ကို ပြန်ရခဲ့ပြီဖြစ်တာနဲ့အတူ မူလ အစီအစဉ်အတိုင်း အောက်တိုဘာမှာ ကွင်းတည်ဆောက်မှုကို အပြီးသတ်ဖို့ လီဗာပူးအသင်းဘက်က ရည်ရွယ်ထားပါတယ်။ ကန်ထရိုက်တာသစ်အဖြစ် ပရီစတန် အခြေစိုက် အဖွဲ့တစ်ခုကတာဝန်ယူပေးသွားမယ် သတင်းကြီးနေပေမယ့် အပြီးသတ် ဆုံးဖြတ်ချက်ကို အခုချိန်ထိ ကလပ်ဘက်က ဆုံးဖြတ်ရခြင်း မရှိသေးတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/anfield-lfc-2023-678x381.jpg",
"imgurl2":"https://lfcthadin.com/wp-content/uploads/2023/09/anfield-lfc-2023-678x381.jpg",
"imgurl3":"no",
"video":"no"
 },

         {"ndate":"Sep  5 , 2023",
"htext":"ယူရိုပါလိဂ် လူစာရင်းမှာ ဗန်ဒုတ်ကို ထည့်နိုင်ဖို့ အတ်ဒရီယန်ကို ဖယ်ထုတ်မယ့် လီဗာပူး",
"btext1":"လီဗာပူးအသင်းဟာ ယူရိုပါလိဂ် လူစာရင်းမှာ ကလပ်ရဲ့ ကြယ်ပွင့်ကို ထည့်သွင်းနိုင်ဖို့ ဝါရင့် ဂိုးသမား အတ်ဒရီယန်ကို ဖယ်ထုတ်သွားမှာ ဖြစ်ပါတယ်။ ယူအီးအက်ဖ်အေနဲ့ ပရီးမီးယားလိဂ် စည်းမျဉ်း သတ်မှတ်ချက်တွေဟာ အနည်းငယ် ကွဲပြားနေတာကြောင့် ယာဂင်ကလော့ပ်က သူ့ရဲ့ လူစာရင်း ရွေးချယ်ရေးမှာ စဉ်းစားစရာတွေ ရှိလာနေခဲ့တာပါ။ ယူအီးအက်ဖ်အေထံ စီနီယာ ကစားသမား ၂၅ ဦး တင်ရာမှာ ‘locally trained’ အဖြစ် ၈ ဦးတင်ရမှာဖြစ်ပြီး အဆိုပါထဲက ၄ ဦးဟာ ကလပ် အကယ်ဒမီကနေ မြေတောင်မြှောက်ပေးထားတဲ့ ကစားသမားတွေဖြစ်ရမှာပါ။ ‘locally trained’ အရည်အချင်း ပြည့်မှီဖို့အတွက်ဆိုရင် ကစားသမားဟာ အသက် ၁၅ နှစ်ကနေ ၂၁ နှစ်ကြားမှာ သက်ဆိုင်ရာ ဘောလုံးအဖွဲ့ချုပ် လက်အောက်က ကလပ်အတွင်း ၃ ရာသီကြာ ကစားထားသူ ဖြစ်ရပါမယ်။ List B အဖြစ်တော့ အသက် ၂၁ နှစ်အောက် ကစားသမားတွေကို စိတ်ကြိုက် နာမည်စာရင်း တင်နိုင်ပါတယ်။ ဒါပေမယ့် ကလပ်မှာ အနည်းဆုံး ၃ နှစ် ရှိထားသူ ဖြစ်ဖို့လိုပါတယ်။ ဒီအချက်ကြောင့်ပဲ မနှစ်က ဘာ့ဆီတစ်ကို List A ကနေ ထည့်ခဲ့ရပါသေးတယ်။ ",
"btext2":" ဒီအချက်တွေကြောင့်ပဲ ပရီးမီးယားလိဂ်မှာ ယူ-၂၁ ကစားသမားတွေအဖြစ် နာမည်စာရင်း ထည့်စရာ မလိုတဲ့ ဂရာဗင်ဘက်ချ်နဲ့ ဗန်ဒုတ်တို့ဟာ ဥရောပ လူစာရင်းမှာတော့ List B ထဲ ထည့်လို့မရတော့ဘဲ List A ကနေ ထည့်ရမှာ ဖြစ်ပါတယ်။ List A အတွင်း ထည့်ရမယ့် ‘locally trained’ မဟုတ်တဲ့ ကစားသမား ၁၇ ဦးနေရာအတွက် ကစားသမား ၁၈ ဦးထိ ရှိနေတာမို့ ၁၇ နှစ်အရွယ် ဗန်ဒုတ်တို့ကို ထည့်သွင်းနိုင်ရေး တတိယဂိုးသမား အတ်ဒရီယန်ကို ဖယ်ထုတ်ဖို့ ကလပ်ဘက်က ဆုံးဖြတ်ခဲ့တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/doak-adrian-lfc--678x381.jpg",
"imgurl2":"https://lfcthadin.com/wp-content/uploads/2023/09/doak-adrian-lfc--678x381.jpg",
"imgurl3":"no",
"video":"no"
 },
         {"ndate":"Sep  5 , 2023",
"htext":"လီဗာပူးပရိသတ် ဖြစ်ပေမယ့် ဒီနွေမှာ လီဗာပူးထံ ပြောင်းဖို့ ပယ်ချပြီး နာပိုလီ ပြောင်းသွားတဲ့ ကွင်းလယ်လူ",
"btext1":" ဖရန့်ဖတ်ကွင်းလယ်လူဟောင်း လင်းစတုမ်းက ဒီနွေမှာ လီဗာပူးကို ရွေးချယ်ဖို့ အခွင့်အရေး ရပေမယ့်လို့ နာပိုလီထံ ယူရို ၃၅ သန်းဖြင့် ပြောင်းခဲ့တယ်လို့ ထုတ်ပြောလာပါတယ်။ အသက် ၂၃ နှစ်အရွယ် ဒိန်းမတ် ကွင်းလယ်လူကို ဒီနွေမှာ ခေါ်ယူဖို့ လီဗာပူးအသင်း စိတ်ဝင်စားခဲ့ကြောင်း သတင်းတွေ ထွက်ရှိပေမယ့် တရားဝင် ကမ်းလှမ်းမှုတွေတော့ မတွေ့ခဲ့ရပါ ” ကျနော်က လီဗာပူးပရိသတ် တစ်ဦးဆိုတာ အမြဲတမ်း ပြောဖြစ်ပါတယ်။ ဒီတော့ တချိန်မှာ လီဗာပူးအတွက် ကစားပေးရမယ်ဆိုရင် သိပ်ကောင်းတာပေါ့ဗျာ။ လီဗာပူးနဲ့ အပြောင်းအရွှေ့ သတင်းကိစ္စ ကြားချိန်မှာ ပထမဆုံး စိတ်ဝင်စားမိသူက ကျနော်ပဲ ဖြစ်ပါတယ်။ ကျနော်က လီဗာပူးဘက်တော်သားတစ်ယောက်ပါ ” လို့ ကွင်းလယ်လူက ဆိုခဲ့တာ ဖြစ်ပါတယ်။ ဒါပေမယ့် တကယ်တမ်း ရွေးချယ်စရာ ရှိလာချိန်မှာ ကိုယ်အားပေးတဲ့ အသင်းရဲ့ အရန်ခုံမှာ ထိုင်ရတာထက် အခြားအသင်းမှာ ပွဲကစားပြီး လီဗာပူးကို တီဗီရှေ့ကနေ အားပေးဖို့ကပဲ ပိုကောင်းတဲ့ ရွေးချယ်မှုလို့ လင်းစတုမ်းက ဆုံးဖြတ်ခဲ့ပါတယ်။",
"btext2":" ဒီအကြောင်းတွေကို ဒိန်းမတ် သတင်းစာဖြစ်တဲ့ Tipsbladet က တစ်ဆင့် သူက အခုလို ပြောပြခဲ့တယ်။ “ ကျနော်ကို လီဗာပူးဘက်က ကမ်းလှမ်းခဲ့ပါတယ်၊ ကျနော်က လီဗာပူး ပရိသတ်တစ်ဦးပါ။ ဒီတော့ ဒါက သိပ်ကောင်းတဲ့ အတွေ့အကြုံ ဖြစ်မယ်ဆိုပေမယ့် တကယ်ပဲ ရွေးချယ်သင့်တဲ့ အပြောင်းအရွှေ့ ဖြစ်လာမှာလား? စဉ်းစားခဲ့ပါတယ်။ ကျနော် ပွဲမကစားရဘူးဆိုရင် အခြားအသင်း ကစားသမားအဖြစ် တီဗီရှေ့ထိုင်ပြီး လီဗာပူးကစားတာကို အားပေးလို့ရနေပါသေးတယ်။ ကျနော်ရဲ့ အသက်အရွယ်က ဘောလုံးကစားရဖို့ လိုပါတယ်။ ဒါကြောင့်ပဲ နာပိုလီက သင့်လျော်တဲ့ အသင်းလို့ ရွေးချယ်ခဲ့တာပါ ” လို့ ထုတ်ပြောခဲ့တာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/jesper-lfc--678x381.jpg",
"imgurl2":"https://lfcthadin.com/wp-content/uploads/2023/09/jesper-lfc--678x381.jpg",
"imgurl3":"no",
"video":"no"
 },
         {"ndate":"Sep  5 , 2023",
"htext":"ထရန့် ၂ ပတ်နားရမည်၊ ဆာလာအတွက် အားထုတ်ဆဲ ဆော်ဒီကလပ်၊ ဂရာဗင်ဘက်ချ်ကို တင်းနေတဲ့ ယူ-၂၁ နည်းပြနဲ့ လီဗာပူး နံနက်ခင်း သတင်းများ",
"btext1":"ထရန့်ဟာ တံကောက်ကြော ဒဏ်ရာကြောင့် ၂ ပတ်ခန့် အနားယူရမှာဖြစ်ပြီး နိုင်ငံတကာ သီတင်းပတ်အပြီး ဝုဗ်နဲ့ပွဲကို လွဲချော်သွားမှာ ဖြစ်ပါတယ်။ အားကစားဒါရိုက်တာ ရှမတ်ကီကို လီဗာပူးဘက်က ကာလရှည် အနေနဲ့ တာဝန်ပေးဖို့ မရှိဘဲ အလွန်ဆုံးအားဖြင့် ဒီရာသီကုန်ထိပဲ ခန့်အပ်မှာဖြစ်ပါတယ်။ သီယေဂိုဟာ ဒီနွေမှာ ဆော်ဒီလိဂ်ထံ ပြောင်းသွားနိုင်ဆဲ ကစားသမားစာရင်းထဲ ထည့်သွင်း ဖော်ပြခံနေရပါတယ်။ သူဟာ နွေစျေးကွက်အတွင်း ဆော်ဒီလိဂ်ကို ငြင်းဆန်ထားတဲ့ လီဗာပူးကစားသမား (၅) ဦးထဲက တစ်ဦးဖြစ်ပါတယ်။ ဆော်ဒီပရိုလိဂ်ဟာ ဆာလာကို ကနဦး ပေါင် ၁၇၅ သန်း ပါဝင်တဲ့ ပေါင် ၂၁၅ သန်းဖြင့် ချိတ်ဆက်မယ်လို့ အင်္ဂလန်သတင်းတွေက ဆိုပါတယ်။ ဆော်ဒီအဖွဲ့ဟာ လီဗာပူးနဲ့ ညိနှိုင်းဖို့ လန်ဒန်ကို ရောက်နေပါပြီ။ ဂရာဗင်ဘက်ချ်က နယ်သာလန် ယူ-၂၁ အသင်း လူစာရင်းကနေ နှုတ်ထွက်ခဲ့ခြင်းကို နည်းပြဖြစ်သူက ဒေါသထွက်နေပြီး သူဆိုရင်တော့ နှလုံးသားနဲ့ ပေးဆပ်ကစားမှာလို့ မှတ်ချက်ပေးလာပါတယ်။ ",
"btext2":"ဆော်ဒီကလပ် Al Ittihad ကို ဆာလာ ငြင်းပြီး လီဗာပူးမှာပဲ ဆက်နေကြောင်း ဗီဒီယိုအတိုလေးကို အသင်းပရိသတ် တချို့ ဖန်တီးပြီး အွန်လိုင်းမှာ တင်ခဲ့ရာ အတော်လေး လူကြိုက်များနေပါတယ်။ ရိုဘိုကတော့ ဆာလာ ထွက်သွားမှာကို မစိုးရိမ်ကြောင်း ထုတ်ပြောလာပြီး ဆော်ဒီဘက်က ဘယ်လိုပဲ ချိတ်ဆက်ပါစေ အီဂျစ်သား ဆက်ရှိနေမယ်လို့ ယုံကြည်နေပါတယ်။ အီဘူးဟာ ပြင်သစ်အသင်း လက်ရွေးစင် လူစာရင်းကနေ နှုတ်ထွက်လိုက်ပေမယ့် ဝုဗ်နဲ့ပွဲ ပါဝင်နိုင်ဖို့ အခွင့်အလမ်း များနေဆဲဖြစ်ပါတယ်။ ယူရိုပါလိဂ် လူစာရင်းမှာ နည်းပြကလော့ပ်ဟာ ဗန်ဒုတ်၊ သီယေဂိုတို့ထဲက တစ်ဦးကို ဖြုတ်ထားရဖွယ် ရှိပါတယ်။ ယူရိုပါလိဂ် လူစာရင်းမှာ ဗန်ဒုတ်ဟာ B စာရင်းကနေ ထည့်သွင်းဖို့ သတ်မှတ်ချက်နဲ့ ကိုက်ညီခြင်း မရှိပါဘူး။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/1017942023-678x381.jpg",
"imgurl2":"https://lfcthadin.com/wp-content/uploads/2023/09/1017942023-678x381.jpg",
"imgurl3":"no",
"video":"no"
 },
         {"ndate":"Sep  4 , 2023",
"htext":"NEWS: ဆာလာ အပြောင်းအရွှေ့ ကိစ္စ ဆွေးနွေးဖို့ ဆော်ဒီ ကိုယ်စားလှယ်အဖွဲ့ လန်ဒန်ကို ရောက်ရှိလာ",
"btext1":"ဆော်ဒီ ကိုယ်စားလှယ်အဖွဲ့ဟာ ဆာလာရဲ့ အပြောင်းအရွှေ့ ကိစ္စ လီဗာပူး တာဝန်ရှိသူတွေနဲ့ ဆွေးနွေးဖို့ စနေနေ့ကပဲ လန်ဒန်ကို ရောက်လာခဲ့ပြီ ဖြစ်ပါတယ်။ လန်ဒန်မှာရှိတဲ့ လီဗာပူးအသင်း ရုံးခန်းမှာ ကလပ် စီအီးအို ဘီလီဟိုဂန်၊ ကလပ် ဥက္ကဋ္ဌ မိုက်ဂေါ်ဒန်တို့နဲ့ ဆော်ဒီ တာဝန်ရှိသူတွေဟာ ဆာလာအတွက် ထိပ်တိုက် ဆွေးနွေးကြမှာ ဖြစ်ပါတယ်။ လီဗာပူးဘက်က ဆာလာကို မရောင်းလိုပေမယ့် ဒီတစ်ကြိမ်ဟာ ဖုန်းကနေ ခပ်မြန်မြန် ငြင်းဆန်လိုက်သလောက် လွယ်ကူတော့မှာ မဟုတ်ပါဘူး။ အင်္ဂလန်စျေးကွက် နောက်ဆုံးရက်မှာ Al-Ittihad အသင်းက ဆာလာအတွက် ပေါင် သန်း ၁၅၀ ဖြင့် ကမ်းလှမ်းမှုကို လီဗာပူးဘက်က ပယ်ချခဲ့တဲ့နောက် ဒီတစ်ကြိမ်မှာ ကမ္ဘာ့စံချိန်တင် ပမာဏဖြစ်မယ့် ပေါင် သန်း ၂၀၀ ဖြင့် စကားပြောကြဖွယ် ရှိပါတယ်။ ယာဂင်ကလော့ပ်နဲ့ လီဗာပူး အဝတ်လဲခန်းထဲက အခြေအနေမှာတော့ အသင်းဟာ ဆာလာကို ဆက်ထိန်းနိုင်မယ်လို့ ယုံကြည်နေပြီး ကစားသမား ကိုယ်တိုင်ကလည်း ဆက်နေလိုဟန် ရှိပါတယ်။ ",
"btext2":"ဒါပေမယ့် မေးခွန်းတွေ ရှိနေတာက ဆော်ဒီဘက်က အမှန်တကယ် ပေါင် သန်း ၂၀၀ တန် ကမ်းလှမ်းမှု တင်လာခဲ့ရင် လီဗာပူးတာဝန်ရှိသူတွေ ဆက်ငြင်းဦးမှာလား? ၎င်းတို့ ငြင်းဆန်ခြင်းဟာ ပရိသတ်တွေရဲ့ ဆန္ဒနဲ့ကော ထပ်တူကျနေဦးမှာလား? ဖြစ်ပါတယ်။ လီဗာပူးအသင်း ဆုဖလားတွေ စိန်ခေါ်နိုင်ဖို့ ဆာလာလို ကမ္ဘာ့အဆင့် ကစားသမား လိုအပ်ပြီး သူ့ကို ရောင်းထုတ်ခဲ့ရင် ပြန်အစားထိုးမှုဟာ ဇန်နဝါရီ မတိုင်ခင်ထိ လုပ်နိုင်တော့မှာ မဟုတ်ပါဘူး။ သို့ပေမယ့် ၂၀၂၄ စျေးကွက် နှစ်ခုဖြစ်တဲ့ ဇန်နဝါရီနဲ့ နွေမှာတော့ ကလပ်နဲ့ စာချုပ် ၂ နှစ်ပဲ ကျန်ရှိတော့မယ့် အသက် ၃၁ နှစ်အရွယ် ဆာလာအတွက် ပြောင်းရွှေ့ကြေး ပေါင် သန်း ၂၀၀ မရနိုင်တော့မှာ သေချာပါတယ်။ နှစ်ဖွဲ့ တာဝန်ရှိသူတွေဟာ အကျိတ်အနယ် စကားပြောကြဖွယ်ရှိပြီး ဘယ်လိုရလဒ် ထွက်ပေါ်လာပါစေ ဆာလာကတော့ လက်ခံသွားမယ်လို့ မှန်းဆရတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/salah-saudi-200-9-678x381.jpg",
"imgurl2":"https://lfcthadin.com/wp-content/uploads/2023/09/salah-saudi-200-9-678x381.jpg",
"imgurl3":"no",
"video":"no"
 },

         {"ndate":"Sep  4 , 2023",
"htext":"ထရန့်ကို အမြဲတမ်း ဝေဖန်နေကျ သုံးသပ်သူက ညာအစွန်လူရဲ့ ဗီလာပွဲ စွမ်းဆောင်ရည်ကြောင့် လက်ခုပ်ပါ တီးမိတယ်လို့ ချီးကျူး",
"btext1":" ၈၀ ခုနှစ်တွေက အောင်မြင်တဲ့ လီဗာပူးအသင်းမှာ ခံစစ်နဲ့ ကွင်းလယ်လူအဖြစ် ကစားခဲ့တဲ့ စတိဗ် နီကိုးက တနင်္ဂနွေနေ့ကပွဲမှာ ထရန့်ရဲ့ ထူးချွန်တဲ့ ပေးပို့ချက်ကို နှစ်သက် ကျေနပ်နေပါတယ်။ လီဗာပူးရဲ့ ကွင်းလယ်ကနေ ပေးပို့မှုတွေကို တာဝန်ယူခဲ့တဲ့ ထရန့်ဟာ ဆိုဘိုစလိုင်ရဲ့ အဖွင့်ဂိုးအတွက် ထောင့်ကန်ဘော ကန်တင်ပေးခဲ့သူ ဖြစ်ပါတယ်။ ဒုတိယဂိုးအဖြစ် ဗီလာတို့ ကိုယ့်ဂိုးကို ပြန်သွင်းခဲ့မှုမှာ ဆာလာကို သိပ်ကောင်းတဲ့ ပေးချက် လုပ်ပေးခဲ့သူက ထရန့် ဖြစ်ပါတယ်။ အဆိုပါပွဲအတွင်း ထရန့်ဟာ အရေးပါတဲ့ ပေးချက် ၅ ကြိမ် ပြုလုပ်ခဲ့သလို တိကျတဲ့ အဝေးဘောတွေ၊ ခံစစ်အတွက် အထောက်အကူဖြစ်တဲ့ ဘောလုံး ဆယ်ယူမှုတွေ လုပ်ပြခဲ့ပါတယ်။ “ ကျနော်က ထရန့်ရဲ့ ခံစစ်ပိုင်း အားနည်းချက်တွေကို အမြဲတမ်း ထောက်ပြနေသူ တစ်ဦးပါ။ အက်စတွန်ဗီလာပွဲမှာတော့ သူ့ရဲ့ ပေးပို့ချက် ၃ ကြိမ်လောက်ကို ကြည့်ပြီး ကျနော် လက်ခုတ်ပါတီးခဲ့မိပါတယ် ” လို့ ESPN ကနေ စတိဗ်နီကိုးက မှတ်ချက်ပေးခဲ့ပါတယ်။",
"btext2":"ထရန့်ရဲ့ ဘောလုံးကိုင်နိုင်စွမ်းဟာ သံသယရှိစရာ မလိုပေမယ့်လို့ နယူးကာဆယ်ပွဲမှာ ဂေါ်ဒန် အဖွင့်ဂိုး သွင်းယူစဉ် မှားခဲ့တဲ့ အမှားလို ခံစစ်ပိုင်း ကာကွယ်ရာမှာ အာရုံစိုက်မှု ပေါ့ဆတာတွေ မကြာခဏ မြင်ရလေ့ရှိပါတယ်။ နည်းပြအဖွဲ့က ထရန့်ရဲ့ ခံစစ်ပိုင်း အားနည်းချက်ကို ကာကွယ်ပေးနိုင်ဖို့ ဒီကာလတွေအတွင်း ကစားပုံ ပြောင်းပေးနေခဲ့ရာ လက်ရှိ ညာအစွန်နဲ့ နံပါတ် ၆ နေရာ တာဝန်ယူဖို့ ပိုမို အသာကျလာနေတာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/trent-szobo-assist-678x381.jpg",
"imgurl2":"https://lfcthadin.com/wp-content/uploads/2023/09/trent-szobo-assist-678x381.jpg",
"imgurl3":"no",
"video":"no"
 },
         {"ndate":"Sep  4 , 2023",
"htext":"လီဗာပူး ၃-၀ အက်စတွန်ဗီလာ ပွဲအပြီး ဆာလာ၊ ထရန့်နဲ့ ကလော့ပ်တို့ ပိုင်ဆိုင်သွားတဲ့ မှတ်တမ်းသစ်များ",
"btext1":" ဆာလာဟာ ပရီးမီးယားလိဂ်မှာ သွင်းဂိုး ဒါမှမဟုတ် ဂိုးထောက်ပံ့မှုကို ၁၀ ပွဲဆက် လုပ်နိုင်တဲ့ ကစားသမားဖြစ်လာပါတယ်။ ဒါမျိုး နောက်ဆုံး လုပ်ထားတာကလည်း သူပဲဖြစ်ပြီး ၂၀၂၁ ခုနှစ် ဩဂုတ်လကနေ ဒီဇင်ဘာလအထိ ၁၅ ပွဲဆက်တိုက် လုပ်ပြခဲ့တာပါ။ နည်းပြကလော့ပ်ဟာ ပရီးမီးယားလိဂ် ပွဲပေါင်း ၃၀၀ ကိုင်တွယ်ပြီးချိန် ၁၈၈ ပွဲ နိုင်ပွဲရထားပါတယ်။ ကလော့ပ်ထက် ပိုကောင်းတဲ့ မှတ်တမ်း ပိုင်ဆိုင်ထားတာဆိုလို့ ဂွာဒီယိုလာရဲ့ ပွဲပေါင်း ၂၇၀ အတွင်း နိုင်ပွဲ ၂၀၁ ပွဲ၊ မော်ရင်ညိုရဲ့ ပွဲပေါင်း ၂၀၀ အတွင်း နိုင်ပွဲ ၁၈၉ ပွဲပဲ ရှိပါတယ်။ ထရန့်ဟာ ပရီးမီးယားလိဂ်ပွဲ ၂၀၂ ပွဲမှာ ဂိုးထောက်ပံ့မှု ၅၅ ကြိမ် လုပ်နိုင်ခဲ့ပါတယ်။ သူဟာ အိုဇေး၊ ဟာဇက်၊ မာတာ၊ ဂျော်ဒန် ဟန်ဒါဆန်တို့ထက် ပရီးမီးယားလိဂ် ဂိုးထောက်ပံ့မှု ပိုများသွားခဲ့ပါပြီ။ အက်စတွန်ဗီလာဟာ နောက်ဆုံး ကစားထားတဲ့ ပရီးမီးယားလိဂ် အဝေးကွင်းပွဲ ၇ ပွဲမှာ ၁ ပွဲပဲ အနိုင်ရပြီး ၄ ပွဲထိ အရေးနိမ့်ထားပါတယ်။ နောက်ဆုံး အဝေးကွင်းပွဲ ၈ ပွဲမှာ clean sheet တစ်ကြိမ်မှ မရထားပါဘူး။ ",
"btext2":" ၂၀၁၆ ယူရိုပါလိဂ် ဖိုင်နယ်မှာ လီဗာပူးကို ဆီးဗီးလာအသင်းနဲ့ အနိုင်ရပြီးတည်းက မန်နေဂျာ အူနိုင်းအမ်မရီဟာ လီဗာပူးနဲ့ ၉ ကြိမ် ထပ်မံတွေ့ဆုံပြီး နိုင်ပွဲ လုံးဝ မရှိပါဘူး။ လီဗာပူးကစားသမားဘဝ ပထမဆုံး သွင်းဂိုး ရခဲ့တဲ့ ဆိုဘိုစလိုင်ဟာ ပရီးမီးယားလိဂ်မှာ ဂိုးသွင်းဖူးတဲ့ ၄ ဦးမြောက် ဟန်ဂေရီသား ဖြစ်လာပါတယ်။ ထရန့်ဟာ ၂၀၂၃ ခုနှစ်အတွင်း ဂိုးထောက်ပံ့မှု ၁၀ ကြိမ် အထက် လုပ်လာနိုင်တဲ့ ခံစစ်မှူးဖြစ်ကာ အခြားသော ၂ ဦးကတော့ ထရော့ဇတ်နဲ့ ဆာလာ ဖြစ်ပါတယ်။ ထရန့်ဟာ ယခင်ကလည်း တစ်နှစ်အတွင်း ဂိုးထောက်ပံ့မှု ၁၀ ကြိမ် အထက်အဖြစ် ၂၀၁၇ မှာ ၁၇ ကြိမ်၊ ၂၀၂၁ မှာ ၁၃ ကြိမ် လုပ်နိုင်ခဲ့ဖူးပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/trent-salah-klopp-678x381.jpg",
"imgurl2":"https://lfcthadin.com/wp-content/uploads/2023/09/trent-salah-klopp-678x381.jpg",
"imgurl3":"no",
"video":"no"
 },

       {"ndate":"Sep  4 , 2023",
"htext":"အသင်းမှာ ဆက်နေလိုတဲ့ ဆာလာ၊ ထရန့်ရဲ့ ဒဏ်ရာ အခြေအနေ၊ ပြင်သစ်အတွက် ကစားပေးနိုင်မှာ မဟုတ်တဲ့ အီဘူးနဲ့ နံနက်ခင်း လီဗာပူး သတင်းများ",
"btext1":" အက်စတွန်ဗီလာကို ၃-၀ နဲ့ အနိုင်ရတဲ့နောက် ဒီရာသီ ပထမဆုံး နိုင်ငံတကာ သီတင်းပတ်ထဲ ဝင်မယ့် အချိန်မှာ လီဗာပူးအသင်းဟာ ထိပ်ဆုံး ၄ သင်း စာရင်းထဲ ဆက်ရှိနေဆဲဖြစ်ပါတယ်။ ထရန့်ရဲ့ ဒဏ်ရာဟာ တံကောက်ကြောဖြစ်ပေမယ့် အရမ်း မစိုးရိမ်ရဘူးလို့ နည်းပြကလော့ပ်က ပြောပါတယ်။ ထရန့်ကလည်း သူ့ဒဏ်ရာကို အေးအေးဆေးဆေး ရှိနေသေးတာမို့ နိုင်ငံတကာ သီတင်းပတ်အပြီး ပြန်ကစားနိုင်မယ် အကောင်းမြင်နိုင်ဆဲပါ။ ပြင်သစ်အသင်းဟာ လက်ရွေးစင် လူစာရင်းကနေ ခံစစ်မှူး အီဘူးကို ပြန်ထုတ်သွားပါတယ်။ ဝုဗ်နဲ့ပွဲမှာ အီဘူး ပြန်ပါလာနိုင်မလား စောင့်ကြည့်ရပါမယ်။ ဒီရာသီ ပရီးမီးယားလိဂ် အကောင်းဆုံး လက်မှတ်ထိုးမှုထဲမှာ ဆိုဘိုစလိုင် ပါဝင်တယ်လို့ ချီးကျူးမှုတွေ ထွက်ပေါ်နေပါတယ်။ ဆိုဘိုစလိုင်ဟာ နည်းစနစ်ကောင်းတယ်၊ လှုပ်အားကောင်းတယ်၊ ဖိအားပေးနှုန်း ကောင်းမွန်တယ်လို့ ကလော့ပ်က အသိအမှတ်ပြုခဲ့ပြီး ဟန်ဂေရီ ကွင်းလယ်လူဟာ ခပ်ညစ်ညစ် ကစားဖို့တောင် အဆင်သင့်ရှိတယ်လို့ မှတ်ချက်ပေးခဲ့ပါတယ်။",
"btext2":"နယူးကာဆယ်နဲ့ အက်စတွန်ဗီလာ ပွဲတွေမှာ ပြသခဲ့တဲ့ ခြေစွမ်းအရ ဂိုးမက်စ်ဟာ သူ့ရဲ့ အကောင်းဆုံး ပုံစံတွေဖြင့် ပြန်လာနိုင်နေပြီလို့ မှတ်ချက်ပေးခံနေရပါတယ်။ လီဗာပူးအသင်း ပရီးမီးယားလိဂ်ဖလား အောင်မြင်ခဲ့တဲ့ ဘောလုံးရာသီဟာ ဂိုးမက်စ်ရဲ့ အကောင်းဆုံး ခြေစွမ်းကို မြင်ခဲ့ရတာ ဖြစ်ပါတယ်။ ဆိုဘိုစလိုင်က သူဆာလာနဲ့ စကားပြောခဲ့ရာမှာ ဆာလာက ဆော်ဒီ မပြောင်းဘဲ အန်ဖီးမှာပဲ ဆက်နေလိုကြောင်း ဖော်ထုတ်လာပါတယ်။ ကွမ်းဆက်ဟာ မရှိသုံး ခံစစ်မှူး မဟုတ်ဘဲ လူစားဝင်လာတိုင်း ကွင်းထဲမှာ ခပ်မြန်မြန် အချေကျသွားတာမို့ ဒီကောင်လေးမှာ ထူးခြားတဲ့ အရည်အချင်းတွေ ရှိတယ်လို့ အသိအမှတ်ပြု ခံလာရပါတယ်။ ဒဏ်ရာကြောင့် ကာလရှည် အနားယူနေရတဲ့ ကိတ်ဂေါ်ဒန်ဟာ မနေ့က ယူ-၂၁ ပွဲစဉ်မှာ ကွင်းထဲ​ ပြန်ပြီး ခြေချနိုင်ခဲ့ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/09/952492023-678x381.jpg",
"imgurl2":"https://lfcthadin.com/wp-content/uploads/2023/09/952492023-678x381.jpg",
"imgurl3":"no",
"video":"no"
 },

        {"ndate":"Sep  4 , 2023",
"htext":"ဆိုဘို ဆက်လက် တောက်ပဆဲဖြစ်ပြီး သွင်းဂိုး ဆာလောင်နေဆဲ ဆာလာ၊ တာထွက်ကောင်းနေမှုနဲ့ အက်စတွန်ဗီလာ ပွဲအပြီး ပြောစရာများ",
"btext1":" ဆိုဘိုစတား လီဗာပူးကစားသမားဘဝ အကောင်းဆုံး စတင်မှုကို ရနေတဲ့ ဆိုဘိုဟာ ဒီပွဲမှာတော့ မှတ်ကျောက်တင်ခံခဲ့ရပါပြီ။ သူရဲ့ လီဗာပူး ကစားသမားဘဝ ပထမဆုံး သွင်းဂိုးကို စတင် ရရှိသွားပြီဖြစ်ပါတယ်။ လှုပ်အားနှုန်း၊ မဆုတ်မနစ် ကစားနိုင်စွမ်းကြောင့် အထင်ကြီးခံနေရတဲ့ ဆိုဘိုဟာ ဒီရာသီ ကွင်းလယ်ကနေ ဂိုးသွင်းပေးနိုင်ကြောင်း ပြသခဲ့ပါတယ်။ by ကလော့ပ်က တောကောင်ကြီးအဖြစ် ကင်ပွန်းတပ်ခံရတဲ့ ဆိုဘိုဟာ အသင်းပရိသတ်တွေ မျှော်လင့်နေတဲ့ နံပါတ် ၈ သမားဖြစ်လာခဲ့တယ်။ မနှစ်ကရာသီ ကပ်ဘေးဆိုက်ခဲ့တဲ့ ကွင်းလယ်ကို သူနဲ့ အစားထိုးနိုင်ခဲ့တာဟာ တကယ်ကို ဆုလာဘ်ပဲဖြစ်ပါတယ်။ ဆာလာရဲ့ စိတ်ဆန္ဒကို ငွေကြေးဖြင့် ရပ်တန့်မရ ဆော်ဒီကလပ် Al-Ittihad အသင်းဟာ ဆာလာကို ကမ္ဘာ့စံချိန်တင် ပြောင်းရွှေ့ကြေးဖြင့် ခေါ်ယူပြီး ကမ္ဘာ့စံချိန်တင် လုပ်ခ ပေးမယ့် ကမ်းလှမ်းမှုကို ဒီလထဲ ပြုလုပ်မယ်လို့ သိထားရပါတယ်။ ဒါပေမယ့်လို့ ငွေကြေးဟာ ဆာလာရဲ့ နိုင်လိုစိတ်ကို မရပ်တန့်နိုင်ပါဘူး။ အန်ဖီးကွင်းမှာ လီဗာပူးတိုက်စစ်ကို ဆာလာ ဦးဆောင်ခဲ့တဲ့ ပုံစံက များပြားလှတဲ့ ငွေကြေးကြောင့် အတွေးများနေတဲ့ ကစားသမားတစ်ယောက် ဖြစ်နေဖို့ထက် သွင်းဂိုး ဆာလောင်နေဆဲ သားရိုင်းတစ်ကောင် ပိုဆန်ခဲ့ပါတယ်။ သူ လီဗာပူးမှာ ဆက်ရှိနေပြီး ဆုဖလားတွေအတွက် တိုက်ပွဲဝင်ဦးမှာ သေချာပါတယ်။",
"btext2":"ကပ္ပတိန် ထရန့်နဲ့ သူ့အပေါင်းအပါများ လီဗာပူးအသင်းခေါင်းဆောင်အဖြစ် ပွဲထွက်ကနေ ပထမဆုံး တာဝန်ယူမှုမှာ ထရန့်ထံက အကောင်းမြင်စရာ ခြေစွမ်းတွေ မြင်ခဲ့ရပါတယ်။ အဝေးဘောအပြင် အတိုပေးတွေဖြင့် လိုင်းတွေကို ကျော်ဖြတ် ပေးရာမှာ အဆုံးသတ် ဧရိယာထဲကို ပို့နိုင်မှု ၁၆ ကြိမ်ထိ ရှိခဲ့ပါတယ်။ ဒုတိယပိုင်းမှာတော့ သူ ဒဏ်ရာရသွားခဲ့တယ်။ ထရန့် ဒဏ်ရာကြောင့် ထွက်သွားပြီးချိန်မှာ မာတစ် ဦးဆောင်တဲ့ ခံစစ်တန်းဟာ ဘာအမှားမှ အဖြစ် မခံတော့ဘဲ ခံစစ်မှာ ဘောလုံးပေးရင်း ပွဲရှိန်ကို ထိန်းထားခဲ့ပါတယ်။ တိုက်စစ်အတွက် သွင်းဂိုး ထပ်မလိုတော့ချိန် ခံစစ်ကြောင်းဟာ ကွင်းလယ်ထိတောင် ဘောလုံး မပို့တော့ဘဲ မလိုအပ်တဲ့ စွန့်စားမှုတွေ ရှောင်ပြီး ပွဲထိန်းပေးသွားခဲ့တာပါ။ အကောင်းဆုံး ပုံစံ မရှိသေး အသင်းဟာ ပွဲဦးထွက် ၄ ပွဲမှာ ၃ ပွဲနိုင် ၁ ပွဲ သရေကျပေမယ့် တကယ်တမ်း ကစားနိုင်တာရဲ့ ၆၀% လောက်ပဲ ကစားနိုင်သေးတယ်လို့ ခန့်မှန်းရပါတယ်။ ဘောလုံးကို မြန်မြန်ပေးနိုင်စွမ်း၊ တိုက်စစ်ပိုင်း ချိတ်ဆက်ကစားနိုင်စွမ်းနဲ့ ကစားသမားတွေကြား နားလည်နိုင်မှုတွေမှာ လိုအပ်ချက်တွေ ရှိပါတယ်။ ထရန့်နဲ့ မာကာတို့ တိုက်စစ်သမားတွေရဲ့ ဘောလုံး လမ်းကြောင်း တွက်ဆရမှာ လိုအပ်ချက်ရှိပြီး အရှိန်များနေတာက အသားကျဖို့ အချိန်တစ်ခု ယူရဦးမယ်ဆိုတာ မြင်သာစေပါတယ်။ ဒီယက်စ်နဲ့ ရိုဘိုတို့ ဘယ်ခြမ်းမှာ ချိတ်ဆက်မှု မကြာခဏ မှားယွင်းခြင်းဟာ စနစ်သစ်မှာ သူတို့ အသားကျလာဖို့ လိုသေးခြင်းရဲ့ သက်သေဖြစ်ပါတယ်။ ",
"btext3": "   ရာသီသစ်အတွက် အကောင်းမြင်နိုင်စရာ အခုဆိုရင် နိုင်ငံတကာ သီတင်းပတ် ဝင်ရောက်လာခဲ့ပါပြီ။ ကစားသမားတွေဟာ ပွဲနေ့ ကြံ့ခိုင်မှုပိုင်း ပိုကောင်းလာနေဖို့လိုပြီး နိုင်ငံတကာပွဲတွေပြီးရင် ၃ ရက် တစ်ပွဲနှုန်းလောက် ယှဉ်ပြိုင်ရတော့မှာ ဖြစ်ပါတယ်။ အသင်းဟာ ပရီးမီးယားလိဂ် တာထွက် ကောင်းမွန်ထားပြီး ဒီအရှိန်ကို ဆက်ထိန်းကာ အမြင့်ဆုံး နေရာတွေကို စိန်ခေါ်နိုင်ဖို့ မျှော်လင့်ရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/09/2238392023-678x381.jpg",
"imgurl2":"https://lfcthadin.com/wp-content/uploads/2023/09/2238392023-678x381.jpg",
"imgurl3":"no",
"video":"no"
 },

         {"ndate":"Sep  3 , 2023",
"htext":"ဒါဝင် တောင်းဆိုသံတွေ ညံနေတဲ့ အက်စတွန်ဗီလာပွဲအတွက် ဖြစ်လာနိုင်ဖွယ် ပွဲထွက် ၁၁ ဦး",
"btext1":" ဒီကနေ့ညတော့ နိုင်ငံတကာ သီတင်းပတ် မတိုင်ခင် နောက်ဆုံး ပရီးမီးယားလိဂ် ပွဲအဖြစ် အန်ဖီးကွင်းမှာ အက်စတွန်ဗီလာကို ဧည့်ခံ ယှဉ်ပြိုင်ရမှာ ဖြစ်ပါတယ်။ သီယာဂို လေ့ကျင့်ရေးမှာ ဒဏ်ရာ ပြန်ရသွားပါတယ်။ ကာတစ်ဂျုံး လေ့ကျင့်ရေး အပြည့် ပြန်ဝင်ခဲ့ပါတယ်။ ပြင်သစ် လူစာရင်းမှာ ရွေးချယ်ခံထားရပေမယ့် ဒီပွဲမှာ အီဘူး မပါနိုင်သေးပါဘူး။ ဗန်ဒိုက် ပွဲပယ်ကြောင့် ဂရာဗင်ဘက်ချ်နဲ့အတူ အန်ဖီးကွင်း ပွဲကြည့်စင်ကပဲ စောင့်ကြည့်နေပါမယ်။ ဒီပွဲမှာ လူတိုင်း မြင်လိုနေတာကတော့ အထောင်တိုက်စစ်နေရာက ဒါဝင် ပွဲထွက်ပြီး သူနဲ့ ဆာလာ တွဲကစားတာကို မြင်ရဖို့ပဲ ဖြစ်ပါတယ်။ ဘယ်ခြမ်း တစ်ပေါက်အတွက် ဂျိုတာ၊ ဒီယက်ဇ်၊ ဂက်ပိုတို့ထဲက တစ်ဦး ပွဲထွက်ရမှာဖြစ်ပြီး ဒီယက်ဇ်ကို သုံးမယ်လို့ ယူဆရပါတယ်။",
"btext2":"ကွင်းလယ်မှာတော့ အန်ဒို၊ မာကာ၊ ဆိုဘို အတွဲကို ထုတ်သုံးလာဖို့ ရှိနေပြီး ခံစစ်မှာ အီဘူးနဲ့ ဗန်ဒိုက် မပါနိုင်တာမို့ မာတစ်နဲ့ ဂိုးမက်စ်တို့ ပွဲထွက်ကာ ထရန့်၊ ရိုဘိုတို့ဖြင့် တွဲဘက်ပေးမှာ ဖြစ်ပါတယ်။ စိတ်ဝင်စားစရာက မာတစ်ဟာ မိနစ် ၉၀ ကစားနိုင်မယ့် ကြံ့ခိုင်မှုမျိုး မရှိတာပါ။ ဒါကြောင့် သူ့ကို ပွဲထွက်လူစာရင်းက မထည့်ဘူးဆိုရင် အသက် ၂၀ အရွယ် ကွမ်းဆက်ကို ပွဲထုတ်ရမှာ ဖြစ်ပါတယ်။ အက်စတွန်ဗီလာ တိုက်စစ်သမား ဝတ်ကင်ကို ဂိုးမက်စ်တို့ ဘယ်လို တားဆီးမလဲ ကြည့်ရပါမယ်။ နောက်ထပ် အပြောင်းအလဲအဖြစ်တော့ အန်ဒိုကို ခံစစ်မှူးနေရာက ပွဲထုတ်ကာ ကွင်းလယ်မှာ မာကာ၊ ဆိုဘို၊ ဂက်ပို တွဲလုံး ပြန်သုံးတာမျိုး ဖြစ်ပါတယ်။ ဒါကတော့ ဖြစ်လာဖို့ ခဲယဉ်းပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/09/lfc-aston-pl-678x381.jpg",
"imgurl2":"https://lfcthadin.com/wp-content/uploads/2023/09/1102392023-1024x693.jpg",
"imgurl3":"https://lfcthadin.com/wp-content/uploads/2023/09/1102392023-1024x693.jpg",
"video":"no"
 },
         {"ndate":"Sep  3 , 2023",
"htext":"ဒါဝင်ကို ပွဲထုတ်ဖို့ တိုက်တွန်းကြခြင်း၊ ဂရာဗင်ဘက်ချ် ခေါ်ယူခြင်းကို အပြစ်တင်တဲ့ ကာရေဂါ၊ ကလော့ပ်ရဲ့ တောင်းဆိုမှုနဲ့ နံနက်ခင်း လီဗာပူးသတင်းများ",
"btext1":"ဒီကနေ့ အက်စတွန်ဗီလာပွဲမှာ ဒါဝင်ကို ပွဲထွက်ခွင့်ပေးပြီး နယူးကာဆယ်ပွဲမှာ ရခဲ့တဲ့ ယုံကြည်မှုကို အခြေခိုင်အောင် လုပ်ခွင့်ပေးဖို့ အသင်းပရိသတ်တွေက ဆန္ဒပြုနေကြပါတယ်။ ဆာလာအတွက် ပေါင် သန်း ၂၀၀ ရရင် လီဗာပူးက ရောင်းမှာဖြစ်ပြီး ဆာကာကို ပေါင် သန်း ၁၅၀ လောက်သုံးပြီး ပြန်ခေါ်နိုင်ဖို့ ကြိုးစားလိမ့်မယ်လို့ ပေါမာဆန်က အာဆင်နယ်ကို သတိပေးခဲ့ပါတယ်။ ကာရေဂါက ဂရာဗင်ဘက်ချ်ကို ခေါ်ယူခဲ့တဲ့ လီဗာပူးကို အပြစ်တင်ခဲ့ပြီး ဘယ်နေရာမှာ သုံးမှာလဲလို့ မေးခွန်းထုတ်ခဲ့ပါတယ်။ သူကတော့ ကွင်းလယ်ခံစစ်သမားနဲ့ ခံစစ်မှူးတို့ကို ခေါ်စေချင်ခဲ့တာ ဖြစ်ပါတယ်။ ဒီအပတ်ပွဲမှာ အက်စတွန်ဗီလာ ဂိုးသမား မာတီနက်စ် ပါဝင်နိုင်ဖို့ မသေချာသေးပါဘူး။ ဂျပ်ကော့ ရမ်ဆေးနဲ့ ထရာအိုရေးတို့ကတော့ ပါနိုင်မှာ မဟုတ်ပါဘူး။ ",
"btext2":" နယူးကာဆယ်ပွဲမှာ ထရန့် ဒုတိယအဝါ ထိမှာ စိုးရိမ်လို့ အားလုံးက ကွင်းထဲက ထုတ်စေချင်ခဲ့ပေမယ့် မထုတ်ခဲ့တဲ့အပေါ် ကလော့ပ်က ကျေနပ်နေပါတယ်။ ဒါကြောင့်ပဲ ထရန့်ရဲ့ တိုးတက်မှုကို မြင်ခဲ့ရတာလို့ ကလော့ပ်က မြင်ပါတယ်။ အင်္ဂလန်အပြောင်းအရွှေ့ စျေးကွက် ပိတ်သွားပေမယ့် ဆာလာကို ဆော်ဒီဘက်က ကမ်းလှမ်းမှု ပြုလုပ်လာဦးမယ်ဆိုတာကို လီဗာပူးအသင်းဘက်က သိထားပါတယ်။ ယာဂင်ကလော့ပ်ဟာ လီဗာပူးပရိသတ် အဖွဲ့တွေထံ တိုက်ရိုက် စာရေးသားပြီး သူ့အတွက် ဂုဏ်ပြု သီချင်းကို ပွဲအပြီးမှ ဆိုပေးဖို့နဲ့ ပွဲချိန်တွင်း မဆိုဖို့ တောင်းဆိုလိုက်ပါတယ်။ ဝိုက်နယ်ဒမ်ဟာ စတီဗင်ဂျရတ်နဲ့ ဂျော်ဒန် ဟန်ဒါဆန်တို့ ရှိနေတဲ့ ဆော်ဒီကလပ် Al Ettifaq အသင်းထံ ရောက်ရှိသွားပါပြီ။",
"btext3": "  no    ",
"imgurl1":"https://lfcthadin.com/wp-content/uploads/2023/09/1021392023-678x381.jpg",
"imgurl2":"https://lfcthadin.com/wp-content/uploads/2023/09/1021392023-678x381.jpg",
"imgurl3":"no",
"video":"no"
 },
         {"ndate":"Sep  2 , 2023",
"htext":"NEWS: ဒီကနေ့မှာ ဂရာဗင်ဘက်ချ် လေ့ကျင့်ရေးဝင်မည်၊ တနင်္ဂနွေနေ့ အက်စတွန်ဗီလာပွဲ ပါနိုင်မည် မဟုတ်",
"btext1":"အပြောင်းအရွှေ့ နောက်ဆုံးရက်မှာ လီဗာပူးအသင်း လက်မှတ်ထိုး ခေါ်ယူခဲ့တဲ့ ဂရာဗင်ဘက်ချ်ဟာ ဒီကနေ့မှာ အသင်းနဲ့အတူ ပထမဆုံးအကြိမ် လေ့ကျင့်ရေး ဝင်မှာ ဖြစ်ပါတယ်။ ဒါပေမယ့်လို့ သူ့ကို သောကြာနေ့တုန်းက မှတ်ပုံတင်ဖို့ရာ အချိန်မရခဲ့တာကြောင့် ဒီအပတ် တနင်္ဂနွေနေ့မှာ ယှဉ်ပြိုင်ရမယ့် အက်စတွန်ဗီလာပွဲမှာ ပွဲထွက်နိုင်မှာ မဟုတ်ပါဘူး။ ဂရာဗင်ဘက်ချ်ဟာ လက်ရွေးစင် အသင်းဖော်ဖြစ်တဲ့ ဗန်ဒိုက်နဲ့အတူ အန်ဖီးကွင်းပွဲကို တက်ရောက် ကြည့်ရှုမှုတော့ ပြုလုပ်ပါမယ်။ ဗန်ဒိုက်ဟာလည်း နယူးကာဆယ်ကို အနိုင်ရတဲ့ပွဲတုန်းက ရခဲ့တဲ့ အနီကဒ်ကြောင့် တစ်ပွဲပယ်ခံထားရပြီး ဗီလာပွဲမှာ ပါဝင်နိုင်မှာ မဟုတ်ပါဘူး။ ဂရာဗင်ဘက်ချ်ဟာ သူ့ရဲ့ လီဗာပူး ကစားသမားဘဝ ပွဲဦးထွက်ကိုတော့ နိုင်ငံတကာ သီတင်းပတ်အပြီး ဝုဗ်နဲ့ ပွဲစဉ်မှာ ပြုလုပ်ပေးနိုင်ပါမယ်။ ဘာပဲဖြစ်ဖြစ် သူ့အနေနဲ့ အပြောင်းအလဲတွေကို ပိုမို အချိန်ယူဖို့ရာ အခိုက်အတန့်ကောင်း ရသွားမယ်လို့ပဲ ဆိုရမှာပါ။ ",
"btext2":"လီဗာပူးထံ ပြောင်းလာရခြင်းကို ဂရာဗင်ဘက်ချ်က ” ကျနော် သိပ်ပျော်ပါတယ်၊ နောက်ဆုံးတော့ လီဗာပူးကို ရောက်လာပါပြီ။ အပြင်လူ တစ်ယောက်အနေနဲ့ ကြည့်ရင် လီဗာပူးက ကမ္ဘာ့အကောင်းဆုံး ကလပ်တွေထဲက တစ်သင်းဖြစ်ပါတယ်။ ပရိသတ်တွေ၊ အန်ဖီးကွင်းနဲ့ အားလုံးက တကယ့်ထိပ်တန်းပါပဲ၊ ဒါကြောင့်ပဲ လီဗာပူးက ကျနော်အတွက် မှန်ကန်တဲ့ ကလပ်လို့ မြင်တာပါ။ ကျနော်ရဲ့ ရည်မှန်းချက်ကတော့ ဆုဖလားတွေ အောင်မြင်ဖို့ပါ၊ အဲ့အတွက် အသင်းကို အစွမ်းကုန် ပေးဆပ်ကူညီပါမယ် ” လို့ ထုတ်ပြောသွားပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/09/gra-traning-lfc--678x381.jpg",
"imgurl2":"https://lfcthadin.com/wp-content/uploads/2023/09/gra-traning-lfc--678x381.jpg",
"imgurl3":"no",
"video":"no"
 },

         {"ndate":"Sep  2 , 2023",
"htext":"ကွင်းလယ်တန်း အသစ်နဲ့အတူ ဖန်တီးဖို့ ရည်ရွယ်ထားတဲ့ သူ့ရဲ့ ပလန်တွေအား နည်းပြကလော့ပ် ဖွင့်ချလာ",
"btext1":"လီဗာပူးအသင်းရဲ့ ကွင်းလယ်ကြောင်း တစ်ခုလုံးဟာ မနှစ်ကနဲ့မတူညီဘဲ အပြောင်းအလဲ ဖြစ်လာတဲ့နောက် ကွင်းလယ်တန်း အသစ်ထံကနေ ဘာတွေ မျှော်လင့်ထားလဲလို့ နည်းပြကလော့ပ်ကို မေးမြန်းခဲ့ပါတယ်။ လီဗာပူးကွင်းလယ်မှာ ဟန်ဒါဆန်၊ ဖာဘင်ညို၊ မီလ်နာ၊ ကိတ်တာ၊ ချိန်ဘာလိန်နဲ့ အငှားခေါ်ယူထားတဲ့ အာသာတို့ ထွက်ခွာသွားပါတယ်။ သူတို့နေရာမှာ မာကာ၊ ဆိုဘို၊ ဂရာဗင်ဘက်ချ်နဲ့ အန်ဒိုတို့ ဝင်ရောက်လာခဲ့ကြပါပြီ။ ဒါ့အပြင် ဟာဗေး၊ ဂျုံး၊ ဘာ့ဆီတစ်၊ သီယေဂိုတို့လို ကွင်းလယ်လူတွေ ကျန်ရှိနေပါတယ်။ လုံးဝကို ကွာခြားသွားတဲ့ ကွင်းလယ်နဲ့ ပတ်သက်ပြီး ဘာတွေကိုများ မျှော်လင့်ထားသလဲ? ဘယ်လို ပလန်ရှိသလဲ အခြေအနေအတွက် နည်းပြကလော့ပ်က ရှင်းပြလာပါတယ်။ နည်းပြ ကလော့ပ်က ” ကွင်းလယ်နဲ့ ပတ်သက်ပြီး ကျနော်တို့ ကြည့်ရပါမယ်။ ဒီကွင်းလယ်လူတွေမှာ သိသာတဲ့ အရည်အချင်းပိုင်းတွေ ရှိတယ်လို့ ထင်ပါတယ်။ ကျနော်တို့ဟာ အသင်းသမိုင်းမှာ အအောင်မြင်ဆုံး ကွင်းလယ်ကြောင်းကို အပြောင်းအလဲတွေနဲ့ အစားထိုးလာခဲ့တာပါ။ ",
"btext2":" လွန်ခဲ့တဲ့ နှစ်အနည်းငယ်က ဖာဘင်ညို၊ ဟန်ဒါဆန်၊ မီလ်နာ၊ ဂီနီတို့ဟာ ဒီအသင်း အောင်မြင်ရေး အဓိကကျခဲ့ကြသူတွေ ဖြစ်ပါတယ်။ နောက်ပြီး နာဘီနဲ့ ချိန်ဘာလိန်တို့ကလည်း ကွင်းလယ်အတွက် အရေးကြီးတဲ့ နေရာက ပါဝင်ခဲ့ကြပါတယ်။ ကျနော်တို့ရဲ့ အကောင်းဆုံး အခိုက်အတန့်မှာ လူတိုင်းက အသင်းရဲ့ ကွင်းလယ်ဟာ သွင်းဂိုး ခြိမ်းခြောက်မှု လုပ်ဖို့ရာ လုံလောက်ရဲ့လား? လို့ မေးခဲ့ကြတယ်။ သွင်းဂိုးတွေ အားလုံးကို တိုက်စစ်ကြောင်းကပဲ သွင်းယူပေးခဲ့ချိန်မှာ ဒီမေးခွန်း မေးခဲ့ကြတာ ဖြစ်ပါတယ်။ အခုချိန်မှာ ကွင်းလယ်ကနေ သွင်းဂိုးတွေအတွက် ပိုပြီး ခြိမ်းခြောက်နိုင်စွမ်း ရှိလာနေပြီလို့ ထင်ပါတယ်။ ဒါ့အပြင် ဒီကစားသမားတွေရဲ့ လှုပ်အားနှုန်း၊ အသင်းကို တည်တည်ငြိမ်ငြိမ် ကူညီပေးနိုင်မှုတွေက သိပ်ကို အကျိုးဖြစ်ပါတယ်။ ကျနော်တို့ ကွင်းလယ်အသစ်ကနေ အများကြီး ဖန်တီးသွားမှာ ဖြစ်ပါတယ်။ မတူညီတဲ့ စနစ်တွေလည်း ကစားနိုင်သေးတယ်ဆိုတော့ ကျနော်တို့ ဘာဆက်လုပ်မလဲ ကြည့်ရပါမယ်။ ဒီရာသီမှာ ဘယ်လို ကစားမလဲကို သေချာ စဉ်းစားရမှာပါ။ ဘောလုံးရာသီ အစောပိုင်းပဲ ရှိနေသေးပြီး ၃ ရက်တစ်ပွဲမှာ လူအပြောင်းအလဲ ၁၂ ယောက်စာ လုပ်ဖို့ မလိုသေးပါဘူး။",
"btext3": "    ဒီရာသီမှာ ကျနော်တို့ လုပ်လာတဲ့အတိုင်းပဲ ကောင်းတာတွေ ဆက်လုပ်နေမယ်၊ အကောင်းဆုံး လူစာရင်း ဖြစ်လာဖို့ မျက်လုံးဖွင့်ထားမယ်၊ ပြီးရင်တော့ ကျနော်တို့ စနစ်တစ်ခုမှာ အသားကျလာပါမယ်။ ကျနော်တို့ ခေါ်ယူခဲ့တဲ့ ကစားသမားတွေဟာ သိပ်ကို အရည်အချင်းရှိတယ်၊ ငယ်ရွယ်တယ်ဆိုတာ သိသာပါတယ်။ အရမ်းကောင်းတဲ့ အခွင့်အရေးတွေ ရှိလာခြင်းအပေါ် အားလုံးက စိတ်လှုပ်ရှားနေတယ်။ ဒီတော့ ဒီကွင်းလယ်ကို ပေါင်းစပ်ရမှာက အရမ်း စိတ်လှုပ်ရှားစရာပါပဲ ” လို့ ရှင်းပြသွားတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/09/klop-new-area-678x381.jpg",
"imgurl2":"https://lfcthadin.com/wp-content/uploads/2023/09/klop-new-area-678x381.jpg",
"imgurl3":"no",
"video":"no"
 },
         {"ndate":"Sep  2 , 2023",
"htext":"ဆာလာ၊ ဆော်ဒီနဲ့ ကမ္ဘာစံချိန်တင် ပြောင်းရွှေ့ကြေး ပေါင် သန်း ၂၀၀ နောက်ဆုံးရ အခြေအနေ",
"btext1":"မနေ့က အင်္ဂလန်စျေးကွက် နောက်ဆုံးရက်မှာ Al-Ittihad အသင်းရဲ့ ဆာလာအတွက် ပေါင် သန်း ၁၅၀ ဖြင့် ကမ်းလှမ်းမှုကို လီဗာပူးဘက်က ပယ်ချခဲ့ပေမယ့်လို့ ဆော်ဒီကလပ်ဟာ ပေါင် သန်း ၂၀၀ ဖြင့် ထပ်လာဖွယ် ရှိနေကြောင်း The Telegraph က ဒီမနက်မှာ ဖော်ပြပါတယ်။ ပရီးမီးယားလိဂ် စျေးကွက်ပိတ်ခါနီး နာရီပိုင်းအလို (၆ နာရီဝန်းကျင်) မှာ ဆော်ဒီဘက်က ကနဦး ပေါင် သန်း ၁၀၀ အပြင် ထပ်တိုးကြေး ပေါင် သန်း ၅၀ ဖြင့် ကမ်းလှမ်းမှုကို လီဗာပူးဘက်က ပယ်ချခဲ့တာပါ။ လီဗာပူးဘက်က နောက်ကွယ်မှာကော လူသိရှင်ကြား အနေအထားမှာပါ ဆော်ဒီကလပ်ရဲ့ ကမ်းလှမ်းမှုကို လက်မခံကြောင်းနဲ့ ဒီနွေစျေးကွက်မှာ ဆာလာကို ရောင်းမည် မဟုတ်ကြောင်းကို အသင်းဥက္ကဌ မိုက်ကယ် ဂေါ်ဒန်က တစ်ဆင့် အကြောင်းပြန်ခဲ့တာ ဖြစ်ပါတယ်။ ",
"btext2":"ဒီနွေတောက်လျှောက်မှာ ဆာလာအတွက် ချိတ်ဆက်ခံရတိုင်း လီဗာပူးရဲ့ အဖြေက ရောင်းရန် မဟုတ်ဘူးလို့ ဖြစ်ခဲ့ပါတယ်။ ဒီနွေမှာ လီဗာပူးအသင်းဟာ ဘဏ်ထဲမှာ ပိုက်ဆံရှိနေဖို့ထက် လူစာရင်းကို အင်အားဖြည့်ဖို့ လိုအပ်ခဲ့တာပါ။ ဒါပေမယ့်လို့ ဆော်ဒီဘက်က စျေးကွက် အစောပိုင်းမှာ ကမ်းလှမ်းမှု မလုပ်ဘဲ စျေးကွက် ပိတ်ခါနီးမှ ဝင်ရောက် ချိတ်ဆက်ခဲ့တာ ဖြစ်ပါတယ်။ ကလပ်ဘက်က မန်နေဂျာ ကလော့ပ်ရဲ့ သဘောထား မပါဝင်ဘဲ မည်သည့် ကစားသမားကိုမှ အတင်းအကျပ် ရောင်းထုတ်သွားမှာ မဟုတ်ပါဘူး။ ကလော့ပ်ကတော့ ပြီးခဲ့တဲ့ တစ်ပတ်တည်းက ဆာလာကိစ္စဟာ ပိတ်ထားပြီးပြီလို့ ဆက်တိုက် တုန့်ပြန်ခဲ့ပါတယ်။ မနေ့က ဆာလာအတွက် ရခဲ့တဲ့ ပြောင်းရွှေ့ကြေးဟာ ၂၀၁၈ မှာ ကော်တင်ညိုကို ရောင်းထုတ်စဥ် ရခဲ့တဲ့ ပေါင် ၁၄၂ သန်းကို ကျော်ဖြတ်သွားတာပါ။ အဆိုပါ ပမာဏဟာ လီဗာပူးအတွက်တင် မဟုတ်ဘဲ အင်္ဂလန်ဘောလုံး သမိုင်းမှာပါ စျေးအကြီးဆုံး အရောင်းအဝယ် ကိစ္စ ဖြစ်ပါတယ်။ ",
"btext3": "  အသက် ၃၁ နှစ်ရှိနေပြီဖြစ်တဲ့ ဆာလာတွက် ဆော်ဒီဘက်ကတော့ ၂၀၁၇ မှာ နေမာကို ဘာစီလိုနာကနေ ခေါ်ယူဖို့ ပီအက်စ်ဂျီအသင်း သုံးခဲ့တဲ့ ကမ္ဘာ့စံချိန်တင်ကြေး ပေါင် ၁၉၈ သန်းကို ကျော်မယ့် ပမာဏမျိုး ပေးဖို့ ပြင်ဆင်နေဆဲပါ။ စက်တင်ဘာလ အကုန်ပိုင်း ဆော်ဒီစျေးကွက် ပိတ်ခါနီးချိန်ထိ Al-Ittihad အသင်းထံက ပေါင် သန်း ၂၀၀ တန်ကြေးရှိတဲ့ ချိတ်ဆက်မှု ဝင်လာနိုင်ဆဲ ဖြစ်ပါတယ်။ လီဗာပူးအသင်းဟာ အဆိုပါ ပြောင်းရွှေ့ကြေးကို ရရင်တောင် ပြန်လည် အစားထိုးဖို့က ၂၀၂၄ ဇန်နဝါရီထိ စောင့်ဆိုင်းရမှာ ဖြစ်ပါတယ်။ ဆာလာနဲ့ သူ့ရဲ့ ကိုယ်စားလှယ်တွေဟာ ဆော်ဒီရဲ့ ကမ်းလှမ်းမှုတွေ ဝင်လာချိန်မှာ တိတ်ဆိတ်နေဆဲဖြစ်ပြီး တုန့်ပြန်မှု မလုပ်လာခဲ့ပါဘူး။ အစောပိုင်းမှာတော့ ဆာလာရဲ့ အေးဂျင့် Ramy Abbas က တိုက်စစ်သမားဟာ လီဗာပူးအတွက်ပဲ စိတ်နှစ်ထားတယ်လို့ ဖော်ပြခဲ့ပါသေးတယ်။ ဆာလာဟာ လီဗာပူးမှာ ၂၀၂၅ ခုနှစ်ထိပဲ စာချုပ်ရှိထားတာဖြစ်တယ်။ Al-Ittihad ထံက နောက်ထပ်တစ်ကြိမ် ကြိုးစားမှုဟာ ဒီလထဲ ရှိလာဦးမယ်လို့ သိထားရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/09/salah-200-lfc--678x381.jpg",
"imgurl2":"https://lfcthadin.com/wp-content/uploads/2023/09/salah-200-lfc--678x381.jpg",
"imgurl3":"no",
"video":"no"
 },
         {"ndate":"Sep  2 , 2023",
"htext":"ပရိသတ်တွေကို မိတ်ဆက်တဲ့ ဂရာဗင်ဘက်ချ်၊ အငှားထွက်သွားတဲ့ မော်တန်၊ ဆာလာအတွက် ဒုတိယမြောက် ကမ်းလှမ်းမှု ရောက်မလာခြင်းနဲ့ နံနက်ခင်း လီဗာပူး သတင်းတိုများ",
"btext1":"ဆော်ဒီကလပ် Al-Ittihad ဟာ ဆာလာအတွက် ပေါင် သန်း ၁၅၀ ထိ ကမ်းလှမ်းခဲ့ပေမယ့် လီဗာပူးဘက်က ပယ်ချခဲ့ပါတယ်။ မနက်က စျေးကွက် မပိတ်ခင်ထိ ဒုတိယမြောက် ကမ်းလှမ်းမှု ထပ်ပေးခဲ့ခြင်း မရှိပါဘူး။ ဘိုင်ယန်မြူးနစ်ဟာ ပါလင်ညာကို ခေါ်ယူရေး မအောင်မြင်ခဲ့ပေမယ့် ဂရာဗင်ဘက်ချ်ကိုတော့ လီဗာပူးအသင်းထံ အသင်းပြောင်းခွင့်ပြုခဲ့ပါတယ်။ ဂရာဗင်ဘက်ချ်က “ ကျနော်ဟာ ကောင်းမွန်တဲ့ ဘောလုံး သယ်ဆောင်သူတစ်ဦး၊ နည်းစနစ်ကောင်းသူတစ်ဦး၊ box to box သမားနဲ့ ကန်ချက်ကောင်းသူဖြစ်တယ်။ လီဗာပူးမှာ အံဝင်မှာ ၁၀၀% သေချာပါတယ် ” လို့ မိတ်ဆက်စကား ဆိုပါတယ်။ နယ်သာလန် ကွင်းလယ်လူ ဂရာဗင်ဘက်ချ်ဟာ လီဗာပူးအသင်းမှာ ကျောနံပါတ် ၃၈ ကို ဝတ်ဆင်မှာ ဖြစ်ပါတယ်။ ဘယ်ဂျီယံကလပ် စိန့်အသင်းသားတွေဟာ ယူရိုပါလိဂ်မှာ လီဗာပူးနဲ့အတွဲကျခြင်းကို ပျော်ရွှင်နေကြပါတယ်။ ၎င်းတို့ အသင်းဖော် ခံစစ်မှူး ကယ်ဗင်နဲ့ လီဗာပူးမှ မာကာတို့ဟာ ညီအကို အရင်းတွေဖြစ်ကြပါတယ်။ ",
"btext2":" ခံစစ်မှူး ကယ်ဗင်က ‘မကြာခင် တွေ့ကြတာပေါ့’ ဆိုပြီး ညီဖြစ်တဲ့ လီဗာပူးကွင်းလယ်လူ မာကာကို နှုတ်ဆက်လိုက်ပါတယ်။ ဗန်ဒိုက်က အသင်းရဲ့ ပွဲစဉ်မှာ ကိုယ်တိုင်ကိုယ်ကျ ပါဝင် ကူညီပေးနိုင်မှာ မဟုတ်ခြင်းကို စိတ်မကောင်းဖြစ်ပေမယ့် ဒီအပတ် အန်ဖီးကွင်းမှာ ပရိသတ်အဖြစ် အသင်းဖော်တွေကို အားပေးနေမှာပါလို့ ထုတ်ပြောလာပါတယ်။ ဘယ်ဂျီယံ သတင်းထောက် Sacha Tavolieri က ကွင်းလယ်လူ လာဗီယာဟာ လီဗာပူးကို ဦးစားပေးအဖြစ် ရွေးချယ်လိုခဲ့ပေမယ့် အေးဂျင့်ဖြစ်သူက လုပ်ခနဲ့ စာချုပ်ပိုင်း ပိုကောင်းတဲ့ ချယ်ဆီးကို ရွေးဖို့ စည်းရုံးသွားခဲ့တာလို့ ဆိုပါတယ်။",
"btext3": "  ကွင်းလယ်လူ သီယေဂိုဟာ လေ့ကျင့်ရေး ပြန်ဝင်ချိန်မှာ ဒဏ်ရာပြန်ရခဲ့တာမို့ နိုင်ငံတကာ သီတင်းပတ် အပြီးမှ ဘောလုံးပြန်ကစားနိုင်ဖွယ် ရှိပါတယ်။ ကွင်းလယ်လူ တေလာ မော်တန်ဟာ အပြောင်းအရွှေ့ နောက်ဆုံးရက်မှာ ချန်ပီယံရှစ်ကလပ် ဟူးစီးတီးအသင်းထံ တစ်ရာသီ အငှားဖြင့် ရောက်ရှိသွားပြီ ဖြစ်ပါတယ်။ ဒီနွေစျေးကွက်မှာ လီဗာပူးအသင်းဟာ ခံစစ်မှူးသစ် မခေါ်ယူဘဲ ပိတ်သိမ်းခဲ့ပါပြီ။ ဒါကြောင့် ခံစစ်မှူးသစ် ရရှိရေးဟာ နောက်စျေးကွက်တွေအတွက် ဇာတ်လမ်းတစ်ခု ဖြစ်လာပါမယ်။    ",
"imgurl1":"https://lfcthadin.com/wp-content/uploads/2023/09/1007292023-678x381.jpg",
"imgurl2":"https://lfcthadin.com/wp-content/uploads/2023/09/1007292023-678x381.jpg",
"imgurl3":"no",
"video":"no"
 },
       {"ndate":"Sep  1 , 2023",
"htext":"မက်ကယ်လစ္စတာ ညီကိုနှစ်ဦး ထိပ်တိုက်လာတွေ့ခြင်းနဲ့ လီဗာပူးရဲ့ ယူရိုပါလိဂ် ပြိုင်ဘက်များ",
"btext1":" ဒီရာသီအတွက် ယူရိုပါလိဂ် အုပ်စုအဆင့် မဲခွဲမှုတွေ ပြီးမြောက်ခဲ့ပြီ ဖြစ်တာနဲ့အတူ လီဗာပူးရဲ့ ပြိုင်ဘက် အသင်းတွေ ပေးထွက်လာခဲ့ပြီ ဖြစ်ပါတယ်။ အုပ်စု E မှာတော့ လီဗာပူးအသင်းဟာ အုပ်စုတွင်း ပြိုင်ဘက်တွေအဖြစ် ဩစတြီးယား ဘွန်ဒက်လီဂါကလပ် လက်စ်၊ ဘယ်ဂျီယံကလပ် ယူနီယံ စိန့်ဂယ်လွိုက်စ်၊ ပြင်သစ်ကလပ် တူးလုစ့်တို့ဖြင့် အတွဲကျပါတယ်။ အုပ်စုတွင်း ပြိုင်ဘက်တွေ ထွက်ပေါ်လာအပြီးမှာ လီဗာပူးအတွက် သတင်းကောင်းကတော့ ခရီးပန်းမှု အတော်လေး သက်သာမယ့် ကလပ်တွေနဲ့ အတွဲကျခြင်း ဖြစ်ပါတယ်။ ထူးခြားမှုကတော့ ဘယ်ဂျီယံကလပ် စိန့်အသင်းမှာ မက်ကယ်လစ္စတာရဲ့ အကိုဖြစ်သူ ကယ်ဗင်ရှိနေပါတယ်။ သူတို့ ညီကို နှစ်ဦးဟာ တစ်သင်းတည်းမှာ အတူ ကစားခဲ့ဖူးပေမယ့် အခုလိုမျိုး ပြိုင်ဘက်အဖြစ် ရင်ဆို်င်ရမှာကတော့ ပထမဆုံး အကြိမ်ပဲ ဖြစ်ပါတယ်။",
"btext2":" ယူရိုပါလိဂ် အုပ်စုအဖွင့်ပွဲကို ဒီလ ၂၁ ရက်နေ့မှာ စတင်မှာဖြစ်ပြီး ဒီဇင်ဘာ ၁၄ ရက်နေ့မှာတော့ အုပ်စုပွဲ အားလုံးကစားပြီး ဖြစ်ပါလိမ့်မယ်။ လီဗာပူးအသင်းဟာ အုပ်စု​ ဗိုလ်အဖြစ် နောက်တစ်ဆင့်ကို တက်ရောက်နိုင်ရင် ချန်ပီယံလိဂ်က ဆင်းလာမယ့် ကလပ်တွေနဲ့ play-off ကစားဖို့ မလိုဘဲ ရှုံးထွက်ထံ တိုက်ရိုက် ရောက်ရှိမှာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/09/1901192023-678x381.jpg",
"imgurl2":"https://lfcthadin.com/wp-content/uploads/2023/09/1901192023-678x381.jpg",
"imgurl3":"no",
"video":"no"
 },
        {"ndate":"Sep  1 , 2023",
"htext":"BREAKING: မိုဆာလာအတွက် ဗြိတိန်စံချိန်တင်ကြေးဖြင့် ကမ်းလှမ်းမှုကို လီဗာပူး ပယ်ချ",
"btext1":"လီဗာပူးအသင်းဟာ ဆော်ဒီပရိုလိဂ်ကလပ် Al Ittihad အသင်းထံက ဆာလာအတွက် နှုတ်အားဖြင့် ကမ်းလှမ်းမှု ရခဲ့ပေမယ့် ပယ်ချလိုက်ပြီ ဖြစ်ပါတယ်။ ဆော်ဒီကလပ်ဟာ ကနဦး ပြောင်းရွှေ့ကြေး ယူရို သန်း ၁၀၀ အပြင် ထပ်တိုးကြေး ပေါင် သန်း ၅၀ ထိပေးမယ့် ကမ်းလှမ်းမှု စတင်လိုက်တာပါ။ ဒါဟာ ဗြိတိန် ဘောလုံးသမိုင်းမှာ စျေးအကြီးဆုံး အပြောင်းအရွှေ့ ဖြစ်လောက်တဲ့ စံချိန်တင် ကမ်းလှမ်းမှု ဖြစ်ပါတယ်။ ပရီးမီးယားလိဂ်ရဲ့ စျေးအကြီးဆုံး အရောင်းအဝယ်ဟာ ၂၀၁၈ မှာ လီဗာပူးကနေ ဘာစီလိုနာကို ကော်တင်ညို ပြောင်းရွှေ့မှုဖြစ်ပြီး ပေါင် ၁၄၂ သန်း တန်ကြေးရှိခဲ့တာ ဖြစ်ပါတယ်။ ဆော်ဒီဘက်က လီဗာပူး ဒါရိုက်တာ မိုက်ဂေါ်ဒန်ကို ဖုန်းခေါ်ဆိုပြီး ကမ်းလှမ်းမှု တင်ခဲ့ပေမယ့် ချက်ခြင်း ပယ်ချမှုဖြစ်ပေါ်ခဲ့ပါတယ်။ လီဗာပူးဘက်ကတော့ အသက် ၃၁ နှစ်အရွယ် တိုက်စစ်သမားဟာ ရောင်းရန် မဟုတ်ကြောင်း ယတိပြတ် တုန့်ပြန်ထားပါတယ်။ ",
"btext2":" မနှစ်ကနွေမှာ လီဗာပူးအသင်းရဲ့ လုပ်ခ အများဆုံး ကစားသမားအဖြစ် ၃ နှစ် သက်တမ်းတိုးထားတဲ့ ဆာလာကို ဆော်ဒီလိဂ်က တစ်ပတ် ပေါင် ၁ သန်းခွဲ ပေးဖို့လည်း အဆင်သင့် ပြင်ဆင်ထားခဲ့ပါတယ်။ မနှစ်ကရာသီ လီဗာပူးအတွက် ပြိုင်ပွဲစုံမှာ သွင်းဂိုး ၃၀ သွင်းခဲ့တဲ့ ဆာလာဟာ ကလပ်ရဲ့ ခေါင်းဆောင်အဖွဲ့ထံ ရာထူးတိုးခံထားရသူ ဖြစ်ပါတယ်။ အသင်းနဲ့ ၂ နှစ်စာချုပ် ရှိနေသေးတဲ့ ဆာလာကတော့ လီဗာပူးမှာပဲ ဆက်နေလိုစိတ်ရှိတယ်လို့ သိထားရပါတယ်။ ပရီးမီးယားလိဂ် စျေးကွက်ဟာ ဒီညမှာ ပိတ်သိမ်းမှာဖြစ်ပေမယ့် ဆော်ဒီလိဂ်က စက်တင်ဘာလ ၂၀ ရက်နေ့ထိ ဖွင့်ထားဆဲ ဖြစ်တာမို့ ဆာလာကို ဆက်ထိန်းရေး လီဗာပူးအသင်း ရုန်းကန်ရမှုတွေ ရှိလာနိုင်တာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/09/salah-150-saudi-678x381.jpg",
"imgurl2":"https://lfcthadin.com/wp-content/uploads/2023/09/salah-150-saudi-678x381.jpg",
"imgurl3":"no",
"video":"no"
 },
         {"ndate":"Sep  1 , 2023",
"htext":"ဂရာဗင်ဘက်ချ် အခြေအနေ၊ ခံစစ်မှူးသစ် ခေါ်မှာလား၊ ဆာလာအတွက် ကမ်းလှမ်းခံရပြီးလား နည်းပြကလော့ပ် ထုတ်ပြော",
"btext1":" အက်စတွန်ဗီလာပွဲကြို ကလော့ပ်ရဲ့ မီဒီယာတွေ့ဆုံမှုမှ ပြောဆိုမှု အကျဉ်းချုပ် ဖြစ်ပါတယ်။ ဂရာဗင်ဘက်ချ် ကိစ္စ ဒီအကြောင်း ပြောလို့ မရသေးပါဘူး။ ဒီနေ့က သောကြာနေ့ ဟုတ်တယ် မဟုတ်လား။ အခုချိန်ထိ တရားဝင် ကိစ္စတွေ တကယ် ဖြစ်မလာသေးပါဘူး။ တစ်ခုခုထူးခြားရင် တနင်္ဂနွေနေ့မှပဲ ဒီအကြောင်း ပြောကြတာပေါ့။ လူသစ် ထပ်ခေါ်ဦးမလား ဒီနေ့က အပြောင်းအရွှေ့ နောက်ဆုံးရက်ဖြစ်ပါတယ်။ အားလုံးရဲ့ မျှော်လင့်ချက်ကို အဆုံးသတ်ပေးလိုက်တာမျိုး မလုပ်ချင်ပါဘူး။ ဘာဖြစ်လာမယ်ဆိုတာ မသိနိုင်သေးပါဘူး။ အီဘူး အခြေအနေ ဒီအပတ်ပွဲကို အီဘူး ပါနိုင်မှာ မဟုတ်ပါဘူး။ ဒီအပတ် ဗီလာပွဲအတွက်ပဲ ခံစစ်မှူး တစ်ယောက် ခေါ်နိုင်မယ်ဆိုရင် စဉ်းစားမှာပါ။",
"btext2":" ဆာလာနဲ့ ဆော်ဒီကိစ္စ အခြေအနေက အရင်အတိုင်းပါပဲ။ ထူးထူးခြားခြား ပြောစရာ မရှိပါဘူး။ ကျနော်ကတော့ ထွေထွေထူးထူး မကြားထားပါဘူး။ ဒီနွေအပြောင်းအရွှေ့နဲ့ ပတ်သက်လို့ လူစာရင်း ပြန်တည်ဆောက်ဖို့ လိုခဲ့ပါတယ်။ ကွင်းလယ်ကတော့ လုံးဝ အသစ် ဖြစ်လာမှာပါ။ အတည်ငြိမ်ဆုံးက ခံစစ်လိုင်းဖြစ်ပါမယ်။ ဒါပေမယ့် အခုချိန်မှာတော့ ဒဏ်ရာနဲ့ ပွဲပယ်ကိစ္စတွေ ရှိနေပါတယ်။ အပြောင်းအရွှေ့တွေကို အကောင်းဆုံး လုပ်နိုင်ခဲ့တယ် ထင်ပါတယ်။",
"btext3": "  ဂျုံး သက်သာပြီး သီယာဂို ဒဏ်ရာရဆဲ သီယာဂို ဒဏ်ရာက နည်းနည်း ပြန်ပေါ်လာပါတယ်။ ဒီတော့ အခြေအနေ တိုးတက်ဖို့ နှေးကွေးသွားပါတယ်။ အဲ့တာက သိပ်တော့ မကောင်းပါဘူး။ နိုင်ငံတကာ သီတင်းပတ်ကို သီယာဂို အမြန် ပြန်သက်သာလာဖို့ အသုံးချရမှာပါ။ ကျန်တဲ့ ကစားသမားတွေကတော့ သက်သာလာပါတယ်။ ဒါဝင်နဲ့ ပတ်သက်လို့ အရင်အပတ်ကပွဲကြောင့် အများကြီး ယုံကြည်မှု ရှိလာတာ ရှင်းပါတယ်။ အဲ့လိုပဲ ဖြစ်လာသင့်တာပါ။ အားလုံးကလည်း နယူးကာဆယ်ပွဲဟာ သက်ရောက်မှု ကြီးမားခဲ့ကြောင်း ခံစားမိနေတယ်။ ကျနော်တို့ဘက်မှာ မရှိတဲ့ ပွဲဖြစ်ခဲ့ပေမယ့် ကောင်လေးတွေ တိုက်ခိုက်ပေးခဲ့တာက အထင်ကြီးစရာပါပဲ။    ",
"imgurl1":"https://lfcthadin.com/wp-content/uploads/2023/09/klopp-derwin-lfc-2023-678x381.jpg",
"imgurl2":"https://lfcthadin.com/wp-content/uploads/2023/09/klopp-derwin-lfc-2023-678x381.jpg",
"imgurl3":"no",
"video":"no"
 },

         {"ndate":"Sep  1 , 2023",
"htext":"လီဗာပူးက ဘယ်လင်ဟမ်ကို မကမ်းလှမ်းတာလား? ဘယ်လင်ဟမ်က လီဗာပူးကို ငြင်းတာလား?",
"btext1":"အသင်းပရိသတ်အချို့က ဘယ်လင်ဟမ် ကိစ္စ အငြင်းပွားနေကြတာ မြင်ရလို့ ဒီအပြောင်းအရွှေ့ ဘာကြောင့် မဖြစ်ခဲ့သလဲ ဆိုတဲ့အပေါ် ကျွမ်းကျင်သူတွေရဲ့ ဖော်ထုတ်မှုကို မျှဝေလိုပါတယ်။ လီဗာပူးပရိသတ်တွေထဲမှာ တချို့က အသင်းဟာ ဘယ်လင်ဟမ်ကို မကမ်းလှမ်းခဲ့ဘဲ သူ့အတွက် ပေးရမယ့် ပြောင်းရွှေ့ကြေး မတတ်နိုင်တာမို့ နောက်ဆုတ်ခဲ့တယ်လို့ ဆိုပါတယ်။ တချို့ကတော့ ဘယ်လင်ဟမ် ကိုယ်တိုင်က လီဗာပူးကို ငြင်းတယ်လို့ မြင်ပါတယ်။ ကျနော်တို့ကတော့ နှစ်ခုလုံးဟာ သတင်းမှန်ဖြစ်တယ်လို့ပဲ ပြောရပါလိမ့်မယ်။ လီဗာပူးတို့ ဘာကြောင့် ဘယ်လင်ဟမ်ကို မရခဲ့သလဲ အတွက် ဂျာမန်ဘောလုံး ကျွမ်းကျင်သူတွေက အဖြေပေးရာမှာ လီဗာပူးအသင်း ကွင်းလယ် ပြန်တည်ဆောက်မှုဟာ တစ်ဦးတည်းဖြင့် မဖြစ်နိုင်တာမို့ ဘယ်လင်ဟမ်အတွက် ပေါင် သန်း ၁၀၀ လောက်သုံးမယ့်အစား အခြားသော ပစ်မှတ်များကို ခေါ်ယူလိုတာကြောင့်လို့ ဆိုပါတယ်။ ဒါဟာ ဖြစ်နိုင်ချေရှိတဲ့ အဖြေတစ်ခုဖြစ်ပြီး ရီးရဲလ်မက်ဒရစ်ဟာ ဘယ်လင်ဟမ်ကို ကနဦး ပြောင်းရွှေ့ကြေး ပေါင် ၈၈ သန်းဖြင့်ရပေမယ့် ထပ်တိုးကြေးတွေအရ ဆိုရင် ပေါင် ၁၁၅ သန်းထိ ရောက်သွားပါတယ်။ လီဗာပူးရဲ့ ဒီနွေ အသုံးစရိတ်ဟာ အသာတင်အားဖြင့် ပေါင် သန်း ၁၀၀ ကျော်ပဲ ရှိပါတယ်။ ",
"btext2":"နောက်ထပ် ဖော်ပြချက် တစ်ခုကတော့ ဧပရယ်လ လီဗာပူးအသင်း ချန်ပီယံလိဂ်ဝင်ခွင့် မအောင်မြင်ဖို့ များနေတဲ့ အချိန်အတွင်းမှာပဲ ဘယ်လင်ဟမ်ရဲ့ အေးဂျင့်တွေဟာ ကစားသမားရဲ့ အနာဂတ်အသင်းအဖြစ် ရီးရဲလ်ကို ရွေးချယ်မယ်လို့ အသင်းကို အကြောင်းကြားခဲ့ပါတယ်။ ဒါကြောင့် လီဗာပူးဘက်က ဧပရယ်လမှာပဲ ဘယ်လင်ဟမ်ကို ခေါ်ယူရေး နောက်ဆုတ်ခဲ့တာလို့ ဆိုပါတယ်။ အဲ့နောက်ပိုင်း မန်စီးတီးကလည်း ဘယ်လင်ဟမ်ကို ကြိုးစားကြည့်ပေမယ့် ကစားသမားက ရီးရဲလ်ကိုပဲ ရွေးချယ်ခဲ့ပါတယ်။ ရီးရဲလ်ကစားသမားဘဝ အင်တာဗျူးမှာ ဘယ်လင်ဟမ်က ‘ ရီးရဲလ်ကို ပြောင်းလာတာ ငွေကြောင့် မဟုတ်ပါဘူး။ ကျနော်က ဘောလုံးကို နှစ်နှစ်ကာကာ မြတ်နိုးပြီး ကစားလိုတာပါ၊ ငွေကြေးဆိုတာ ရှေ့ဆုံးက မဟုတ်ခဲ့ပါဘူး။ အခြားအသင်းတွေ မကောင်းလို့၊ သူတို့ ရလဒ်ဆိုးလို့ မရွေးခဲ့တာလည်း မဟုတ်ပါဘူး။ ကျနော်အတွက် ရီးရဲလ်မက်ဒရစ်က အကောင်းဆုံး ဖြစ်နေလို့ ဒီအသင်းကို ရွေးချယ်ခဲ့တာပါ။ ဘယ်အချိန်မှာ မက်ဒရစ်ကို ရွေးချယ်ခဲ့တယ် ဆိုတာကို ပြောပြဖို့ကတော့ ခက်ပါတယ်။ ကျနော်က ရီးရဲလ်မက်ဒရစ်ကို အမြဲတမ်း အထင်ကြီးတာမို့ အသင်းရဲ့ပွဲတွေကို ကြည့်ဖြစ်ပါတယ်။ ချန်ပီယံလိဂ် ဖိုင်နယ်မှာ ရီးရဲလ်က လီဗာပူးကို အနိုင်ယူခဲ့ချိန် (၂၀၂၂ ဖိုင်နယ်) ကွင်းထဲမှာ ကျနော် ရှိနေပါတယ်။ အဲ့ပွဲကပဲ ရီးရဲလ်ကို ပြောင်းမယ် ဆုံးဖြတ်ဖို့ အဓိက ဖြစ်လာခဲ့တာပါ ’ လို့ ဖြေပါတယ်။ ",
"btext3": "    ဒါကြောင့် ကျွမ်းကျင်သူတွေရဲ့ သုံးသပ်ချက်ကတော့ လီဗာပူးဟာ ကွင်းလယ် ပြန်တည်ဆောက်ဖို့ လိုတာကြောင့် ဘယ်လင်ဟမ်ကို ခေါ်ယူရေး နောက်ဆုတ်ခဲ့တာ ဖြစ်ပါတယ်။ ကစားသမားရဲ့ ပြောဆိုမှုကတော့ သူဟာ စကတည်းက ရီးရဲလ်မက်ဒရစ်ကို ရွေးချယ်ထားပြီး ဖြစ်ပါတယ်။ အခုဖော်ပြထားတဲ့ အကြောင်းအရာတွေကို ကိုယ်တိုင် အသေးစိတ် လေ့လာလိုရင်တော့ စကိုင်းစပေါ့၊ တယ်လီဂရပ်နဲ့ the athletic သတင်းဌာနတွေမှာ လီဗာပူးအသင်း ဘာကြောင့် ဘယ်လင်ဟမ်ကို မခေါ်ယူခဲ့သလဲ? မရခဲ့သလဲ? ဆိုတဲ့ ဖော်ပြချက်တွေကို ရှာဖွေ ဖတ်ရှုနိုင်ပါတယ်။  ",
"imgurl1":"https://lfcthadin.com/wp-content/uploads/2023/09/1118192023-678x381.jpg",
"imgurl2":"https://lfcthadin.com/wp-content/uploads/2023/09/1118192023-678x381.jpg",
"imgurl3":"no",
"video":"no"
 },

         {"ndate":"Sep  1 , 2023",
"htext":"လီဗာပူးရဲ့ ကွင်းလယ် ပြန်တည်ဆောက်မှု ပလန်ဟာ နောက်ဆုံးမှာ အောင်မြင်ခဲ့ခြင်းလား",
"btext1":" ဒီနွေ အပြောင်းအရွှေ့ စျေးကွက်မှာ လီဗာပူးအသင်းဟာ ကွင်းလယ်လူသစ် ၃ ဦး ခေါ်ယူမယ်ဆိုတာကို ရာသီမစတင်လာကတည်း ကြိုတင် သတင်းထွက်နေခဲ့ပါတယ်။ မက်ကယ်လစ္စတာနဲ့ ဆိုဘိုစလိုင်တို့ကို ခေါ်ယူပြီးနောက်မှာ လီဗာပူး သတင်းထောက်တွေက ကလပ်ဟာ လူငယ် ကွင်းလယ်လူ တစ်ဦးနဲ့ ဝါရင့် ကွင်းလယ်လူ တစ်ဦး ခေါ်ယူဖို့ အစီအစဉ် ရှိထားကြောင်း ထုတ်ဖော်လာခဲ့ကြတယ်။ အဲ့အချိန်ထိ လာဗီယာ၊ ဂရာဗင်ဘက်ချ်၊ ဗီဂါ၊ သူရမ်တို့ထဲက တစ်ဦး လီဗာပူးကို ရောက်လာမယ်လို့ ယုံကြည်ခံထားရပါတယ်။ ဒါပေမယ့်လို့ လာဗီယာအတွက် စာချုပ်ပါကြေး ပေါင် သန်း ၅၀ မပေးလိုသလို ဂရာဗင်ဘက်ချ်ကို ဘိုင်ယန်မြူးနစ်က ရောင်းထုတ်လိုခြင်း မရှိတာကြောင့် အသင်းရဲ့ ပလန်တွေဟာ အဆင်မပြေဖြစ်ခဲ့ပါတယ်။ ဒီကြားထဲမှာ ကိုင်ဆီဒို အပြောင်းအရွှေ့ ကိစ္စ ပေါ်ပေါက်လာခြင်းနဲ့အတူ ရှုပ်ထွေးတဲ့ အခြေအနေတွေ ဖြစ်လာခဲ့ပါတယ်။",
"btext2":" နောက်ပိုင်းမှာ လီဗာပူးအသင်းဟာ အသင်းလူစာရင်းမှာ လုံးဝ မရှိထားတဲ့ ကွင်းလယ်ခံစစ်သမား စစ်စစ်ဖြစ်တဲ့ အန်ဒိုကို ပေါင် ၁၆ သန်း ဝန်းကျင်ဖြင့်​ ခေါ်ယူနိုင်ခဲ့ပါတယ်။ ဒီကနေ့မှာတော့ နောက်ထပ် ကွင်းလယ်လူအဖြစ် ဂရာဗင်ဘက်ချ်ကို ခေါ်ယူရေး ကိစ္စ ပြီးမြောက်မှာ ဖြစ်ပါတယ်။ လီဗာပူးအသင်းဟာ လွန်ခဲ့တဲ့ နှစ်တွေအတွင်း ကွင်းလယ်အတွက် အဓိက ပစ်မှတ် ၃ ဦး ရှိခဲ့ကြောင်း Melissa Reddy က ဆိုပါတယ်။ သူတို့တွေက ဘယ်လင်ဟမ်၊ ချူအာမီနီနဲ့ ဂရာဗင်ဘက်ချ်တို့ ဖြစ်ပါတယ်။ အရှေ့က ကစားသမား နှစ်ဦးကတော့ လီဗာပူးကို ပြောင်းဖို့ ငြင်းဆန်ပြီး ရီးရဲလ်မက်ဒရစ်ကို ရွေးချယ်ခဲ့ကြပါတယ်။ ဂရာဗင်ဘက်ချ်ဟာ အေဂျက်နဲ့အတူ တောက်ပလာခဲ့ပေမယ့် ဘိုင်ယန်မြူးနစ်မှာတော့ ပွဲကစားခွင့် ကန့်သတ်ခံခဲ့ရပါတယ်။ နည်းပြအပြောင်းအလဲတွေကြောင့် နေရာမရ ဖြစ်လာခဲ့ပြီး သူ့ကို ယုံယုံကြည်ကြည် ခေါ်ယူခဲ့တဲ့ အိုလီဗာခန်းတို့လို အကြီးအကဲတွေ ထွက်ခွာသွားကြတာကလည်း သူ့အတွက် ခက်ခဲခဲ့ပါတယ်။ ဒီနွေစျေးကွက်မှာ ပုံမှန်ပွဲကစားခွင့်ရဖို့ ဒါမှမဟုတ် အနာဂတ်မှာ ရေရှည်ပလန်အဖြစ် သုံးစွဲဖို့ ရည်ရွယ်တဲ့ အသင်းထံ ပြောင်းနိုင်ရေးက ဂရာဗင်ဘက်ချ်ရဲ့ ဦးစားပေး ဖြစ်ခဲ့ပါတယ်။ လီဗာပူးအသင်း သူ့ကို ကမ်းလှမ်းဖို့ ချိတ်ဆက်ချိန်မှာ ဒါဟာ ကစားသမားဘဝ တောက်ပဖို့ သိပ်ကောင်းတဲ့ အခွင့်အရေးအဖြစ် ဂရာဗင်ဘက်ချ်က မြင်ပါတယ်။ အသက် ၂၁ နှစ်အရွယ် ကွင်းလယ်လူဟာ သူ့ကစားသမားဘဝကို ကွင်းလယ် နံပါတ် ၈ သမားအဖြစ် စတင်ခဲ့ပေမယ့် လီဗာပူးနည်းပြအဖွဲ့ကတော့ သူ့ကို ခြားနားတဲ့ နေရာတွေမှာ အသားကျလာမယ့် ကွင်းလယ်လူအဖြစ် မြင်ပါတယ်။ အသင်းကတော့ သူ့ကို နံပါတ် ၆ နေရာ အဓိက ကစားပြီး ရှေ့နည်းနည်း ပိုတက်ခွင့်ပေးမယ့် နေရာမျိုး ပေးဖို့ ရည်ရွယ်ထားတယ်လို့ သိထားရတယ်။",
"btext3": "  ဂရာဗင်ဘက်ချ်ရဲ့ အကောင်းဆုံး အရည်အချင်းဟာ ဘောလုံးပိုင်ဆိုင်ချိန်မှာ ဘောလုံးသယ်ယူပေးနိုင်ခြင်းလို့လည်း ကလပ်ဘက်က သိထားပါတယ်။ လက်ရှိ လီဗာပူးကွင်းလယ်မှာ မာကာ၊ ဆိုဘို၊ ဂရာဗင်ဘက်ချ်၊ အယ်လီးယော့၊ ဂျုံး၊ ဘာ့ဆီတစ်တို့လို လူငယ်ကစားသမားတွေ ရှိနေပါတယ်။ အန်ဒိုဟာ နောက်ထပ် ၄ နှစ်ထိ လီဗာပူးနဲ့ စာချုပ်ရှိထားပြီး သီယာဂိုကတော့ ဒီရာသီကုန်ထိ အသင်းမှာ ဆက်ရှိနေမှာ ဖြစ်ပါတယ်။ လီဗာပူးကွင်းလယ်ဟာ အသင်းဖော်တွေနဲ့ ကစားကွက်သစ်အကြား အသားကျလာဖို့ အချိန်တစ်ခု ယူရနိုင်ပေမယ့် ဟန်ဒါဆန်၊ မီလ်နာ၊ ချိန်ဘာလိန်၊ ကိတ်တာတို့ ထွက်ခွာသွားတဲ့ ကွင်းလယ်အတွက် လူစာရင်း ပြန်လည်တည်ဆောက်မှုဟာ အကောင်းမြင်စရာ အခြေအနေမျိုး ရှိလာခဲ့ပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/09/klopp-gra-2023-678x381.jpg",
"imgurl2":"https://lfcthadin.com/wp-content/uploads/2023/09/klopp-gra-2023-678x381.jpg",
"imgurl3":"no",
"video":"no"
 },

         {"ndate":"Sep  1 , 2023",
"htext":"တရားဝင် ကိစ္စတွေ လုပ်ဆောင်ဖို့ ဂရာဗင်ဘက်ချ် ရောက်လာခြင်း၊ နောက်ထပ် လူသစ် တစ်ဦး ထပ်ခေါ်နိုင်သေးခြင်းနဲ့ နောက်ဆုံးရ လီဗာပူး သတင်းများ",
"btext1":"လီဗာပူးအသင်းဟာ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို ယူရို သန်း ၄၀ ဖြင့် ခေါ်ယူဖို့ သဘောတူညီမှု ရခဲ့ပါပြီ။ ကနဦး ပြောင်းရွှေ့ကြေး ယူရို ၃၅ သန်းဖြင်ကာ ထပ်တိုးကြေ ယူရို ၅ သန်း ပေးရမှာပါ။ ဂရာဗင်ဘက်ချ်ဟာ လီဗာပူးကို ထွက်လာနေပြီဖြစ်ပါတယ်။ ဒီကနေ့ deadline နေ့မှာပဲ လီဗာပူးမှာ ဆေးစစ်မှုနဲ့ လက်မှတ်ထိုးမှုကို အပြီးသတ်ပါမယ်။ လီဗာပူးကို ပြောင်းလာရခြင်းဟာ သူ့ရဲ့ ကစားသမားဘဝ ပြန်ပြီး တောက်ပဖို့ အခွင့်အရေး အဖြစ် ဂရာဗင်ဘက်ချ်က အတော်လေး ပျော်ရွှင်နေပါတယ်။ ကစားသမားဟာ နည်းပြကလော့ပ်နဲ့ ဆွေးနွေး စကားပြောထားပြီးပါပြီ။ ကွင်းလယ်လူသစ် ထပ်ရပေမယ့် လီဗာပူးအသင်းမှာ အသုံးစရိတ် ရှိနေသေးတာမို့ ခံစစ်မှူးတစ်ဦး ထပ်မံ ခေါ်ယူဖို့ ကြိုးစားမယ်ဆိုတဲ့ သတင်းတွေ စကြားနေရပါတယ်။ ",
"btext2":"နက်ဖီးလစ်က ဆဲလ်တစ်ထံ အငှားထွက်ဖို့ ရွေးချယ်ရတာဟာ ရိုဘိုကြောင့် ဖြစ်တယ်လို့ ထုတ်ပြောပါတယ်။ ချန်ပီယံလိဂ် အုပ်စုအဆင့်ကနေ ယှဉ်ပြိုင်ခွင့်ရတဲ့ ဆဲလ်တစ်အသင်းမှာ ဖီးလစ် ပါဝင်ခွင့်ရမှာ ဖြစ်ပါတယ်။ လီဗာပူးအသင်း လေ့ကျင့်ရေးမှာ ဘာ့ဆီတစ် ပါဝင်လာခဲ့ပေမယ့် သီယာဂိုကတော့ ဗုဒ္ဓဟူးနေ့ထိ အသင်းလိုက် လေ့ကျင့်ရေးမှာ မမြင်ခဲ့ရပါဘူး။ ထရန့်ဟာ ကွင်းလယ်လူအဖြစ် နည်းပြဆောက်ဂိတ်ရဲ့ အင်္ဂလန်အသင်း လူစာရင်းမှာ ပါဝင်လာခဲ့ပါတယ်။ အားကစားဒါရိုက်တာ ဂျော့ရှမတ်ကီက သူနဲ့ လီဗာပူးကြား စာချုပ်ဟာ ၃ လ မဟုတ်ဘဲ ၁ နှစ်ဖြစ်တယ်လို့ ပြောဆိုပြီး သူဟာ အားကစားဒါရိုက်တာ တာဝန်မှာ ယာဂင်ကလော့ပ်ရဲ့ လက်ထောက်ပဲ ဖြစ်တယ်လို့ ဖွင့်ဟသွားပါတယ်။ ",
"btext3": "  လူငယ်ကွင်းလယ်လူ ဖရန့်ဒေါ့ကို ဘွန်ဒက်လီဂါဘက်က ကလပ်တွေ အငှားခေါ်ယူလိုနေပါတယ်။ မော်တန်ကိုတော့ ဟူးစီးတီးက အငှားခေါ်လိုပြီး စျေးကွက် နောက်ဆုံးရက်မှာ သူတို့ကို အငှားချတာက ဖြစ်လာနိုင်ဆဲပါ။ လိဂ်ဝမ်းကလပ် ဒါဘီအသင်းဟာ လီဗာပူးကြယ်ပွင့် ဘော်ဘီ ကလက်ကို အငှားခေါ်ယူဖို့ ချဉ်းကပ်နေပါတယ်။ ဒီကနေ့ ညပိုင်းမှာတော့ ယူရိုပါလိဂ် အုပ်စုအဆင့်အတွက် မဲခွဲမှုတွေ ရှိမှာဖြစ်ပါတယ်။    ",
"imgurl1":"https://lfcthadin.com/wp-content/uploads/2023/09/808192023-678x381.jpg",
"imgurl2":"https://lfcthadin.com/wp-content/uploads/2023/09/808192023-678x381.jpg",
"imgurl3":"no",
"video":"no"
 },

         {"ndate":"Aug  31 , 2023",
"htext":"လီဗာပူးသမိုင်းမှာ မှော်ဆန်လှတဲ့ ညတစ်ည ဖြစ်သွားနိုင်ဆဲ ဒီကနေ့ Deadline Day",
"btext1":"ဒီကနေ့ဟာ အပြောင်းအရွှေ့ နွေစျေးကွက်ရဲ့ နောက်ဆုံးရက်ဖြစ်ပြီး လီဗာပူးအသင်းဟာ အေးအေးဆေးဆေးနဲ့ စျေးကွက်ကို ပိတ်သိမ်းနိုင်သလို အတော်လေး လှုပ်ခတ်သွားမယ့် စျေးကွက်ပိတ်ရက်ကို ရင်ဆိုင်ရတာလဲ ဖြစ်လာနိုင်ပါတယ်။ လီဗာပူးအသင်းက ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို စတင် တွန်းအားပေးနေပြီဖြစ်ကာ ဂျာမာန်ကလပ်က ပြောင်းရွှေ့ကြေး ပေါင် ၃၅ သန်းထက် ပိုလိုချင်နေပါတယ်။ ဂရာဗင်ဘက်ချ်ဟာ မနှစ်ကပဲ အေဂျက်ကနေ ဘိုင်ယန်ကို ပေါင် သန်း ၂၀ ဖြင့် ရောက်ရှိခဲ့သူပါ။ လီဗာပူးဘက်က ခံစစ်သမားသစ် ရဖို့လည်း ကြိုးစားနေပေမယ့် ဖြစ်လာဖို့ ခဲယဉ်းပြီး ဂရာဗင်ဘက်ချ် တစ်ဦးတည်း အဝင် ထပ်ရှိဖွယ် ရှိပါတယ်။ ဒါပေမယ့် အဓိက ပြဿနာက ဆာလာကို ဆော်ဒီကလပ်က ပေါင် သန်း ၁၂၀ ပေးဖို့ ပြင်ဆင်နေတဲ့ ကိစ္စပဲ ဖြစ်ပါတယ်။ သတင်းထောက် Paul Joyce က The Times ကနေ ဖော်ပြရာမှာ “ မိုဆာလာရဲ့ အနာဂတ်အကြောင်း အမျိုးမျိုးသော ဖော်ပြမှုတွေ ထွက်ပေါ်လာနေပေမယ့် လီဗာပူးအသင်းဟာ သူ့အတွက် Al-Ittihad အသင်းထံက တရားဝင် ကမ်းလှမ်းမှု အခုထိ မရသေးပါဘူး။ ",
"btext2":" ပြီးခဲ့တဲ့ အပတ်တွေမှာ ဆော်ဒီကလပ်ဟာ ဆာလာအတွက် ပေါင် သန်း ၁၂၀ ဖြင့် ကမ်းလှမ်းမယ့် အကြံပြုချက်တွေ အများကြီး ရှိခဲ့ပါတယ်။ ဒါပေမယ့် အဲ့ပမာဏဖြင့် ကမ်းလှမ်းမှုဟာ အမှန်တကယ် ရောက်မလာသေးတာကြောင့် ဆာလာ ကိစ္စဟာ လီဗာပူးအသင်း လက်ရှိ ရင်ဆိုင်နေရတဲ့ ပြဿနာ မဟုတ်ပါဘူး။ လီဗာပူးဘက်ကတော့ အသက် ၃၁ နှစ်အရွယ် တိုက်စစ်သမားဟာ ရောင်းရန် မဟုတ်ဘူးလို့ တင်းခံနေဆဲဖြစ်တယ်။ ဒီအခြေအနေမှာ လီဗာပူးက ထွက်မယ့် တစ်ဦးတည်းသော စီနီယာ ကစားသမားက နက်ဖီးလစ်ပဲဖြစ်မယ် မျှော်လင့်ရပါတယ် ” လို့ ဖြစ်ပါတယ်။ လီဗာပူးသမိုင်းမှာ စျေးအကြီးဆုံး ရောင်းချမှုဖြစ်ခဲ့တဲ့ ပေါင် ၁၄၂ သန်းဖြင့် ကော်တင်ညိုကို ထွက်ခွင့်ပေးမှု ဖြစ်ပါတယ်။ အကယ်လို့ ဒီညမှာ ဆာလာအတွက် ဆော်ဒီဘက်က ပေါင် သန်း ၁၂၀ ဖြင့် တရားဝင် ကမ်းလှမ်းလာရင်တော့ ကလပ်သမိုင်း ဒုတိယ စျေးအကြီးဆုံး ချိတ်ဆက်ခံရမှု ဖြစ်လာမှာပါ။ ဆော်ဒီဘက်က ကမ်းလှမ်းမှု တင်မလား? လီဗာပူးဘက်ကကော ဆာလာကို ရအောင် တားဆီးမလား? လီဗာပူးပရိသတ်တွေဟာ စိတ်လှုပ်ရှားစရာ deadline နေ့ကို ရင်ခုန်စွာ ကျော်ဖြတ်ရဖွယ် ရှိနေဆဲ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/08/salah-gra-678x381.jpg",
"imgurl2":"https://lfcthadin.com/wp-content/uploads/2023/08/salah-gra-678x381.jpg",
"imgurl3":"no",
"video":"no"
 },

         {"ndate":"Aug  31 , 2023",
"htext":"ဂရာဗင်ဘက်ချ်ကို ပြောင်းရွှေ့ကြေး ဘယ်လောက် ပေးရမလဲ၊ ကစားသမားဘက်နဲ့ ဘိုင်ယန်ဘက် သဘောထားက ဘယ်လိုလဲ",
"btext1":" လီဗာပူးအသင်းဟာ ဒီနွေစျေးကွက် ၄ ဦးမြောက် ခေါ်ယူမှုအဖြစ် ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို တရားဝင် ကမ်းလှမ်းမှု ပေးတော့မှာ ဖြစ်ပါတယ်။ အသင်းဘက်က နောက်ကွယ်ကနေ လုပ်ဆောင်ရမယ့် ကိစ္စတွေ အားလုံးကို လုပ်ဆောင်နေပြီး ဒီကနေ့ အပြောင်းအရွှေ့ နောက်ဆုံးရက်မှာပဲ အပြီးသတ် ခေါ်ယူခြင်းနဲ့အတူ တရားဝင် သဘောတူညီမှုရအောင် ကြိုးစားမှာ ဖြစ်ပါတယ်။ လီဗာပူးနဲ့ ဘိုင်ယန်မြူးနစ်တို့ဟာ နယ်သာလန် လက်ရွေးစင်အတွက် ပြောင်းရွှေ့ကြေး ပေါင် ၃၅ သန်း ဝန်းကျင်ဖြင့် သဘောတူညီမှုရဖွယ် ရှိပါတယ်။ ကစားသမား ကိုယ်တိုင်က ပရီးမီးယားလိဂ်ထံ ပြောင်းလာလိုပြီး အန်ဖီးအသင်းသား ဖြစ်လာရမှာကို စိတ်အားထက်သန်နေပါတယ်။ ဒါပေမယ့်လို့ တရားဝင် ကမ်းလှမ်းမှု မရှိသေးသလို ဒီအပြောင်းအရွှေ့ ဖြစ်မြောက်မယ်လို့ ၁၀၀% တော့ အာမခံချက် မရှိသေးပါဘူး။ ပြောင်းရွှေ့ကြေးလို အရေးပါတဲ့ ကိစ္စအတွက် ကလပ်နှစ်သင်း စကားပြောနေကြတဲ့ အခြေအနေ ဖြစ်ပါတယ်။",
"btext2":" ဖာဘင်ညိုနေရာ အစားထိုးရမယ့် နံပါတ် ၆ သမားအဖြစ် လီဗာပူးက ဂရာဗင်ဘက်ချ်ကို သဘောကျပေမယ့် ဘိုင်ယန်မြူးနစ်ကတော့ သူ့ကို ဘယ်ခြမ်း အထူးပြု ကစားနိုင်တဲ့ နံပါတ် ၈ သမား အဖြစ်ပဲ မြင်တာကလည်း ကလပ်နှစ်သင်းကြား ကွဲပြားသော သုံးသပ်ထားမှု ဖြစ်ပါတယ်။ ဘိုင်ယန်ဟာ ကွင်းလယ်မှာ နံပါတ် ၆ နှစ်ဦးတွဲတဲ့ ပုံစံကို သုံးလိုပြီး ကမ်မစ်ကို ဖူလ်ဟမ်မှ ပါလင်ညာနဲ့ တွဲဘက်ပေးဖို့ စိတ်အားထက်သန်နေပါတယ်။ ဒါကြောင့် ပါလင်ညာကို ခေါ်ယူပြီး ပြောင်းရွှေ့ကြေး တစိတ်တပိုင်း ပြန်ရဖို့ ရောင်းရန် မဟုတ်ကြောင်း ငြင်းဆန်ထားတဲ့ ဂရာဗင်ဘက်ချ်ကို ထုတ်ရောင်းဖို့ ပြင်ဆင်လာခဲ့တာပါ။ ဒီနွေမှာ မက်ကယ်လစ္စတာ၊ ဆိုဘိုစလိုင်၊ အန်ဒိုတို့ကို လီဗာပူးအသင်း ခေါ်ယူထားပေမယ့် ဖာဘင်ညို၊ ဟန်ဒါဆန်၊ ချိန်ဘာလိန်၊ ကိတ်တာ၊ မီလ်နာတို့ ထွက်ခွာသွားတာပါ။ ဒါကြောင့် လီဗာပူးကို ပြောင်းလာခဲ့ရင် ပွဲထွက်ခွင့် နေရာအတွက် အခွင့်အရေး ရှိတာကို ဂရာဗင်ဘက်ချ် ကိုယ်တိုင်က နားလည်ပါတယ်။",
"btext3": "  မန်ချက်စတာ ယူနိုက်တက်ကလည်း သူ့ကို ခေါ်ယူလိုပေမယ့် ကိုဒီ ဂက်ပိုနဲ့ ဗန်ဒိုက်လို လက်ရွေးစင် အသင်းဖော်တွေ ရှိနေတဲ့ လီဗာပူးက သူ့ကို အထိုင်ကျပိုမြန်စေမှာကိုလည်း ကစားသမားက သဘောပေါက်ထားပါတယ်။ လာမယ့် နာရီပိုင်းအတွင်း ဂရာဗင်ဘက်ချ်အတွက် တရားဝင် ကမ်းလှမ်းမှု ဖြစ်ပေါ်လာနိုင်ပြီး ခံစစ်ပိုင်းနဲ့ ပတ်သက်လို့ သတင်းနည်းနည်း ကြားလာရပေမယ့် အရမ်းကြီးတော့ မျှော်လင့်လို့ မရသေးတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/10143182023-678x381.jpg",
"imgurl2":"https://lfcthadin.com/wp-content/uploads/2023/08/10143182023-678x381.jpg",
"imgurl3":"no",
"video":"no"
 },

         {"ndate":"Aug  31 , 2023",
"htext":"လက်စတာနဲ့ ထိပ်တိုက်တွေ့ခြင်း၊ ဂရာဗင်ဘက်ချ်နဲ့ အဆင်ပြေဖို့ရှိခြင်း၊ ဆာလာအတွက် ပေါင် သန်း ၁၂၀ ဖြင့် ဆော်ဒီတို့ ချိတ်ဆက်ခြင်းနဲ့ နံနက်ခင်း လီဗာပူးသတင်းများ",
"btext1":" လီဗာပူးအသင်းဟာ ကာရာဘောင်း တတိယအဆင့်မှာတော့ ချန်ပီယံရှစ်ကလပ် လက်စတာအသင်းနဲ့ မဲကျခဲ့ပြီး အိမ်ကွင်း အန်ဖီးမှာ ဧည့်ခံ ယှဉ်ပြိုင်ရမှာ ဖြစ်ပါတယ်။ ကွင်းလယ်လူ ကာတစ်ဂျုံးဟာ အက်ဆာကလေ့ကျင့်ရေးမှာ ပြန်လည် ပူးပေါင်းခဲ့ပြီ ဖြစ်ပါတယ်။ သီယာဂိုလည်း ပြန်သက်သာလာပေမယ့် လေ့ကျင့်ရေး အပြည့် ပြန်ဝင် မဝင် မသေချာသေးပါဘူး။ လာမယ့် ၂၄ နာရီအတွင်း လီဗာပူးအသင်းက ဂရာဗင်ဘက်ချ်အတွက် တရားဝင် ကမ်းလှမ်းမှု တင်တော့မှာ ဖြစ်ပါတယ်။ ဘိုင်ယန်ဘက်က ပြောင်းရွှေ့ကြေး ယူရို သန်း ၃၀-၄၀ ဝန်းကျင် ရလိုနေပါတယ်။ ဆော်ဒီပရိုလိဂ်ဘက်က ဆာလာအတွက် ပေါင် သန်း ၁၂၀ ဝန်းကျင် ပြောင်းရွှေ့ကြေး ပေးဖို့ အဆင်သင့်ဖြစ်နေပေမယ့် လီဗာပူးဘက်ကတော့ ရောင်းရန် မဟုတ်ကြောင်း ငြင်းဆန်ဖို့ စိတ်ပြတ်သားနေပါတယ်။ လီဗာပူးအသင်းဟာ ဂရာဗင်ဘက်ချ်ကို ကမ်းလှမ်းသွားမှာ ဖြစ်ပေမယ့် ကွင်းလယ်အတွက် အခြားသော ပစ်မှတ်တွေကိုလည်း ကြိုတင် ပြင်ဆင်နေပါတယ်။",
"btext2":" သူ့ကို အလိုရှိတဲ့ အခြားသော ကလပ်တွေရှိနေပေမယ့် ဂရာဗင်ဘက်ချ်က လီဗာပူးကိုပဲ ပြောင်းလိုနေကာ ပုဂ္ဂိုလ်ရေး သဘောတူညီမှုရဖို့ ပြဿနာ မရှိပါဘူး။ ဘိုင်ယန်မြူးနစ်က ဂရာဗင်ဘက်ချ်ကို ဘယ်ခြမ်း နံပါတ် ၈ သမားအဖြစ် မြင်ပါတယ်။ လီဗာပူးကတော့ နံပါတ် ၆ နေရာ တာဝန်ယူပြီး အဲ့ကတစ်ဆင့် ရှေ့ဘက်တွေကို တက်ကစားနိုင်မယ့် ကွင်းလယ်လူအဖြစ် မြင်ထားတာ ဖြစ်ပါတယ်။ ဆော်ဒီပရိုလိဂ်ကလပ်ဟာ အသက် ၂၄ နှစ်အရွယ် ပြင်သစ်လက်ရွေးစင် အီဘူးကို ဒီနွေမှာတင် ခေါ်ယူလိုပေမယ့် ကစားသမားနဲ့ နီးစပ်သူတွေရဲ့ ပြောဆိုမှုအရ အီဘူး ကိုယ်တိုင်က လီဗာပူးမှာ ဆက်နေဖို့ပဲ ဆုံးဖြတ်ထားတယ်လို့ သိရပါတယ်။ အပြောင်းအရွှေ့ နောက်ဆုံးရက်မှာ ခံစစ်မှူးသစ်ရဖို့ လီဗာပူးဘက်က ပြင်ဆင်ထားပါတယ်။ ဘယ်သူဖြစ်မလဲ မသိရသေးပေမယ့် လေဗာကူဆင်မှ Piero Hincapié မဟုတ်ဖို့ကတော့ ရာနှုန်းပြည့်နီးပါး သေချာနေပါတယ်။ နက်ဖီးလစ်ဟာ စကော့တလန်ကလပ် ဆဲလ်တစ်အသင်းထံ တစ်ရာသီ အငှားဖြင့် ဒီကနေ့မှာပဲ ထွက်ခွာသွားမှာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/9483182023-678x381.jpg",
"imgurl2":"https://lfcthadin.com/wp-content/uploads/2023/08/9483182023-678x381.jpg",
"imgurl3":"no",
"video":"no"
 },

         {"ndate":"Aug  30 , 2023",
"htext":"ဘရတ်ဒလေ ဒဏ်ရာ သတင်းဆိုး ပေါ်ထွက်လာ၊ ကွင်းလယ်ထက် ခံစစ်က ပိုအားပျော့လာတဲ့ လီဗာပူး",
"btext1":" လီဗာပူး ညာခြမ်း ကစားသမား ကော်နာ ဘရတ်ဒလေရဲ့ ဒဏ်ရာဟာ မူလ မျှော်မှန်းထားသလို အသေးစား ဒဏ်ရာ မဟုတ်တာကြောင့် နိုဝင်ဘာလ မတိုင်ခင်ထိ ဘောလုံး ပြန်ကစားနိုင်တော့မှာ မဟုတ်ပါဘူး။ လီဗာပူးရဲ့ ရာသီကြို ခြေစမ်းပွဲ အချို့မှာ ပါဝင်နိုင်ခဲ့တဲ့ ဘရတ်ဒလေဟာ လက်စတာ၊ ဘိုင်ယန်မြူးနစ်တို့နဲ့ ယှဉ်ပြိုင်ကစားတဲ့ အာရှ ခြေစမ်းပွဲ လူစာရင်းမှာ ဒဏ်ရာကြောင့် ချန်လှပ်ခံခဲ့ရသူပါ။ ကလပ်က သူ့ရဲ့ ဒဏ်ရာဟာ အသေးစားပဲဖြစ်တယ်လို့ ဖော်ပြခဲ့ပေမယ့် မျှော်လင့်ထားတာထက် ပြင်းထန်နေခဲ့ပါတယ်။ အသင်းနဲ့ လေ့ကျင့်ရေး မဆင်းနိုင်တာ ၁ လကျော် ရှိနေပြီဖြစ်တဲ့ ဘရတ်ဒလေဟာ နောက်ထပ် ၃ လ လောက် ဆက်လက် အနားယူနေရမှာပါ။ လူငယ်တွေမှာ ဖြစ်လေ့ရှိတဲ့ ဒဏ်ရာလို့ သိရပြီး ဘရတ်ဒလေက ပြန်လည် ထူထောင်ရေး ကိစ္စတွေကို စတင်နေပြီ ဖြစ်ပါတယ်။ လီဗာပူးခံစစ်မှူး ဗန်ဒိုက်က နယူးကာဆယ်ပွဲ နောက်ဆက်တွဲအဖြစ် ၂ ပွဲပယ်ခံရဖို့ နီးစပ်နေပါတယ်။ သူဟာ နိုင်ငံတကာ သီတင်းပတ် မတိုင်ခင် နောက်ဆုံးပွဲဖြစ်မယ့် အက်စတွန်ဗီလာပွဲနဲ့ ဝုဗ်ပွဲကို ပါဝင်နိုင်မှာ မဟုတ်ပါဘူး။ အီဘူးကတော့ အက်စတွန်ဗီလာပွဲကို ဆက်လွဲဦးမှာ ဖြစ်ပါတယ်။",
"btext2":"မာတစ်ဟာ ပွဲတွေကို မိနစ် ၉၀ ပါဝင်နိုင်ဖို့တောင် ကြံ့ခိုင်မှု ရုန်းကန်နေရပြီး ဂိုးမက်စ် တစ်ဦးတည်း ကြံ့ခိုင်မှု ကောင်းမွန်တဲ့ ခံစစ်သမားအဖြစ် ကျန်ရှိနေပါတယ်။ တွဲဘက်အဖြစ် ကွမ်ဆက်ကို ရွေးချယ်နိုင်ပြီး ချန်ပီယံရှစ်ထံ အငှားချဖို့ စီစဉ်ထားတဲ့ နက်ဖီးလစ်တော့ လူစာရင်းထဲ ရှိနေပါသေးတယ်။ နည်းပြကလော့ပ်အတွက် ကွင်းလယ်လူသစ် ရဖို့ထက် ခံစစ်မှူးရဖို့က ပိုအရေးကြီးနေတယ်လို့ သုံးသပ်နေကြပေမယ့် အခုချိန်ထိတော့ ဘာသတင်းထူးမှ မကြားရသေးတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/19573082023-678x381.jpg",
"imgurl2":"https://lfcthadin.com/wp-content/uploads/2023/08/19573082023-678x381.jpg",
"imgurl3":"no",
"video":"no"
 },
         {"ndate":"Aug  30 , 2023",
"htext":"NEWS: အီဘူးအတွက် ဆော်ဒီပရိုလိဂ်ရဲ့ ကမ်းလှမ်းမှုကို လီဗာပူးဘက်က ပယ်ချ",
"btext1":"ဒီနွေမှာ ဥရောပကလပ်တွေအပေါ် ဆော်ဒီပရိုလိဂ်ရဲ့ ချဉ်းကပ်မှုဟာ ခြမ်းခြောက်မှု တစ်ရပ်ဖြစ်လာနေခဲ့သလို လီဗာပူးအသင်းကလည်း ဒီစျေးကွက်မှာ အတော်လေး ရုန်းကန်နေရပါတယ်။ အသင်းနဲ့ လမ်းခွဲပြီးနောက် ဖာမင်နိုဟာ ဆော်ဒီလိဂ်ထံ ပြောင်းဖို့ ရွေးချယ်သွားသလို မမျှော်လင့်ထားတဲ့ အပြောင်းအရွှေ့ အဖြစ် ဖာဘင်ညိုနဲ့ ဟန်ဒါဆန်တို့ဟာလည်း ဆော်ဒီကို ဇူလိုင်လအတွင်း ဒီယက်စ်အတွက် ချိတ်ဆက်မှုကို လီဗာပူးဘက်က ပယ်ချလိုက်သလို သီယာဂိုကလည်း ဒီနွေမှာ အသင်းပြောင်းဖို့ ငြင်းဆန်ခဲ့ပါတယ်။ ဂိုးမက်စ်၊ ဆာလာတို့ဟာ ဆော်ဒီလိဂ်ရဲ့ စောင့်ကြည့်မှုတွေထဲ ပါဝင်နေဆဲဖြစ်ပါတယ်။ RMC Sport ရဲ့ သတင်းပေးမှုအရ လီဗာပူးအသင်းဟာ အီဘူးအတွက် ဆော်ဒီကလပ်ရဲ့ ချိတ်ဆက်မှုကို ငြင်းဆန်ခဲ့တယ်လို့ သိရတယ်။ အီဘူးကို ခေါ်ယူလိုတဲ့ ကလပ်ဟာလည်း Al Ittihad ပဲဖြစ်တယ်လို့ နားလည်ရပါတယ်။ ",
"btext2":"ခံစစ်မှူး တိုဒီဘိုက ဆော်ဒီလိဂ်ရဲ့ ကြီးမားတဲ့ ကမ်းလှမ်းမှုကို ပယ်ချခဲ့ကာ ၎င်းတို့က အီဘူးကိုလည်း ပစ်မှတ်တစ်ခုအဖြစ် မြင်ထားတာပါ။ အီဘူးကတော့ လီဗာပူးမှာ အဆင်ပြေနေပြီး သူ့ရဲ့ ဆုဖလား ရည်မှန်းချက်တွေကို မာဆေးဆိုဒ်ကလပ်နဲ့ အောင်မြင်မယ် ယုံကြည်ထားတာ ဖြစ်ပါတယ်။ လက်ရှိ နယူးကာဆယ်ကို ပိုင်ဆိုင်ထားတဲ့ ဆော်ဒီရင်းနှီးမြုပ်နှံမှုအဖွဲ့က ကျောထောက်နောက်ခံ ပေးမှုနဲ့အတူ ဆော်ဒီပရိုလိဂ်ဟာ ဘောလုံးစျေးကွက်ကို ချဲ့ထွင်နေတာ ဖြစ်ပါတယ်။ လီဗာပူးအသင်းကတော့ ဆော်ဒီပြဿနာဟာ ရေတိုမဟုတ်ဘဲ နောက်ထပ် စျေးကွက်တွေထိပါ ရင်ဆိုင်ရမယ့် ရေရှည် ကိစ္စရပ်ဆိုတာ နားလည်ထားတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/ebou-lfc-saudi-678x381.jpg",
"imgurl2":"https://lfcthadin.com/wp-content/uploads/2023/08/ebou-lfc-saudi-678x381.jpg",
"imgurl3":"no",
"video":"no"
 },
       {"ndate":"Aug  30 , 2023",
"htext":"မိနစ် ၂၀ ပဲ ကစားရသေးပေမယ့် ကွမ်းဆက်ရဲ့ နာမည် ရေပန်းစားလာရတာ ဘာကြောင့်လဲ",
"btext1":" လီဗာပူးလူစာရင်းမှာ ဂျုဝယ် ကွမ်းဆက် ပါဝင်လာခြင်းကို သဘောကျတဲ့သူတွေကော သဘောမကျတဲ့သူတွေပါ ရှိကြပါတယ်။ တချို့ကတော့ လူမခေါ်ချင်လို့ အကယ်ဒမီက တစ်ယောက်ကို စီနီယာလူစာရင်းထဲ ခေါ်ထားတာလို့ မြင်သလို တချို့ကျတော့ ဒီကောင်လေးက အလားအလာရှိသူလို့ မြင်ပါတယ်။ ကွမ်းဆက်ရဲ့ ကစားသမားဘဝ မှတ်တမ်းကလည်း နည်းနည်း သံသယဝင်စရာ ရှိပါတယ်။ သူဟာ မနှစ်က လိဂ်ဝမ်းကလပ် ဘရစ်စတို ရိုဗာ အသင်းထံ ရာသီဝက် အငှားထွက်ခဲ့ပြီး ၁၆ ပွဲ ကစားခဲ့ပါတယ်။ ဒါဟာ ကွမ်းဆက် ကစားဖူးသမျှ စီနီယာပွဲ အားလုံး ဖြစ်ပါတယ်။ အသက် ၂၀ အရွယ် အတွေ့အကြုံ နည်းတဲ့ သူ့အပေါ် အရမ်းကြီး မမျှော်လင့်ကြတာ သဘာဝကျပေမယ့် အကယ်ဒမီနဲ့ အင်္ဂလန် သက်တမ်းအလိုက် အသင်းတွေမှာ ကွမ်းဆက်က နာမည်ရှိသူတစ်ဦး ဖြစ်ပါတယ်။ ခါဘီမှာတော့ လီဗာပူးအကယ်ဒမီက မွေးထုတ်တဲ့ အကောင်းဆုံး ခံစစ်မှူးဆိုတဲ့ ဂုဏ်ပုဒ်ကို ရခဲ့ပါတယ်။",
"btext2":" ကွမ်းဆက်ဟာ မနှစ်ကနွေမှာ အင်္ဂလန် ယူ-၁၉ အသင်းနဲ့ လူငယ် ယူရိုဖလား အောင်မြင်ခဲ့ပါတယ်။ သူဟာ ယူ-၁၉ အသင်းရဲ့ ခံစစ်နှလုံးသားအဖြစ် ပါဝင်ခဲ့သူပါ။ ဒီနွေမှာတော့ ယူ-၂၀ ကမ္ဘာ့ဖလားပြိုင်ပွဲဝင် အင်္ဂလန် ယူ-၂၀ အသင်းရဲ့ အရေးပါသူ တစ်ဦးအဖြစ် ပါဝင်ခဲ့ပြီး ပြိုင်ပွဲတစ်လျှောက် လူပြောအများဆုံး ကစားသမားတွေထဲက တစ်ဦးဖြစ်ခဲ့ပါတယ်။ အကယ်လို့ သက်တမ်းအလိုက် အင်္ဂလန်နည်းပြတွေထံ ကွမ်းဆက်အကြောင်း မေးခဲ့ရင် နိမ့်ချတတ်သူ၊ သင်ယူလိုစိတ်ရှိသူ၊ အလားအလာရှိသူ စတဲ့ တော်တော်လေးကောင်းတဲ့ မှတ်ချက်တွေပဲ မြင်ရပါလိမ့်မယ်။ အင်္ဂလန်နည်းပြတွေက ကွမ်းဆက်ကို လက်ရွေးစင် အသင်းကြီးထံ ရောက်ဖို့ထိ မှန်းဆထားကြပါတယ်။ အင်္ဂလန်လက်ရွေးစင် နည်းပြတွေက အများကြီး အလားအလာရှိသူလို့ အားကိုးခံရတဲ့ ကွမ်းဆက်ဟာ နွေရာသီကြိုမှာ အသင်းနဲ့ ပူးပေါင်းဖို့ ကလော့ပ်ရဲ့ ခေါ်ယူခြင်း ခံခဲ့ရပါတယ်။ သူဟာ ဂျာမနီနဲ့ စင်္ကာပူ ခရီးစဉ်မှာ ဆက်တိုက် ပါဝင်သွားခဲ့သလို ခြေစမ်းပွဲတွေမှာပါ ပါဝင်ကစားခဲ့ပါတယ်။ နယူးကာဆယ်ပွဲမှာ ကိုနတေး ဒဏ်ရာကြောင့် မပါနိုင်သလို ဗန်ဒိုက်လည်း အနီကဒ်နဲ့ ထွက်ခဲ့ရပါတယ်။ မာတစ် ပွဲချိန်ပြည့် မကစားနိုင်တာမို့ အချိန်ပို အပါအဝင် နောက်ဆုံး မိနစ် ၂၀ စာကို ကွမ်းဆက် ဝင်ကစားရဖို့ ဖြစ်လာခဲ့ပါတယ်။ ကွမ်းဆက်ဟာ ညာခြမ်း ခံစစ်မှူးနေရာ တာဝန်ယူခဲ့တာဖြစ်ပြီး ဘောလုံးထိချက် ၈ ကြိမ်၊ ဘောလုံးပေးချက် ၅ ကြိမ်ပဲ ရှိခဲ့ပါတယ်။ သို့ပေမယ့် သူ့ရဲ့ စိတ်တည်ငြိမ်မှု၊ ဘောလုံး ဉာဏ်ရည်ရှိမှု၊ ခံစစ်မှူး တစ်ယောက်ရဲ့ မာမာကျောကျော ပြေးလွှားအားထုတ်နိုင်မှုတွေဟာ အသင်းနိုင်ပွဲအတွက် အကူအညီ ဖြစ်ခဲ့ပါတယ်။ ကွမ်းဆက် ပါဝင်လာပြီး နယူးကာဆယ်ကို တောင့်ခံခဲ့တဲ့ အဆိုပါ မိနစ် ၂၀ မှာ ညာခြမ်းတောက်လျှောက် မွေနှောက် ခုခံခဲ့သူက ထရန့်ဖြစ်ပါတယ်။ ဒါပေမယ့်လို့ ကွမ်းဆက်ဟာ လူသစ်တစ်ယောက် အနေနဲ့ ထိတ်ပြာနေခြင်း မရှိဘဲ ခံစစ် နေရာလွတ်တွေကို ပိတ်ထားတာ၊ လိုင်းတွေကို ကျော်ဖြတ်ပြီး မပေးနိုင်အောင် နေရာယူထားရာမှာ ပါးနပ်ခဲ့ပါတယ်။",
"btext3": "    အထူးသဖြင့် ထရန့် တစ်ယောက် နံပါတ် ၆ နေရာကနေ ညာခြမ်း ဗဟိုခံစစ်နေရာ ဝင်ပါချိန်၊ ဗဟိုခံစစ်နေရာကနေ ညာခြမ်းကို ထွက်ချိန်တွေမှာ ကွမ်းဆက်ဟာ ၃ ယောက်တန်း ကစားဖို့ကော ၄ ယောက်တန်း ကစားဖို့ပါ အလိုက်သင့် နေရာလိုက်ချိန်းပေးနိုင်ခဲ့ပါတယ်။ ကွမ်းဆက်ဟာ နည်းစနစ်ပိုင်း အများကြီး တိုးတက်နိုင်သေးတဲ့ အသက်အရွယ် ဖြစ်ကာ နည်းပြအဖွဲ့ကတော့ အသက် ၂၀ အရွယ် ခံစစ်မှူးကို အငှားမချတော့ဘဲ ဒီရာသီရှည်အတွက် သူ့ကို ထည့်တွက်သွားတော့မှာပါ။ နယူးကာဆယ် ပွဲအပြီးမှာဆိုရင် ကွမ်းဆက်အကြောင်း ဖော်ပြချက်တွေ အတော်လေး များလာတာကို မြင်ရပါလိမ့်မယ်။ များစွာသော လီဗာပူးပရိသတ်တွေကတော့ ကွမ်းဆက် စီနီယာအဆင့်မှာ တိုးတက်လာတာကို မြင်ရဖို့ထက် ခံစစ်မှူးသစ်ရတာကိုပဲ မြင်လိုကြဆဲပါ။ ညာအစွန်လူ လိုအပ်ချက်အရ စီနီယာအသင်းထံ ခေါ်ယူခဲ့ရချိန် ထရန့်ဟာ ရလာတဲ့ အခွင့်အရေးကို အသုံးချပြီး ပရိသတ်ချစ် ကစားသမား ဖြစ်လာခဲ့ပါတယ်။ ကွမ်းဆက်ကလည်း ထရန့်ရဲ့ ခြေရာနင်းပြီး ဗဟိုခံစစ်မှူး လိုအပ်ချက်ရှိနေတဲ့ အခွင့်အရေးကို ယူနိုင်ဖို့ မျှော်လင့်ရတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/10593082023-678x381.jpg",
"imgurl2":"https://lfcthadin.com/wp-content/uploads/2023/08/10593082023-678x381.jpg",
"imgurl3":"no",
"video":"no"
 },
        {"ndate":"Aug  30 , 2023",
"htext":"စွဲချက်တင်ခံရတဲ့ ဗန်ဒိုက်၊ ဒိုကူရေ၊ အန်ဒီဒီ၊ သီရက်နဲ့ အပြောင်းအရွှေ့ ကိစ္စ အချို့ ပါတဲ့ နံနက်ခင်း လီဗာပူး သတင်းများ",
"btext1":" ပရီးမီးယားလိဂ် တစ်နှစ်တာ အကောင်းဆုံး အသင်းစာရင်းမှာ လီဗာပူး ကစားသမား တစ်ဦးမှ မပါခဲ့ပါဘူး။ ဂိုးသမား နေရာမှာလည်း အယ်လီဆန်ကို ကျော်ပြီး အာဆင်နယ် ဂိုးသမား ရမ်စ်ဒယ် ရွေးချယ်ခံရပါတယ်။ ယာဂင်ကလော့ပ် လက်ထက် အပြောင်းအရွှေ့ နွေစျေးကွက် နောက်ဆုံးရက်မှာ လီဗာပူးအသင်းဟာ ကစားသမား ၂ ဦးပဲ ခေါ်ယူဖူးပါတယ်။ ၂၀၁၇ မှာ ချိန်ဘာလိန်ဖြစ်ပြီး ၂၀၂၂ မှာ အာသာဖြစ်ပါတယ်။ ဗန်ဒိုက်ဟာ နယူးကာဆယ်ပွဲအတွင်း အနီကဒ် ပြသခံရစဉ် ဒိုင်လူကြီးကို မလျော်ကန်တဲ့ အပြုအမှု ပြုလုပ်တယ်ဆိုပြီး အက်ဖ်အေက စွဲချက်တင်ခြင်းကို ရင်ဆိုင်ခဲ့ရပါပြီ။ သောကြာနေ့ထိ အယူခံဝင်ခွင့်ရှိပြီး ထပ်တိုး ၁ ပွဲ ပြစ်ဒဏ် ရင်ဆိုင်ရနိုင်ပါတယ်။ လီဗာပူးအသင်းဟာ ပရီးမီးယားလိဂ်မှာ အသားကျပြီးဖြစ်တဲ့ လက်စတာ ကွင်းလယ်လူ အန်ဒီဒီကို စျေးကွက် နောက်ဆုံးရက်မှာ ကမ်းလှမ်းဖို့ လျာထား ကစားသမားများ စာရင်းထဲ ထည့်သွင်းခဲ့ပါတယ်။ ပဲလေစ့် ကွင်းလယ်လူ ဒိုကူရေကို လီဗာပူးဘက်က စိတ်ဝင်စားဆဲဖြစ်ပေမယ့် မြင့်မားတဲ့ ပြောင်းရွှေ့ကြေး တောင်းဆိုခံရခြင်းကြောင့် အပြောင်းအရွှေ့ ဖြစ်လာတာမျိုး မြင်ရဖို့ ခက်ခဲလွန်းပါတယ်။",
"btext2":"ဂရာဗင်ဘက်ချ်ကို ခေါ်ယူရေး တွန်းအားပေးဖို့ ပြင်ဆင်လာတာက လီဗာပူး တစ်သင်းတည်း မဟုတ်ပါဘူး။ ဘိုင်ယန်မြူးနစ် ကွင်းလယ်လူဟာ လီဗာပူးကိုပဲ ရွေးချယ်မယ်လို့ ပြောလို့မရဘဲ မန်ချက်စတာ ယူနိုက်တက်လည်း ချိတ်ဆက်နေပါတယ်။ ဝက်စ်ဟမ်းအသင်းဟာ ဂိုးမက်စ်ကို ခေါ်ယူရေးအတွက် ဆွေးနွေးမှု ပြုလုပ်လိုနေပြီး စျေးကွက် နောက်ဆုံး အချိန်မှာ တရားဝင် ကမ်းလှမ်းမှု ဖြစ်လာနိုင်ဆဲပါ။ နက်ဖီးလစ်ဟာ ဒီအပတ်ထဲမှာပဲ အငှား ဒါမှမဟုတ် အပြီးသတ်ဖြင့် ချန်ပီယံရှစ်ထံ ရောက်ရှိနိုင်ပါတယ်။ မက်ဒယ်ဘရော့အသင်းက သူတို့ အတော်လေး စိတ်ဝင်စားနေသလို စတုဂတ်ကလည်း ပြန်ခေါ်ချင်နေပါတယ်။ လီဗာပူးနဲ့ ပြင်သစ်ကလပ် Rennes အသင်း ခံစစ်သမား အာသာသီရက်ကြား သတင်းဖော်ပြမှုတွေ ရှိပေမယ့် ဘယ်ဂျီယံသားအတွက် တရားဝင် ချိတ်ဆက်မယ့် အလားအလာတွေ အခုထိ မမြင်ရသေးပါဘူး။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/9443082023-678x381.jpg",
"imgurl2":"https://lfcthadin.com/wp-content/uploads/2023/08/9443082023-678x381.jpg",
"imgurl3":"no",
"video":"no"
 },
         {"ndate":"Aug  29 , 2023",
"htext":"ပရီးမီးယားလိဂ် နည်းပြဟောင်း ဘီရယ်ဆာထံက အကြံပေးမှုကြောင့် နယူးကာဆယ်ပွဲမှာ အလုပ်ဖြစ်ခဲ့တဲ့ ဒါဝင်",
"btext1":"ဇူလိုင်လတုန်းက လီဗာပူး သတင်းထောက် Neil Jones ဟာ သူ့ရဲ့ This Is Anfield အတွက် ရေးသားတဲ့ ဆောင်းပါးမှာ ဒါဝင်နဲ့ တွေ့ဆုံစဉ် စကားပြောဆိုမှုတွေကို ထည့်သွင်းရေးသားခဲ့ပါတယ်။ အဲထဲမှာတော့ လီဗာပူး တိုက်စစ်သမား ဒါဝင်ဟာ ဒီရာသီကြိုမှာ လက်ရွေးစင်နည်းပြ ဘီရယ်ဆာထံက တစ်ဦးချင်း အကြံပေးမှုတွေကို Zoom ကနေ နားထောင်ခဲ့ရကြောင်း ပြောပြမှု ပါဝင်ခဲ့ပါတယ်။ ဘီရယ်ဆာက ဒါဝင်ရဲ့ ကစားဟန် အချို့ကို ပြင်ဆင်ပေးဖို့ ကြိုးစားခဲ့တာ ဖြစ်ပါတယ်။ “ ဘီရယ်ဆာက ပိုကောင်းလာမယ်လို့ သူထင်တဲ့ ကိစ္စတွေနဲ့ ကျနော်ကို ပြင်ဆင်ပေးပါတယ်။ ဥပမာပေးရရင် ပြိုင်ဘက် ခံစစ်ကြောင်း တစ်ခုလုံးရဲ့ ရှေ့မှာ နေရာယူနေဖို့နဲ့ ပြေးထွက်မယ်ဆိုရင် ဒုတိယခံစစ်သမားရဲ့ ရှေ့ကနေ မပြေးဘဲ သူ့ရဲ့ နောက်ကျောဘက်ကနေ ပြေးဖို့ပါ။ ဒီတော့ ခံစစ်သမားက ကိုယ်ကို လူကပ်ထားဖို့ ခက်ခဲသွားပါပြီ ” လို့ ဒါဝင်က ပြောပြပါတယ်။ ဒီလို ပြေးထွက်မှုနဲ့ ဒါဝင်ဟာ နယူးကာဆယ်ပွဲမှာ ဘော့မန်းကို နောက်ကျောကနေ ကျော်ဖြတ်ပေးပြီး သွင်းဂိုး ၂ ဂိုး ရခဲ့ပါတယ်။ ဥရုဂွေးလက်ရွေးစင် နည်းပြရဲ့ တစ်ဦးချင်း အကြံပေးမှုတွေဟာ ဒါဝင် ပိုတိုးတက်လာစေဖို့ ဖြစ်လာနေပါတယ်။ ",
"btext2":" ဒါဝင်ဟာ အက်ဆာလေ့ကျင့်ရေးမှာ ပြင်းပြင်းထန်ထန် လေ့ကျင့်နေပြီး နည်းပြအဖွဲ့က သူ့ရဲ့ ကြိုးစားမှုကို အသိအမှတ် ပြုပါတယ်။ ရာသီအစမှာ အသင်း ခြေစွမ်းတည်ငြိမ်ဖို့နဲ့ ရလဒ်တွေ ယူနိုင်ရေး တိုက်စစ်ပိုင်း ရွေးချယ်ရာမှာတော့ နည်းစနစ်ပိုင်းမှာ ပိုမို အံဝင်ထားသူတွေကို ဦးစားပေးနေရဆဲပါ။ “ အသင်းမှာ ဆာလာ၊ ဒီယက်စ်၊ ကုတ်ဒီနဲ့ ဂျိုတာတို့ ရှိပါတယ်။ အားလုံးက ထိပ်တန်းအဆင့် ကစားသမားသမားတွေပါ။ ကျနော်က ကစားသမားတွေကြား ပြိုင်ဆိုင်မှု ကြီးမားတဲ့ အသင်းကြီးတစ်သင်းထံ ရောက်နေတာပါ။ ဒါကြောင့်ပဲ ကျနော်တို့ကို လီဗာပူးလို့ ခေါ်တာပါ။ အသင်းဖော်တိုင်းက အရည်အချင်း အပြည့်နဲ့ပါ ” လို့ ဒါဝင်က ပြောခဲ့တာ ဖြစ်ပါတယ်။ သွင်းဂိုးနနဲ့အတူ ယုံကြည်ချက်တွေ ရနေခဲ့ပြီဖြစ်တဲ့ ဒါဝင်ဟာ ဒီအပတ် အက်စတွန်ဗီလာပွဲမှာ ပွဲထွက်ခွင့်ရမလား စောင့်ကြည့်ရမှာပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/derwin-coach-678x381.jpg",
"imgurl2":"https://lfcthadin.com/wp-content/uploads/2023/08/derwin-coach-678x381.jpg",
"imgurl3":"no",
"video":"no"
 },

         {"ndate":"Aug  29 , 2023",
"htext":"လီဗာပူး ကစားကွက်ရဲ့ အသက်ဟာ ကောင်တာ-ဖိအားပေးပါပဲ၊ အဲ့လို ကစားဖို့ တောင်းဆိုနေတာ မဟုတ်ဘူး အဲ့လို ကစားရမှာကိုက ဥပဒေသ ဖြစ်နေတာ",
"btext1":"လီဗာပူးအသင်း လက်ထောက်နည်းပြ ပပ်လင်ဒါးက အက်ဆာလေ့ကျင့်ရေးမှာ ကလပ် ပုံမှန် လုပ်နေကျ နည်းစနစ်အချို့ကို Training Ground Guru နဲ့ တွေ့ဆုံမှုမှာ ထုတ်ပြောလာပါတယ်။ သီးသန့်ဆန်တဲ့ အချို့သော နည်းစနစ်ကလွဲလို့ ထိပ်သီးအသင်းတွေဟာ ဥရောပ ဘောလုံးအဆင့်အတန်း တိုးတက်ရေးအတွက် သူတို့ရဲ့ နည်းစနစ်တွေကို ပြန်လည် မျှဝေမှု ပြုလုပ်ပေးတာဟာ အစဉ်အလာ တစ်ခုဖြစ်ပါတယ်။ အဲ့လို ပရိုဂရမ်မျိုးကနေ လင်ဒါးက အခုလို ပြောပြလာပါတယ်။ ပပ်လင်ဒါးက ” ကျနော်တို့ရဲ့ အဓိက အခြေခံတွေထဲ တစ်ခုကတော့ ကောင်တာ ဖိအားပေးပဲ ဖြစ်ပါတယ်။ ယာဂင်က အဲ့လို ကစားဖို့ တောင်းဆိုနေတာ မဟုတ်ဘဲ အဲ့လို ကစားရမှာကိုက ဥပဒေသ ဖြစ်ကြောင်း ပြောထားပါတယ်။ ကောင်တာ ဖိအားပေးဟာ ဘောလုံးဆုံးရှုံးချိန်မှာ လုပ်ကိုလုပ်ရမယ့် ကိစ္စပါပဲ။ ဘောလုံးကို လိုက်ပြီး ပြန်လုနေရချင်လား ဒါမှမဟုတ် အခွင့်အရေး ဖန်တီးပြီး ဂိုးတွေ သွင်းချင်လား ဆိုတဲ့ အခြေအနေမျိုး ဖြစ်ပါတယ်။ ",
"btext2":" ကျနော်တို့ တိုက်စစ်ကို တိုက်ခိုက်လိုစိတ် အပြည့်နဲ့ ကစားပါတယ်။ ကောင်တာ-ဖိအားပေးတာကို ထပ်ပြီး တိုက်ခိုက်ဖို့ အခိုက်အတန့်အဖြစ် ကျနော်တို့ သုံးပါတယ်။ ဘာလို့လဲဆိုတော့ အကြိမ် အတော်များများမှာ ဒီလို အခိုက်အတန့်ကပဲ ပြိုင်ဘက်တွေ စုဖွဲ့မှု မကောင်းဆုံး အချိန် ဖြစ်လို့ပါပဲ။ ပြိုင်ဘက်ရဲ့ ကွင်းဘက်ခြမ်းမှာ ကျနော်တို့ ဘောလုံးကစားချင်တယ်၊ ဖြစ်နိုင်သလောက် အချိန်အကြာကြီး ပြိုင်ဘက်ရဲ့ ကွင်းဘက်ခြမ်းမှာပဲ ရှိနေချင်တယ်။ ဒါမှပဲ ကျနော်တို့ တိုက်စစ်သမား ၃ ယောက်ထံကနေ အခွင့်အရေးတွေ မျှော်လင့်လို့ ရမှာပါ။ ဖိအားပေးတာနဲ့ ကောင်တာ ဖိအားပေးတာဟာ ခြားနားမှုတွေကို လုပ်ပေးနိုင်တယ်လို့ ကျနော်တို့ အမြဲပြောပါတယ်။ ချန်ပီယံလိဂ် နိုင်တာပဲဖြစ်ဖြစ်၊ ရှုံးတာပဲဖြစ်ဖြစ်။ ပရီးမီးယားလိဂ် အနိုင်ရတာဖြစ်ဖြစ်၊ ဒုတိယရတာပဲဖြစ်ဖြစ် ဒီလို ကစားဖို့က အဓိကပါပဲ ” လို့ ရှင်းပြခဲ့တယ်။ လီဗာပူးရဲ့ ဖိအားပေးမှု တိုးတက်လာရေး စနစ်တွေထဲက တစ်ခုကတော့ ကွင်းထဲမှာ အသင်း ၃ သင်းကို တစ်ပြိုင်တည်း ထည့်ပြီး ဘောလုံးကိုင်နိုင်မှုနဲ့ ဖိအားပေးမှုကို လေ့ကျင့်စေတာမျိုးပါ။ ထရန့်က သူ့စိတ်ကြိုက် အသင်းဖော် ၇ ဦး၊ ဗန်ဒိုက်က ၇ ဦး၊ ဆာလာက ၇ ဦးတို့ဖြင့် အကျိတ်အနယ် လေ့ကျင့်ကြတာမျိုးက ပင်မ လေ့ကျင့်ရေး အစီအစဉ်တွေထဲက တစ်ခုဖြစ်ပါတယ်။ ” ကျနော်တို့ ကောင်တာ-ဖိအားပေးတာအတွက် အသင်း ၃ သင်းခွဲကစားတယ် ။ ဒါက သူတို့ကို ဘောလုံး ထိန်းထားနိုင်ဖို့ အကူအညီ ဖြစ်စေတယ်။ သူတို့ ဘောလုံးကို ထိန်းထားပြီး ပိုကောင်းကောင်း ထိုးဖောက်နိုင်လေ ခုခံရမှု နည်းလေပါပဲ။ ” လို့ လင်ဒါးက ရှင်းပြခဲ့ပါတယ်။",
"btext3": "   လီဗာပူးအသင်းဟာ ဒီနှစ်တွေထဲ နည်းစနစ် အပြောင်းအလဲတွေကို ပြုလုပ်လာသလို တည်ကန်ဘော အခြေအနေအတွက် သီးသန့် လေ့ကျင့်ရေးကွင်း၊ ဘောလုံး ထိန်းသိမ်းမှုအပိုင်းအတွက် သီးသန့် လေ့ကျင့်ရေးဇုန်တွေကိုပါ တွဲဘက် လေ့ကျင့်မှုကို စတင်နေပြီ ဖြစ်ပါတယ်။ လီဗာပူးရဲ့ အက်ဆာ လေ့ကျင့်ရေးမှာ လေ့ကျင့်ရေးကွင်း A, B ဟာ အန်ဖီးကွင်းပုံစံတူ မြက်ခင်းပြင်ဖြစ်ပါတယ်။ ကွင်း C ကတော့ အဆိုပါ နှစ်ကွင်းထက် ပိုကြီးပြီး တည်ကန်ဘော လေ့ကျင့်စရာ four boxes ပါတဲ့ ကွင်း D လည်း ရှိပါတယ်။ ကွင်း D ရဲ့ ထိပ်တွေမှာ ဘက်စ်ကတ်ဘော ပိုက်တွေ တပ်ထားပါတယ်။ အက်ဆာမှာ ရှိတဲ့ ထူးထူးခြားခြား နေရာကတော့ Melwood Arena လို့ ခေါ်ပါတယ်။ အခုထိတော့ မမြင်ဖူးသေးပေမယ့် အစဉ်အလာ လေ့ကျင့်ရေး နေရာတော့ မဟုတ်ဘဲ ပပ်လင်ဒါးရဲ့ အကြံပေးမှုကနေ ကလော့ပ်က ခွင့်ပြုမိန်ဖြင့် တည်ဆောက်ထားတဲ့ လေ့ကျင့်ရေး နေရာသစ်ပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/klopp-pep-lfc--678x381.jpg",
"imgurl2":"https://lfcthadin.com/wp-content/uploads/2023/08/klopp-pep-lfc--678x381.jpg",
"imgurl3":"no",
"video":"no"
 },

         {"ndate":"Aug  29 , 2023",
"htext":"ဗန်ဒိုက်ရဲ့ ပြစ်ဒဏ်ကို ထပ်တိုးဖို့ ဒိုင်လူကြီး အစီရင်ခံစာ စောင့်ဆိုင်းနေတဲ့ အက်ဖ်အေ",
"btext1":"လီဗာပူးအသင်းခေါင်းဆောင် ဗန်ဒိုက်ဟာ နယူးကာဆယ်ကို ၂-၁ နဲ့ အနိုင်ရတဲ့ပွဲမှာ ကွင်းထဲက ထုတ်ပယ်ခံရစဉ် ပြန်တုန့်ပြန်လိုခဲ့တဲ့ အပြုအမှုကြောင့် ထပ်တိုး ပွဲပယ်ပြစ်ဒဏ်ကို ရင်ဆိုင်ခံရနိုင်ပါတယ်။ ဗန်ဒိုက်ဟာ သူ့ရဲ့ လီဗာပူး ကစားသမားဘဝ ပထမဆုံးသော အနီကဒ်ကို အဆိုပါပွဲမှာ ရရှိခဲ့တာပါ။ အိုင်ဆက်ရဲ့ ခြေထောက်ထဲက ဘောလုံးကို ရှင်းထုတ်ရာမှာ တိုက်စစ်သမားရဲ့ ခြေကို ခတ်ခဲ့မိတယ်ဆိုကာ ဂိုးသွင်းနိုင်တဲ့ အခွင့်အရေးကို ဟန့်တားတဲ့ စည်းမျဉ်းဖြင့် တိုက်ရိုက် အနီကဒ် ထိခဲ့ခြင်း ဖြစ်ပါတယ်။ အနှေးပြကွက်တွေအရ ဗန်ဒိုက်ဟာ ဘောလုံးကို ပိုင်ပိုင်နိုင်နိုင် ရှင်းထုတ်နိုင်ခဲ့ပေမယ့် အိုင်ဆက်ရဲ့ ညာခြေကို အနည်းငယ် ထိတွေ့မှု ရှိခဲ့တာ ဖြစ်ပါတယ်။ တမင်ရည်ရွယ်ခြင်း မပါတဲ့ ဒီထိတွေ့မှုမှာ ဗန်ဒိုက်က နောက်ဆုံး ခံစစ်သမားအဖြစ် သတ်မှတ်ခံခဲ့ရပါတယ်။ ဗန်ဒိုက်ကတော့ ကွင်းလယ်ဒိုင်ရဲ့ ဆုံးဖြတ်ချက်ကို လက်မခံနိုင်ဖြစ်ခဲ့ကာ လက်ညှိုးထိုးပြီး ပြန်အော်ခဲ့ပါတယ်။ ဒါ့အပြင် ကွင်းထဲကနေ ထွက်လာခဲ့ချိန်မှာ စတုတ္ထဒိုင်ကို “F****** joke.” လို့ ဒေါသပေါက်ကွဲစွာ အော်ဟစ်ခဲ့တာ ဖြစ်ပါတယ်။ ",
"btext2":"နယူးကာဆယ်ပွဲက တိုက်ရိုက်အနီအတွက် ဗန်ဒိုက်ဟာ တစ်ပွဲပယ် ပြစ်ဒဏ်ပဲ ကျခံရမှာ ဖြစ်ပေမယ့် ဒိုင်လူကြီးအပေါ် မချေမငံ ဆက်ဆံမှုအတွက် ထပ်တိုး ပြစ်ဒဏ် ပေးခံရဖွယ် ရှိနေတာပါ။ အက်ဖ်အေကတော့ ကွင်းလယ်ဒိုင်လူကြီးရဲ့ အစီရင်ခံစာကို စောင့်ဆိုင်းနေကာ ထပ်တိုး ၁ ပွဲပယ် ပြစ်ဒဏ် ပေးနိုင်ပါတယ်။ နည်းပြကလော့ပ်ကတော့ ဗန်ဒိုက်ရဲ့ အနီကဒ်ကိစ္စ ဘာလုပ်ရမယ်ဆိုတာ ကြည့်ကြပါဦးမယ် ပြောဆိုထားတာဖြစ်ပါတယ်။ အက်ဖ်အေဘက်ကပါ အရေးယူရင်တော့ ၂ ပွဲပယ်ခံရဖွယ်ရှိကာ နိုင်ငံတကာ သီတင်းပတ်အပြီး ပြန်ကစားရမယ့် ဝုဗ်နဲ့ အဝေးကွင်းပွဲပါ လွဲချော်ဖွယ် ရှိပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/vandijk-red-new-678x381.jpg",
"imgurl2":"https://lfcthadin.com/wp-content/uploads/2023/08/vandijk-red-new-678x381.jpg",
"imgurl3":"no",
"video":"no"
 },

         {"ndate":"Aug  29 , 2023",
"htext":"အပြောင်းအရွှေ့ နောက်ဆုံး သီတင်းပတ်၊ ဆာလာအတွက် ပထမအကြိမ် ကမ်းလှမ်းမှု စရဟန်ရှိခြင်း၊ မာတစ်၊ ဂိုးမက်စတို့ကို စိတ်ဝင်စားလာကြခြင်းနဲ့ လီဗာပူး နံနက်ခင်း သတင်းများ",
"btext1":"နည်းပြကလော့ပ်ဟာ လီဗာပူးအသင်း နည်းပြဖြစ်ပြီး သူ့ကို လေးစားတယ်လို့ ဒါဝင်က ဆိုပါတယ်။ သူ့အတွက်ကတော့ တိတ်တိတ်ဆိတ်ဆိတ် ကြိုးစားနေဖို့ဖြစ်ပြီး ပွဲကစားခွင့်ရချိန်မှာ ဘာလုပ်နိုင်တယ် သက်သေပြဖို့ပါလို့ ဖွင့်ဟလာပါတယ်။ ဗန်ဒိုက်ဟာ နယူးကာဆယ်ပွဲမှ အနီကဒ်အတွက် ၁ ပွဲပယ် ပြစ်ဒဏ်ကိုပဲ ကျခံရမှာ ဖြစ်ပေမယ့်လို့ ဒိုင်လူကြီးတွေကို ပြန်လည် တုန့်ပြန်မှုအတွက် ထပ်တိုး ပြစ်ဒဏ်မျိုး ပေးခံရနိုင်တယ်လို့ သတင်းထွက်နေပါတယ်။ စျေးကွက် မပိတ်ခင် လူသစ် တစ်ဦးပဲ ခေါ်တော့မယ်ဆိုရင် သီယာဂို၊ အန်ဒို၊ ဘာ့ဆီတစ်တို့ ရှိနေတဲ့ ကွင်းလယ်ခံစစ်အစား ပိုမို အားနည်းတဲ့ ဗဟိုခံစစ်မှူးသစ်ကိုပဲ အာရုံစိုက်သင့်ကြောင်း တိုက်တွန်းမှုတွေ ထွက်ပေါ်နေပါတယ်။ ဆော်ဒီကလပ် Al-Ittihad အသင်းဟာ သူတို့ အလိုရှိတဲ့ ကစားသမားများ စာရင်းမှ လီဗာပူးခံစစ်မှူး ဂိုးမက်စ်ကိုပါ ထည့်ထားပါတယ်။ လာမယ့် ရက်တွေအတွင်း ဂိုးမက်စ်အတွက် ကြိုးစားမှု ပြုလုပ်ခဲ့ရင်တောင် လီဗာပူးဘက်ကတော့ တားဆီးသွားမှာပါ။ ",
"btext2":" ပြင်သစ်ကလပ် Rennes အသင်းဟာ စျေးကွက် နောက်ဆုံးရက်တွေမှာ ခံစစ်မှူး အာသာသီရက်ကို လက်လွတ်ရရင် အစားထိုးဖို့ လီဗာပူး ခံစစ်မှူး မာတစ်ကို ချိန်ရွည်ထားပါတယ်။ လီဗာပူးအသင်းဟာ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို ရနိုင်ဖို့ အခြားသော အသင်းတွေနဲ့ အပြိုင် ကြိုးစားဆဲဖြစ်ကာ အငှားအတွက်ကော အပြီးသတ် အတွက်ပါ လမ်းပွင့်နေဆဲ ဖြစ်ပါတယ်။ ဒီနွေမှာ ဒါဝင် နူးညက်စ်ဟာ ရောင်းရန် မဟုတ်ကြောင်း ချဉ်းကပ်မှုတွေအား လီဗာပူးဘက်က အကြောင်းပြန်ထားပြီ ဖြစ်ပါတယ်။ Al-Ittihad ဘက်က ဆာလာအတွက် ပေါင် ၈၅ သန်း ဖြင့် စတင် ကမ်းလှမ်းပေမယ့် ပယ်ချခဲ့ကြောင်း ကိစ္စကို FSG ဘက်က တိုက်စစ်သမားကို အသိပေးခဲ့ပါတယ်။ လီဗာပူးအသင်း စျေးကွက်နောက်ဆုံးရက်အတွင်း ချိတ်ဆက်ဖွယ်ရှိတဲ့ ခံစစ်မှူးဟာ လေဗာကူဆင်မှ ပီရဲရိုး ဟင်ကာပီရေး ဖြစ်ပါတယ်။ အီကွေဒေါ ခံစစ်မှူးကို ဂျာမာန်ကလပ်ဘက်က ရောင်းထုတ်ပေးမယ် အာမခံချက်တော့ မရှိပါဘူး။",
"btext3": "   no   ",
"imgurl1":"https://lfcthadin.com/wp-content/uploads/2023/08/9302982023-678x381.jpg",
"imgurl2":"https://lfcthadin.com/wp-content/uploads/2023/08/9302982023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"လီဗာပူးအသင်း ခံစစ်မှူးသစ် မခေါ်ယူခဲ့ရင် ဒီရာသီ စီနီယာအသင်းမှာ နေရာရဖွယ် ရှိတဲ့ ကွမ်းဆက်",
"btext1":" လီဗာပူးအသင်းဟာ အပြောင်းအရွှေ့ စျေးကွက် မပိတ်ခင်မှာ ကွင်းလယ်လူ တစ်ဦး ခေါ်ယူဖို့ သတင်းကြီးနေဆဲဖြစ်ပေမယ့် ဗဟိုခံစစ်မှူးသစ် ခေါ်ယူတာမျိုး မြင်ရဖို့တော့ အခွင့်အရေး နည်းပါးပါတယ်။ အသင်းခံစစ်မှာ ဗန်ဒိုက်၊ အီဘူး၊ ဂိုးမက်စ်၊ မာတစ်၊ နက်ဖီးလစ်နဲ့ ကွမ်းဆက်တို့ ၆ ဦး ရှိနေတာပါ။ ဒီရာသီကုန်ရင် မာတစ်ဟာ လီဗာပူးနဲ့ စာချုပ်ကုန်မှာဖြစ်သလို ဗန်ဒိုက်ကလည်း ၃၃ နှစ်ကို ရောက်လာတော့မှာမို့ ခံစစ်မှူးနေရာဟာ ပေါ့ပေါ့ဆဆ မထားသင့်တဲ့ အဓိကနေရာ ဖြစ်ပါတယ်။ ခါဘီအကယ်ဒမီရဲ့ အကောင်းဆုံး ခံစစ်သမားအဖြစ် နာမည်ရနေတဲ့ ကွမ်းဆက်ဟာ စီနီယာကစားသမား အဖြစ် မနှစ်တုန်းက လိဂ်ဝမ်း ကလပ်မှာ ရာသီဝက် အငှားထွက်ခဲ့ကာ ၁၆ ပွဲ ကစားခဲ့ဖူးသူပါ။ ရာသီကြို ပြင်ဆင်မှုမှာ ပါဝင်ခဲ့သလို မနေ့ကတော့ သူဟာ လီဗာပူးအသင်းနဲ့ ပွဲထွက်ခွင့်ရခဲ့ပြီ ဖြစ်ပါတယ်။",
"btext2":"ကွမ်းဆက်က “ စိန့်ဂျိမ်းပက်ခ်ကွင်းမှာ တစ်ယောက်လျော့ ၁ ဂိုး ရှုံးနေတဲ့ အခြေအနေအတွင်း ပွဲထွက်ခွင့်ရမယ်လို့ လုံးဝ မမျှော်လင့်ထားပါဘူး။ ဒီတော့ ကစားခဲ့ရတဲ့ ပွဲမိနစ်တွေအကြောင်း နှုတ်က ထုတ်ပြောဖို့ သိပ်ခက်ခဲပါတယ် ” သူ့ရဲ့ ပွဲဦးထွက်အတွက် မှတ်ချက်ပေးခဲ့ပါတယ်။ အီဘူး မကြာခဏ ဒဏ်ရာပြဿနာရှိပြီး ကာလရှည် မဟုတ်ပေမယ့် ၁ ပွဲ ၂ ပွဲ အနားယူရလေ့ ရှိပါတယ်။ ဂိုးမက်စ်နဲ့ မာတစ်တို့ နယူးကာဆယ်ပွဲမှာ ခြေစွမ်း တည်ငြိမ်ခဲ့ကြပေမယ့် သူတို့က အတက်အကျမြန်တဲ့ ခံစစ်သမားတွေ ဖြစ်ပါတယ်။ လီဗာပူးအသင်းဟာ ပရီးမီးယားလိဂ်၊ ယူရိုပါလိဂ်၊ အက်ဖ်အေနဲ့ ကာရာဘောင်းပွဲတွေ ကစားရမှာမို့ ဗန်ဒိုက်၊ အီဘူးတို့ကို အနားပေးရမယ့် အခိုက်အတန့်တွေ ရှိလာမှာပါ။ အကယ်လို့ ခံစစ်မှူးသစ် မရခဲ့ရင် ပရိသတ်တွေအတွက် စိတ်ပျက်စရာ ဆိုပေမယ့် ကွမ်းဆက်အတွက်တော့ ကြီးမားတဲ့ အခွင့်အရေး ဖြစ်လာနိုင်တာပဲ ဖြစ်ပါတယ်။ ထရန့်ကတော့ ” ဒီလိုပွဲကို နိုင်မယ်လို့ မမျှော်လင့်ထားပေမယ့် အသင်းသားတွေ စုစုစည်းစည်း ရှိနေရင် ဒါက ဖြစ်နိုင်ပါတယ်။ ကျနော်တို့မှာ အခွင့်အရေး ရှိပါတယ်။ လူစားဝင်လာတဲ့ အသင်းဖော်တွေက သိပ်ကောင်းတယ်။ ကွမ်းဆက်လည်း အပါအဝင်ပေါ့။ သူ သိပ်ကောင်းခဲ့ပါတယ် ” လို့ အသိအမှတ်ပြုစကား ပြောဆိုသွားပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/jarell-lfc-678x381.jpg",
"imgurl2":"https://lfcthadin.com/wp-content/uploads/2023/08/jarell-lfc-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"NEWS: ဆာလာကို လက်မလျော့ဘဲ ဆော်ဒီလိဂ်သမိုင်းမှာ အမြင့်ဆုံး ပြောင်းရွှေ့ကြေးဖြင့် ကမ်းလှမ်းမယ့် Al-Ittihad",
"btext1":" Al-Ittihad အသင်းဟာ မိုဆာလာကို ခေါ်ယူရေး နောက်ဆုတ်သွားမှာ မဟုတ်ဘဲ တိုက်စစ်သမားအတွက် ယူရို သန်း ၁၅၀ တန်ကြေးရှိ ကမ်းလှမ်းမှု ပေးတော့မယ်လို့ CBS Sports က ဖော်ပြလာပါတယ်။ ဆော်ဒီကလပ်ဟာ ဒီကာလကနေ စက်တင်ဘာလ ၂၀ ရက်ထိ ဆော်ဒီစျေးကွက် ဖွင့်ထားချိန်မှာ အီဂျစ်သားကို ခေါ်ယူဖို့အား ဦးစားပေးအဖြစ် ရွေးချယ်ထားတာပါ။ ၎င်းတို့ဘက်က ဆာလာအတွက် ပေးမယ့် ပြောင်းရွှေ့ကြေးဟာ နေမာကို ပေးခဲ့တာကို ကျော်ပြီး ဆော်ဒီဘောလုံးသမိုင်းမှာ အမြင့်ဆုံးသော ပမာဏ ဖြစ်လာဖို့ ရှိပါတယ်။ နည်းပြကလော့ပ်က ” မိုဆာလာက လီဗာပူးကစားသမား တစ်ဦးပါ၊ ကျနော်တို့ရဲ့ ကိစ္စတိုင်းအတွက် အရေးပါသူ ဖြစ်ပါတယ်။ ဆော်ဒီဘက်က တစ်ခုခု ဖြစ်လာလိုရင်တောင် အဖြေက ခွင့်ပြုမှာ မဟုတ်ဘူးဆိုတာပဲ ဖြစ်ပါလိမ့်မယ် ” လို့ ငြင်းဆန်ထားတယ်။ ဆာလာကို ခေါ်ယူနိုင်မယ်ဆိုရင် Al Nassr အသင်းမှာ ခရစ္စတီယာနို ရော်နယ်ဒို ရနေတဲ့ တစ်နှစ်လုပ်ခ နီးတူ ဒါမှမဟုတ် အဲ့ထက် ပိုများတဲ့ စာချုပ်ပေးဖို့ Al Ittihad အသင်းဘက်က ဆန္ဒရှိပါတယ်။",
"btext2":"နယူးကာဆယ်ပွဲကြိုမှာလည်း သတင်းထောက်က ” ဆာလာရဲ့ ဇာတ်လမ်းတွေ ရပ်မသွားဘူးနော် ” လို့ ကလော့ပ်ကို မေးမြန်းရာမှာ နည်းပြကြီးက ” ငါ့အတွက်တော့ ရပ်သွားပြီ ” လို့ ထပ်လောင်း တုန့်ပြန်ပါတယ်။ လီဗာပူးအသင်းဟာ ကွင်းလယ်နဲ့ ခံစစ်ပိုင်း လိုအပ်ချက် ရှိနေပေမယ့်လို့ ပရီးမီးယားလိဂ်မှာ အတောင့်တင်းဆုံး တိုက်စစ်အဖြစ် တိုက်စစ်သမား ၅ ဦးထိ ပိုင်ဆိုင်ထားတာဖြစ်ကာ ဒီအနေအထားကို ဆက်ထိန်းလိုနေမှာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/salah-klopp-2023-678x381.jpg",
"imgurl2":"https://lfcthadin.com/wp-content/uploads/2023/08/salah-klopp-2023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"ဆုဖလား စိန်ခေါ်နိုင်တဲ့ အသင်းဆိုတာ မမေ့ဖို့နဲ့ ကျေးဇူးပြုပြီး လူသစ် ၂ ဦး ခေါ်ပေးပါလို့ ကလပ်ကို တောင်းဆိုလိုက်တဲ့ ကာရေဂါ",
"btext1":"လီဗာပူးအသင်းကို ပိုကောင်းလာရေး အမြဲတမ်း လုံ့ဆော်လေ့ရှိတဲ့ ဂျင်မီ ကာရေဂါကတော့ စျေးကွက် နောက်ဆုံးအပတ်မှာ လူသစ် ၂ ဦး ခေါ်ယူဖို့ အသင်းကို တိုက်တွန်းလိုက်ပါတယ်။ ခံစစ်သမားဟောင်းကတော့ လက်ရှိ ချန်ပီယံ မန်စီးတီးကို ယှဉ်ပြိုင်နိုင်မယ့် အသင်း အနည်းငယ်ထဲ လီဗာပူး ပါဝင်ကြောင်း သတိပေးခဲ့ပြီး တာထွက် ကောင်းနေမှုကို အရှိန်တင်နိုင်ရေး ကွင်းလယ်လူနဲ့ ခံစစ်သမားသစ်ကို စျေးကွက် နောက်ဆုံးအချိန်ထိ ကြိုးစားဖို့ အလေးအနက် တောင်းဆိုခဲ့ပါတယ်။ ကာရေဂါက ” ပြီးခဲ့တဲ့ ၄ နှစ် ၅ နှစ်မှာ လီဗာပူးအသင်းက မန်စီးတီးအတွက် အကြီးမားဆုံး ပြိုင်ဘက် ဖြစ်ခဲ့ပါတယ်။ မနှစ်ကရာသီမှာတော့ အာဆင်နယ် ပေါ်ထွက်လာခဲ့ပါတယ်။ ဒါပေမယ့် ဒီရာသီမှာကော ဘာလို့များ လီဗာပူးက မန်စီးတီးရဲ့ ပြိုင်ဘက် ဖြစ်မလာနိုင်ရမှာလဲ? လီဗာပူး လက်ရှိ ပိုင်ဆိုင်ထားတဲ့ လူစာရင်းက မန်စီးတီးကို စိန်ခေါ်ဖို့ လုံလောက်အောင် မကောင်းပါဘူး။ ဒါပေမယ့်လို့ ဒီအပတ်မှာ စျေးကွက်ထဲဝင်ပြီး သူတို့ ခံစစ်သမား တစ်ဦးနဲ့ ကွင်းလယ်လူ တစ်ဦး ခေါ်ယူလို ရပါတယ်။ ဒါက ဖြစ်လာနိုင်ပါတယ် ဘာလို့လဲဆိုတော့ လီဗာပူးဟာ မန်စီးတီးရဲ့ အကြီးမားဆုံး ပြိုင်ဘက်တွေထဲက တစ်သင်း ဖြစ်နေဆဲမို့ပါ။ ",
"btext2":"သူတို့ တာထွက်ကောင်းထားတယ်။ အယ်လီဆန်လို ကမ္ဘာ့အဆင့် ဂိုးသမားတစ်ယောက်၊ ဗန်ဒိုက်နဲ့ ဆာလာလို ကစားသမားဘဝ အကောင်းဆုံးနှစ်တွေ အဆုံးသတ်လုဖြစ်လာတဲ့ ကစားသမားတွေ ရှိထားတယ်။ ဒါပေမယ့် ဒီအခြေအနေမှာ လီဗာပူးက ကိစ္စကြီးတွေကို ဆက်လုပ်နိုင်နေဆဲပါ။ နောက် တစ်နှစ် နှစ်နှစ်လောက် လုပ်နိုင်ပါသေးတယ်။ ဒီတော့ ဒီနောက်ဆုံးအပတ်မှာ အပြောင်းအရွှေ့ စျေးကွက်ထဲ ဝင်ပြီး မန်စီးတီးကို စိန်ခေါ်နိုင်ဖို့ လုံလောက်အောင် ကောင်းမွန်တဲ့ လူစာရင်းကို ဖန်တီးရအောင်ပါ ” လို့ စကိုင်းစပေါ့ကနေ ထောက်ပြခဲ့တယ်။ ကာရေဂါက စကိုင်းစပေါ့က သူ့ရဲ့ ပြောဆိုမှုကိုပဲ ပြန်ရှယ်ပြီး လီဗာပူးကို tag တွဲကာ ” ကျေးဇူးပြုပြီး ဒီအပတ်မှာ ဘယ်ခြမ်း ခံစစ်သမားနဲ့ ကွင်းလယ်လူသစ် ခေါ်ယူပေးပါ လီဗာပူးရေ ” လို့ တောင်းဆိုသွားခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/11472882023-678x381.jpg",
"imgurl2":"https://lfcthadin.com/wp-content/uploads/2023/08/11472882023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"ခံစစ် ၄ ယောက်တန်းကို ပိုသက်သောင့်သက်သာရှိခြင်း၊ ဒါဝင် ခြေစွမ်းတိုးတက်လာခြင်း၊ စည်းမျဉ်းသစ်တွေကို ဂရုစိုက်ရဖို့ရှိခြင်းနဲ့ နယူးကာဆယ်နိုင်ပွဲမှ ပြောစရာများ",
"btext1":" ရာသီသစ် စည်းမျဉ်းသစ် ဒီရာသီမှာ လီဗာပူးအသင်းဟာ ပိုင်ဆိုင်မှုပိုင်း ထိန်းချုပ်နိုင်ခြင်း မရှိသေးသလို ကစားဟန်က စည်းစနစ်ကျမှု အားနည်းပါတယ်။ ကလော့ပ်ဟာ စနစ်သစ်မှာ ကစားသမားသစ်တွေ အံဝင်ဖို့အတွက် ကြိုးစားနေပေမယ့် အသင်းရဲ့ ဖိအားပေးမှုကို လျော့ချစေခြင်း မရှိဘဲ ယခင်ပုံစံအတိုင်း ပြင်းပြင်းထန်ထန် အားထုတ်စေပါတယ်။ ပြဿနာတစ်ရပ်က လီဗာပူးရဲ့ ဖိအားပေးပုံဟာ စည်းမျဉ်းသစ်မှာတော့ အနည်းငယ် အကန့်အသတ်ခံလာရတာပါ။ လွန်ခဲ့တဲ့ နှစ်တွေအတွင်း ပရီးမီးယားလိဂ်ရဲ့ အသန့်ရှင်းဆုံး အသင်းနေရာမှာ လီဗာပူးက ၂ နှစ်ဆက်တိုက်လောက် နေခဲ့သလို စည်းကမ်းပိုင်း ထိပ်ဆုံးက ရှိနေတဲ့အသင်းပါ။ ဒါပေမယ့်လို့ အသင်း ပုံမှန်လုပ်နေကျ အပြုအမှုတွေဟာ ဒီရာသီမှာ အဝါကဒ်တွေ အနီကဒ်တွေ ဖြစ်လာနေတာက ဂရုစိုက်ရမယ့် ကိစ္စ ဖြစ်လာပါတယ်။ ကွင်းလယ်ဒိုင်ရဲ့ ဆုံးဖြတ်ချက်ကို ပရိသတ်တွေ စိတ်ပျက်ခွင့်ရှိတယ်၊ ဝေဖန်ခွင့်ရှိတယ် ဒါပေမယ့် ပွဲရလဒ်အပေါ်မှာ ပရိသတ်တွေရဲ့ ထင်မြင်ချက်ထက် ဒိုင်ရဲ့ ထင်မြင်ချက်ကပဲ အဆုံးအဖြတ်ပေးတာ ဖြစ်ပါတယ်။ အသင်းအနေနဲ့ အပြုအမှုပိုင်းဆိုင်ရာ ဂရုစိုက်ဖို့ လိုအပ်ပါတယ်။",
"btext2":" ပုံစံဟောင်းကို ပိုမို အသားကျခြင်း လီဗာပူးအသင်းသားတွေဟာ နယူးကာဆယ်တို့ရဲ့ ဖိအားပေးမှုကြားကနေ ဘောလုံးကို ၅ ကြိမ်ပြည့်အောင်တောင် ပေးဖို့ ခက်ခဲသလို ရော်ဘတ်ဆန်ကလည်း ဘောလုံး အတော်လေး ဆုံးရှုံးပါတယ်။ ဒါပေမယ့် တစ်ယောက်လျော့သွားတိုင်း ဒီခံစစ်ကြီးက ပိုလျော့ရဲရမယ့်အစား ပြောင်းပြန်ဖြစ်လာပြီး ပိုကျစ်လစ်သွားပါတယ်။ ဒီရာသီမှာ သိသာလာကတော့ ၁၁ ယောက်ချင်းမှာ အသင်းရဲ့ ကစားဟန်ဟာ အမှားများသလောက်၊ ၁၀ ယောက်ကျန် အနေအထားမှာ အသင်းရဲ့ စုစည်းမှုဟာ အတော်လေး ကျစ်လစ်နေတာပါပဲ။ ထူးခြားမှု တစ်ခုကတော့ ၁၀ ယောက်ကျန် အခြေအနေဆိုရင် လီဗာပူးခံစစ်ဟာ ၄ ယောက်တန်း ပြန်ပြောင်းသွားတတ်ပါတယ်။ ခံစစ် ၃ ယောက်တန်း အခြေအနေမှာ ဗန်ဒိုက်နဲ့ ညာခြမ်း ခံစစ်မှူး နေရာကို အယ်လီဆန်က ဝင်ဖြည့်ပေးပြီး ကစားကွက် တည်ဆောက်ဖို့ ကြိုးစားပေးလေ့ ရှိပါတယ်။ အယ်လီဆန်ဟာ ဘောလုံးပေးနိုင်သလို ကာကွယ်မှုကလည်း တော်တော်လေးကို ချီးကျူးသင့်ပါတယ်။ ဒီရာသီ လီဗာပူးခံစစ်ကို ကြည့်ရတာ ၃ ယောက်တန်းထက် ၄ ယောက်တန်း ပုံစံမှာ ပိုသက်သောင့်သက်သာရှိဟန် တူပါတယ်။ ဒါကလည်း မထူးဆန်းပါဘူး။ ဒီခံစစ်တန်းဟာ အတူတွဲကစားလာခဲ့တာ ကာလရှည် အနေအထား ရှိနေပါပြီ။ မကြာခင်မှာတော့ ၃ ယောက်တန်း ပုံစံမှာ ပိုမိုအံဝင်လာဖို့ မျှော်လင့်ပါတယ်။",
"btext3": "  အချိန်ကောင်းမှာ ရောက်ချလာတဲ့ ဒါဝင် တကယ်တော့ ဒီရာသီကြိုမှာတည်းက ဒါဝင်ထံက ပုံစံကောင်းတွေကို ပရိသတ်တွေ သတိထားမိပါတယ်။ ဆာလာဟာ ယခင်ကလို ဂိုးသွင်းဖို့ထက် ဖန်တီးမှုပိုင်း ပိုအားသန်လာပါတယ်။ သူရဲ့ ညာခြမ်းနဲ့ ဒါဝင်ရဲ့ အထောင်နေရာက တွဲဘက်မှုဟာ အလုပ်ဖြစ်နိုင်တာကို ပရိသတ်တွေ သတိပြုမိကြပါတယ်။ နယူးကာဆယ်ပွဲမှာ ဒါဝင်ရဲ့ နေရာယူဟန်၊ ပြေးလွှားဟန်နဲ့ အဆုံးသတ်ချက်တွေဟာ မနှစ်ကနဲ့ လုံးဝ မဆိုင်ပါဘူး။ သူဟာ ပိုပြီး ပါးနပ်လာတယ်၊ အသင်းဖော်တွေနဲ့ ပိုပြီး အတွဲညီလာတယ်။ ကောင်တာပုံစံတွေမှာ အလုပ်ဖြစ်ခဲ့တာဖြစ်ကာ ဘောလုံးပိုင်ဆိုင်မှု အသာစီးယူ ကစားချိန်မှာလည်း အလုပ်ဖြစ်ဖို့ မျှော်လင့်ပါတယ်။ Deadline အပြောင်းအရွှေ့ နောက်ဆုံးရက်ဟာ ဒီအပတ် သောကြာနေ့ဖြစ်ပြီး အက်စတွန်ဗီလာပွဲ မတိုင်ခင်မှာဖြစ်ပါတယ်။ လီဗာပူးအသင်းဟာ ခံစစ်သမား၊ ကွင်းလယ်သမားတွေဖြင့် သတင်းထွက်နေဆဲဖြစ်ကာ ရာသီစ တာထွက်ကောင်းမှုကို ဆက်ထိန်းရင်း လူသစ်ရဖို့ မျှော်လင့်ရတာပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/11042882023-678x381.jpg",
"imgurl2":"https://lfcthadin.com/wp-content/uploads/2023/08/11042882023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"ဗန်ဒိုက် အနီကဒ် အယူခံဝင်ဖွယ်ရှိခြင်း၊ လီဗာပူးကို အထင်မသေးပါနဲ့လို့ အယ်လီဆန် တုန့်ပြန်ခြင်း၊ ထပ်လွဲဦးမယ့် အီဘူးနဲ့ နံနက်ခင်း လီဗာပူး သတင်းများ",
"btext1":" နယူးကာဆယ်အသင်းဟာ မနှစ်ကရာသီနဲ့ ဒီရာသီမှာ အိမ်ကွင်းပွဲ ၂၅ ပွဲ ကစားခဲ့ပြီး ၃ ပွဲပဲ အရေးနိမ့်ခဲ့ပါတယ်။ အဲ့ထဲက ၂ ပွဲကတော့ လီဗာပူးကို ရှုံးခဲ့တာ ဖြစ်ပါတယ်။ နယူးကာဆယ်ကို တစ်ယောက်လျော့နဲ့ အနိုင်ရခဲ့တာဟာ ဘာစီလိုနာကို ၃-၀ ရှုံးတဲ့ရလဒ်အား အန်ဖီးကွင်းမှာ ၄-၀ ပြန်ထွက်အောင် တုန့်ပြန်ခဲ့တာထက် ပိုခက်ခဲပြီး သူ့မြေးတွေကို ဒီပွဲအကြောင်း ပြောပြမယ်လို့ ကလော့ပ်က ဆိုပါတယ်။ မနေ့ညက နိုင်ပွဲအပြီးမှာ ဂိုးသမား အယ်လီဆန်က လီဗာပူးကို ဘယ်တော့မှ အထင်မသေးပါနဲ့လို့ တုန့်ပြန်ရင်း ဒါဝင်ကိုလည်း ချီးကျူးသွားပါတယ်။ ဗန်ဒိုက်ရဲ့ အနီကဒ်ဟာ ၃ ပွဲပယ်ဖြစ်ပြီး (စကိုင်းစပေါ့ကတော့ ၁ ပွဲပယ်လို့ ကြေညာပါတယ်) အဆိုပါ ပြစ်ဒဏ်အတွက် အယူခံဝင်မယ့် သဘောမျိုး ကလော့ပ်က ပြောဆိုပါတယ်။ စကိုင်းစပေါ့ကပေးတဲ့ ပွဲစဉ်ရဲ့ အကောင်းဆုံး ကစားသမားဆုကို ဒါဝင်က ရသွားပါတယ်။ နည်းပြအဖွဲ့ဟာ ဒါဝင်ကို မကြိုက်လို့ မသုံးခြင်း မဟုတ်ဘဲ ရာသီသစ်မှာ စနစ်သစ်အတွင်း အံဝင်အောင်နဲ့ ရလဒ်တည်ငြိမ်ရေး အထိုင်ကျနေတဲ့ ကစားသမားတွေကို ဦးစားပေး သုံးနေတာ ဖြစ်ပါတယ်။",
"btext2":"အာမီရွန်ရဲ့ ကန်ချက်ကို အယ်လီဆန် ကာကွယ်သွားခြင်းဟာ သူ့ဘဝ မြင်ဖူးသမျှထဲ အကောင်းဆုံး ကာကွယ်မှုအဖြစ် နယူးကာဆယ် နည်းပြအတ်ဒီဟောင်းက ချီးကျူးသွားပါတယ်။ ကွင်းလယ်ခံစစ်သမား အန်ဒိုက သူဟာ ဒီထက် ပိုကောင်းကောင်း လုပ်ပြနိုင်ပြီး လာမယ့်ပွဲတွေမှာ အဲ့အတွက် အခွင့်အရေးရဖို့ မျှော်လင့်နေပါတယ်။ စျေးကွက် မပိတ်ခင်လေး လူသစ် ခေါ်ယူပေးပါလို့ ကာရေဂါက အသင်းကို တောင်းဆိုလိုက်ပါတယ်။ လီဗာပူးအသင်းဟာ မန်စီးတီးနဲ့ ဆုဖလားအပြိုင် စိန်ခေါ်မယ့် အသင်းဆိုတာ မမေ့ဖို့လည်း သူက ကလပ်တာဝန်ရှိသူတွေကို သတိပေးခဲ့ပါတယ်။ ",
"btext3": "    ခံစစ်မှူး အီဘူးဟာ အက်စတွန်ဗီလာနဲ့ အိမ်ကွင်းပွဲမှာလည်း ပါဝင်ကစားနိုင်မှာ မဟုတ်ဘဲ နိုင်ငံတကာ သီတင်းပတ် အပြီးမှ ပြန်ကစားနိုင်မှာပါ။ ဆာလာရဲ့ အနာဂတ်အကြောင်း ဇာတ်လမ်းတွေ ဖန်တီးနေကြသေးပေမယ့် သူ့အတွက်တော့ ဘာမှဖြစ်လာမှာ မဟုတ်ကြောင်း ကလော့ပ်က မှတ်ချက်ပေးပါတယ်။ ဂျော်ဒန် ဟန်ဒါဆန်ဟာ လီဗာပူးပွဲကို အားပေးခဲ့ပြီး အင်စတာဂရမ်မှာ ဒါဝင်နူးညက်စ်ကို Tag တွဲ ချီးကျူးခဲ့ပါတယ်။ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်က လာမယ့် ရက်တွေအတွင်း သူ့အနာဂတ် ဘာဖြစ်မယ်ဆိုတာ မသိပါဘူးလို့ ပြောပါတယ်။  ",
"imgurl1":"https://lfcthadin.com/wp-content/uploads/2023/08/9582882023-678x381.jpg",
"imgurl2":"https://lfcthadin.com/wp-content/uploads/2023/08/9582882023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"နယူးကာဆယ်ကို အနိုင်ယူရာမှာ အရေးပါဆုံး ဖြစ်ခဲ့တဲ့ အသင်းသား ၂ ဦးရဲ့ ပွဲအပြီး ပီတိ စကားများ",
"btext1":" လီဗာပူးအသင်း နယူးကာဆယ်ကို အနိုင်ရမှုဟာ အသင်းသားတွေရဲ့ မဆုတ်မနစ် ကြိုးစားမှုကြောင့်ဖြစ်ပြီး ကွင်းထဲက ကစားသမား အားလုံးနဲ့ လူစားဝင်လာသူ အားလုံးဟာ အသိအမှတ်ပြု ခံထိုက်ပါတယ်။ ဂိုးမက်စ်၊ ရော်ဘတ်ဆန်၊ မာကာ၊ ဆိုဘိုနဲ့တကွ အားလုံးသော ကစားသမားတွေဟာ သူတို့ရဲ့ ဘဝတွေကို ပုံပေးပြီး ဒီပွဲအတွက် ပေးဆပ်သွားကြတာပါ။ ဒါပေမယ့်လည်း အထူးချီးကျူးရမယ့် အသင်းသား ၂ ဦး ရှိနေပါတယ်။ လူစားဝင်လာပြီး သွင်းဂိုး ၂ ဂိုး သွင်းခဲ့တဲ့ ဒါဝင်က အသင်းအနိုင်ရအောင် ကူညီပေးနိုင်လို့ ပျော်ရွှင်ပါတယ်လို့ ဆိုခဲ့ပါတယ်။ လီဗာပူး တိုက်စစ်သမား ၅ ဦးမှာ နေရာမရဆုံး ဖြစ်နေတဲ့ ဒါဝင်ဟာ ဒီပွဲကရတဲ့ ယုံကြည်မှုတွေကြောင့် လာမယ့်ပွဲတွေမှာ ပွဲထွက်ခွင့် ရလာနိုင်ပါတယ်။ ” အသင်းနိုင်ပွဲရအောင် ကူညီနိုင်တာအတွက် ကျနော် သိပ်ပျော်နေပါတယ်။ တစ်ယောက်လျော့သွားပြီးတဲ့နောက် အသင်းကစားတာ အတော်လေး ကောင်းပါတယ်။ ဒီလို နိုင်ပွဲ အခိုက်အတန့်အတွက် ကျနော်တို့ အားထုတ်နေခဲ့တာပါ။ သွင်းဂိုး ၂ ဂိုးနဲ့အတူ အသင်းကို ကူညီပေးနိုင်တာအတွက် ပျော်မိပါတယ် ” လို့ ဒါဝင်က ပြောဆိုခဲ့ပါတယ်။",
"btext2":" နယူးကာဆယ်ကို အနိုင်ရမှုမှာ မိနစ် ၇၀ နီးပါး အသင်းဂိုးပေါက်ကို ကြံ့ကြံ့ခံ ကာကွယ်ပေးခဲ့တဲ့ အယ်လီဆန် ဘက်ကာကြောင့် အများကြီး ပါပါတယ်။ အယ်လီဆန်ဟာ ဒီအပတ် ပရီးမီးယားလိဂ်မှာ ကာကွယ်မှု အများဆုံးအဖြစ် ၇ ကြိမ် လုပ်ခဲ့တာဖြစ်ပါတယ်။ အယ်လီဆန်ကလည်း “ ဒီနေ့ကတော့ ပြင်းပြမှုတွေဖြင့် အားထုတ်ခဲ့တာပါပဲ။ ဒီနေ့မှာ ကျနော်တို့ အားလုံးက ဆက်ပြီး ယုံကြည်ခဲ့ပါတယ်။ အသင်း ဂိုးပေါက်ကို ကာကွယ်ဖို့ ကျနော် ရှိနေတာပါ။ ဒီနေ့ပွဲမှာ အသင်းအတွက် ကာကွယ်မှု လုပ်ပေးခဲ့တာတွေက ကျနော် တာဝန်ပါ။ အသင်းကို ကူညီပေးဖို့ ဒီနေရာမှာ ကျနော် ရှိနေတာပါ ” လို့ တည်တည်ငြိမ်ငြိမ် ပြောဆိုသွားပါတယ်။ လီဗာပူးအသင်းဟာ လာမယ့်အပတ်မှာ အက်စတွန်ဗီလာကို အိမ်ကွင်းမှာ ဧည့်ခံရမှာဖြစ်ပြီး အီဘူး ပါနိုင်မှာ မဟုတ်သလို ဗန်ဒိုက် အနီကဒ်ကြောင့် ပါနိုင်ဦးမှာ မဟုတ်ပါဘူး။",
"btext3": "  no    ",
"imgurl1":"https://lfcthadin.com/wp-content/uploads/2023/08/00362882023-678x381.jpg",
"imgurl2":"https://lfcthadin.com/wp-content/uploads/2023/08/00362882023-678x381.jpg",
"imgurl3":"no",
"video":"no"
 },

         {"ndate":"Aug  28 , 2023",
"htext":"တစ်ယောက်လျော့ဖြင့် ကန်ခဲ့ရသလို ပြိုင်ဘက်ရဲ့ စော်ကားမှု ရခဲ့ရပေမယ့် ဒါဝင်ရဲ့ ထူးချွန်မှုဖြင့် နိုင်ပွဲရအောင် ယူပြခဲ့တဲ့ လီဗာပူး",
"btext1":"လီဗာပူးအသင်းဟာ ပရီးမီးယားလိဂ် ပွဲစဉ် ၃ အဖြစ် နယူးကာဆယ်ကို အဝေးကွင်း သွားရောက် ရင်ဆိုင်ရာမှာ အံ့မခန်း နိုင်ပွဲတစ်ပွဲ ရယူသွားခဲ့ပါတယ်။ လီဗာပူးအသင်းဟာ ပွဲအစ ၂၆ မိနစ်မှာ ဂိုးခွင့်ပြုခဲ့ရပြီး ၂၈ မိနစ် အသင်းခေါင်းဆောင် ဗန်ဒိုက်ကို အနီကဒ်ဖြင့် လက်လွတ်ခဲ့ရတာပါ။ ဒါပေမယ့်လို့ တစ်ပွဲလုံး တောင့်ခံသွားခဲ့ပြီး မိနစ် ၈၀ ကျော်မှာတော့ ဒါဝင် နူးညက်စ်ရဲ့ ပါးနပ် သေသပ်လှတဲ့ သွင်းဂိုး ၂ ဂိုးနဲ့အတူ နယူးကာဆယ်ကို အနိုင်ရခဲ့တာ ဖြစ်ပါတယ်။ တာထွက်မကောင်းတဲ့ လီဗာပူးအသင်းဟာ နယူးကာဆယ်ကို ကစားကွက် အသာဖြင့် မကစားနိုင်ခဲ့သလို ထရန့်ရဲ့ ပေါ့ဆမှုကနေ ဦးဆောင်ဂိုးပါ ခွင့်ပြုခဲ့ရပါတယ်။ ထရန့်ဟာ ကွင်းလယ်တက်ကစားတဲ့ နေရာမှာ မနှစ်က ကောင်းပေမယ့် ဒီရာသီ တော်တော်လေး ရုန်းကန်နေခဲ့ရတယ်။ ဒိုင်လူကြီးရဲ့ ခပ်လွယ်လွယ် အဝါပြမှုရပြီး မိနစ်ပိုင်းအကြာ ဂေါ်ဒန်ကို လက်နဲ့ ဖြန့်တားသလို ဖြစ်ခြင်းကြောင့် နှစ်ဝါ တစ်နီ တောင်းဆိုခဲ့ကြပေမယ့် ကံကောင်းခဲ့ပါတယ်။ ဒါပေမယ့် ဆာလာ ပြန်ပေးတဲ့ ဘောလုံးကို မတားဆီးခဲ့ရာကနေ ဂေါ်ဒန်ကပဲ ဦးဆောင်ဂိုး ရယူခဲ့ပါတယ်။ ",
"btext2":"သိပ်မကြာခင်မှာပဲ အိုင်ဆက် ဘောလုံးရယူဖို့ ကြိုးစားစဉ် ယှဉ်လုခဲ့တဲ့ ဗန်ဒိုက်ကို ဒိုင်က တိုက်ရိုက် အနီကဒ် ပြသခဲ့တယ်။ အတော်လေး နားလည်ရခက်ခဲပေမယ့် ဒီရာသီ စည်းမျဉ်း အပြောင်းအလဲကြောင့် နောက်ဆုံး ခံစစ်သမားအဖြစ် မှတ်ယူခံရတဲ့ သဘောဖြစ်ပါတယ်။ ဗန်ဒိုက်ဖြစ်ရပ်အတွက် ပြိုင်ဘက်အသင်း လက်ထောက်နည်းပြက လီဗာပူးဘက်ကို လှည့်ပြီး စောဒက မတက်ဘဲ တိတ်တိတ်နေဆိုတဲ့ လေးစားမှုကင်းတဲ့ အပြုအမှုကို ပြသခဲ့ပါတယ်။ တစ်ယောက်လျော့ပြီးနောက် လီဗာပူး ကစားတာ တော်တော်လေးကို ကျစ်လစ်လာပြီး အခွင့်အရေး အကြိမ်ကြိမ်ရတဲ့ နယူးကာဆယ်ကို တောင့်ခံသွားခဲ့တယ်။ နောက်ပိုင်းမှာ လီဗာပူးအသင်းဟာ ခံစစ်ကို ၄ ယောက်တန်း ပုံစံ ပြောင်းပြီး ပိုပြီး စနစ်တကျ ခုခံခဲ့ပါတယ်။ ",
"btext3": "   ပြောတာလွယ်ပေမယ့်လို့ တစ်ယောက်လျော့ဖြင့် ကာလရှည် တောင့်ခံခဲ့ရတာ တော်တော်လေး စိတ်ဆင်းရဲဖို့ ကောင်းခဲ့ပါတယ်။ အလှည့်အပြောင်းဟာ ဒါဝင် နူးညက်စ်ကို လူစားလဲရာကနေ စတင်တာဖြစ်ပြီး လီဗာပူးက ကောင်တာ အခြေအနေကနေ တကယ့်ကို ကြောက်စရာကောင်းတဲ့ ပုံစံတွေ ပြောင်းလဲသွားပါတယ်။ ဒီပွဲမှာ ဒါဝင်ရဲ့ အဆုံးသတ်ချက် ထိုးဖောက်မှု နေရာယူမှန်မှုတွေက အဓိက ကျခဲ့တာဖြစ်ပြီး ပွဲအပြီးမှာ ပရိသတ်တွေကို အပျော်တွေ ပေးနိုင်ခဲ့ပါတယ်။ ဒီနိုင်ပွဲကြောင့် လီဗာပူးဟာ ၂ ပွဲဆက် နိုင်ပွဲကို ရယူသွားခဲ့ပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/00092382023-678x381.jpg",
"imgurl2":"https://lfcthadin.com/wp-content/uploads/2023/08/001320238-768x960.jpg",
"imgurl3":"https://lfcthadin.com/wp-content/uploads/2023/08/00122882023--768x960.jpg",
"video":"no"
 },

         {"ndate":"Aug  27 , 2023",
"htext":"သူငယ်ချင်းဖြစ်သူ ဟာလန်းကို လီဗာပူးက စီးတီးရဲ့ အပေါ်ကနေ ရာသီသိမ်းစေရမယ်လို့ တုန့်ပြန်ထားတဲ့ ဆိုဘိုစလိုင်",
"btext1":" လီဗာပူးကွင်းလယ်လူ ဆိုဘိုစလိုင်ဟာ မန်စီးတီး ကစားသမားတွေဖြစ်တဲ့ ဟာလန်း၊ ဂါဗာဒီအောတို့ဖြင့် အတော်လေး ခင်မင်ရင်းနှီးသူ ဖြစ်ပါတယ်။ ၎င်းတို့အပြင် ချယ်ဆီးမှ အန်ကူကူတို့ဟာ ရတ်ဘူး ဘောလုံးအဖွဲ့တွေကနေ ပေါ်ထွက်လာကြပြီး အတော်လေး ခင်မင်ရင်းနှီးကြပါတယ်။ ပရီးမီးယားလိဂ် ကလပ်တွေထံ ရောက်လာတဲ့ သူတို့တွေဟာ အွန်လိုင်းပေါ်က စကားပြောတာလောက် မဟုတ်ဘဲ အပြန်အလှန် အိမ်အလည်သွားလေ့ ရှိကြပါတယ်။ ဆိုဘိုက ဟာလန်းကို လီဗာပူးနဲ့ မန်စီးတီးမှာ ဘယ်အသင်းက ဒီရာသီ ပရီးမီးယားလိဂ်မှာ ပိုမြင့်တဲ့ အဆင့် ရောက်မလဲ မေးခွန်းအတွက် ‘ လီဗာပူးပေါ့’ လို့ မတုန့်မဆိုင်းပဲ ဖြေပါတယ်။ ဒီနှစ်သင်း ပရီးမီးယားလိဂ်မှာ ယှဉ်ပြိုင်လာတာ အတော်လေး ကြာခဲ့ပြီဖြစ်ကာ လီဗာပူးက ဒီရာသီ မန်စီးတီးထက် ပိုမြင့်တဲ့ အဆင့် ရောက်ရမယ်လို့ ဆိုဘိုက စိတ်ပိုင်းဖြတ်ထားတယ်။ ဒီအကြောင်းကို မီဒီယာထက်ကနေ ထုတ်ပြောလာဖို့လည်း ဟန်ဂေရီ အသင်းခေါင်းဆောင်က တွန့်ဆုတ်မနေပါဘူး။",
"btext2":"ဆိုဘိုက ‘ ကျနော် နောက်နေတာ မဟုတ်ဘူး။ တကယ် အတည်ပြောနေတာ။ ခက်ခဲတယ်ဆိုပေမယ့် မန်စီးတီးရဲ့ အထက်ကနေ ရပ်တည်နိုင်ဖို့ အမြဲတမ်း တွေးထားတယ်။ စီးတီးက သိပ်ကောင်းတဲ့အသင်းဖြစ်ပြီး ကျနော်တို့ အသင်းကောပါပဲ။ ကျနော်တို့အသင်းမှာ နည်းပြကောင်းရှိတယ်၊ အသင်းဖော်ကောင်းတွေရှိတယ်။ ကျနော်က ပထမနေရာကို အမြဲလိုချင်တဲ့ ကစားသမား၊ ကျနော်က အမြဲတမ်း အနိုင်ရချင်တယ်။ ဘယ်သူကမှလည်း ဒုတိယရတဲ့ အသင်းကို စိတ်မဝင်စားဘူးပဲလေ။ မန်စီးတီးလို အသင်းက သူတို့ အမြဲတမ်း အနိုင်ရမယ်ဆိုတာ ယုံကြည်ချက်ရှိသလို ကျနော်တို့ လီဗာပူးကလည်း အနိုင်ရဖို့ အမြဲတမ်း တွေးနေတဲ့ အသင်းပါ ” လို့ ပြောဆိုခဲ့တာပါ။ ရည်မှန်းချက်ကြီးတဲ့ ဆိုဘိုဟာ ဒီရာသီ လီဗာပူးအတွက် အရေးပါမယ့် ကစားသမား ဖြစ်လာမယ်လိုပ ပရိသတ်တွေကလည်း ယုံကြည်နေကြတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/haalland-szobo-678x381.jpg",
"imgurl2":"https://lfcthadin.com/wp-content/uploads/2023/08/haalland-szobo-678x381.jpg",
"imgurl3":"no",
"video":"no"
 },

         {"ndate":"Aug  27 , 2023",
"htext":"ဘယ်လောက်နဲ့ ကမ်းလှမ်းရင် ဆာလာကို ရောင်းထုတ်ဖို့ လီဗာပူးဘက်က စဉ်းစားမလဲ ဆော်ဒီကလပ်ကို အကြံပေးတဲ့ ကာရေဂါ",
"btext1":" ဆာလာကို ဆော်ဒီကလပ် Al-Ittihad အသင်းက အလိုရှိနေကြောင်း ကိစ္စဟာ လူတိုင်းသိတဲ့ အခြေအနေ ဖြစ်နေပါပြီ။ အစောပိုင်းမှာ ဆော်ဒီကလပ်က အသက် ၃၁ နှစ်အရွယ် ဆာလာကို ပေါင် ၈၅ သန်းဖြင့် ကမ်းလှမ်းမယ်လို့ သတင်းထွက်ပေမယ့် အရှေ့အလယ်ပိုင်း သတင်းဌာနတွေကပဲ ဒီနွေမှာတင် အီဂျစ်သားကို ရမယ်ဆိုရင် သန်း ၁၂၀ လောက်ထိ သုံးဖို့ ဆော်ဒီဘက်က အဆင်သင့်ရှိတယ်လို့ ဆိုပါတယ်။ လီဗာပူးကတော့ ကလပ်ရဲ့ သဘောထားဟာ ဆာလာအတွက် ဆွေးနွေးမှု လုံးဝ မလုပ်ဖို့နဲ့ ဒီရာသီ ဆာလာကို အသင်းမှာ ဆက်ထိန်းထားရေးလို့ ပြတ်ပြတ်သားသား တုန့်ပြန်နေပါတယ်။ လီဗာပူး ကစားသမားဟောင်း ကာရေဂါကတော့ အသက် ၃၁ အရွယ် တိုက်စစ်သမား တစ်ယောက်အတွက် ပေါင် သန်း ၁၀၀ နဲ့ အလုပ်မဖြစ်ရင် ပေါင် သန်း ၁၅၀ လောက်နဲ့ ကမ်းလှမ်းကြည့်ပေါ့လို့ ဆော်ဒီကလပ်ကို အကြံပေးလာခဲ့တယ်။ ဂျင်မီ ကာရေဂါကတော့ ” လီဗာပူးက ဆာလာကို ပေါင် သန်း ၁၀၀ လောက်နဲ့တော့ ဘယ်ရောင်းမလဲဗျာ။ ဒါပေမယ့် ပေါင် သန်း ၁၅၀ နဲ့ အဲ့နီးနီးလောက် ကမ်းလှမ်းရင်တော့ လီဗာပူးဘက်က စဉ်းစားပေးလာမှာပါ။ ",
"btext2":"ပေါင် သန်း ၁၀၀ လောက်နဲ့ ညိနှိုင်းလို့တော့ လီဗာပူးက စဉ်းတောင်စဉ်းစားပေးမှာ မဟုတ်ပါဘူး။ ဒါပေမယ့် သူ့လို အသက် ၃၀ ကျော် ကစားသမားအတွက် ပေါင် သန်း ၁၅၀ လောက်ရမယ်ဆိုရင် လီဗာပူးဘက်က စဉ်းစားလာမှာပါ ” လို့ အကြံပေးခဲ့တာ ဖြစ်ပါတယ်။ ဥရောပစျေးကွက် ပိတ်ပြီး ရက်ပေါင်း ၂၀ ကြာတဲ့ထိ ဆော်ဒီစျေးကွက် ဆက်ဖွင့်နေမှာမို့ ဆာလာ ကိစ္စဟာ ပေါ့သေးသေး အခြေအနေမျိုးတော့ မဟုတ်တာပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/salah-150--678x381.jpg",
"imgurl2":"https://lfcthadin.com/wp-content/uploads/2023/08/salah-150--678x381.jpg",
"imgurl3":"no",
"video":"no"
 },

       {"ndate":"Aug  27 , 2023",
"htext":"ဆာလာရဲ့ နောက်ဆုံးပွဲလို့ ဆော်ဒီဘက်ကဆို၊ အသုံးစရိတ် ချပေးဖို့ တောင်းဆိုရမှာ သူ့အလုပ် မဟုတ်ဘူးဆိုတဲ့ ကလော့ပ်နဲ့ နံနက်ခင်း လီဗာပူး သတင်းများ",
"btext1":" ဒီနေ့ည ၁၀ နာရီမှာ လီဗာပူးအသင်းဟာ နယူးကာဆယ်အသင်း အိမ်ကွင်းထံသွားပြီး ပရီးမီးယားလိဂ်ပွဲ ယှဉ်ပြိုင်ကစားရမှာ ဖြစ်ပါတယ်။ ဆော်ဒီသတင်းဌာနတွေကတော့ ဒီကနေ့ နယူးကာဆယ်နဲ့ပွဲဟာ လီဗာပူးအတွက် မိုဆာလာ ကစားပေးမယ့် နောက်ဆုံးပွဲပဲ ဖြစ်ပါတယ်လို့ ထုတ်ပြောနေကြပါတယ်။ အီဘူး မပါနိုင်တာကြောင့် သူ့နေရာမှာ ဂိုးမက်စ် ဒါမှမဟုတ် မာတစ် ဝင်ကစားမှာဖြစ်ပြီး ဒါဟာ ထရန့်ရဲ့ ကာဗာပေးဖို့ ရုန်းကန်ရစေမယ်လို့ ယူဆမှုဗတွ ထွက်ရှိနေကာ ၄-၃-၃ ပုံစံကိုပဲ ခင်းဖို့ တိုက်တွန်းနေပါတယ်။ ကလော့ပ်က သူ့မှာ သုံးရမယ့် ဘတ်ဂျက် ဘယ်လောက်ဆိုတာ ရှိပြီး လိုသလောက်တော့ ရမှာ မဟုတ်ကြောင်းနဲ့ သူ့အလုပ်က ကွန်ပလိန်းတက်ဖို့ မဟုတ်ဘဲ အကောင်းဆုံးဖြစ်အောင် လုပ်ဖို့ပါလို့ ဆိုပါတယ်။ ကာရေဂါကတော့ ဆာလာလို ကစားသမားကို ခေါ်ချင်တယ်ဆိုရင် ပေါင် သန်း ၁၀၀ လောက်က လီဗာပူးတို့ကို စိတ်ပါစေမှာ မဟုတ်ဘဲ ပေါင် သန်း ၁၅၀ လောက်ဆိုရင်တော့ စဉ်းစားလာမှာပါလို့ ကြေးမြှင့်ဖို့ တိုက်တွန်းနေပါတယ်။",
"btext2":"အတ်ဒီဟောင်က နယူးကာဆယ်ဟာ ဆိုဘိုစလိုင်ကို ခေါ်ယူလိုခဲ့ပေမယ့် ပေါင် သန်း ၆၀က သူတို့အတွက် စျေးများနေလို့ မခေါ်ခဲ့တာလို့ ပြောလာပါတယ်။ ကာဗာရိုက မီဒီယာတွေဟာ သူပြောဆိုတာကို နားလည်မှု လွဲမှားတာဖြစ်ပြီး သူနဲ့ နည်းပြကလော့ပ်ကြား စကားပြောဆိုမှု ရှိကြောင်းနဲ့ လိုက်ဇစ်ထံ အငှားထွက်ဖို့ ကိစ္စကိုပဲ မန်နေဂျာထံ အကြံတောင်းခဲ့ခြင်း မရှိတာပါလို့ ထွတ်ရှင်းခဲ့ပါတယ်။ အီဘူး ဒဏ်ရာရနေလို့ ခံစစ်မှူး နက်ဖီးလစ်ရဲ့ အပြောင်းအရွှေ့ ကိစ္စ ထပ်မံ နှောင့်နှေးဖွယ် ရှိပါတယ်။ နက်ဖီးလစ်ဟာ အပြောင်းအရွှေ့ ကာလ ၃ ခုထိကို လီဗာပူးခံစစ်သမားတွေရဲ့ ဒဏ်ရာတွေကြောင့် အသင်းမပြောင်းဘဲ ဆက်ထိန်းခံခဲ့ရတာ ဖြစ်ပါတယ်။ ကွင်းလယ်လူ တေလာမော်တန်ကို ချန်ပီယံရှစ် ကလပ်တွေက အငှား ခေါ်ယူလိုနေကာ ကစားသမားက ဟူးစီးတီးထံ ရောက်ရှိဖွယ် ရှိနေပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/10212782023-678x381.jpg",
"imgurl2":"https://lfcthadin.com/wp-content/uploads/2023/08/10212782023-678x381.jpg",
"imgurl3":"no",
"video":"no"
 },

        {"ndate":"Aug  26 , 2023",
"htext":"အီဘူး မပါနိုင်ဘဲ တိုက်စစ်နဲ့ ကွင်းလယ် အပြောင်းအလဲ လုပ်လာဖွယ်ရှိတဲ့ နယူးကာဆယ်ပွဲ ပွဲထွက် ၁၁ ဦး လူစာရင်း",
"btext1":" လီဗာပူးအသင်းဟာ မနက်ဖြန်ည ၁၀ နာရီ စိန့်ဂျိမ်းပက်ခ်ကို သွားပြီး နယူးကာဆယ်ဖြင့် ယှဉ်ပြိုင်ရပါမယ်။ မနှစ်ကရာသီမှာ နယူးကာဆယ်ကို နှစ်ကျော့လုံး အနိုင်ရခဲ့ပေမယ့် အန်ဒီဟောင်ရဲ့ အသင်းဟာ ထိပ်ဆုံး ၄ သင်းထဲ ဝင်သွားတဲ့ထိ တိုးတက်လာသလို ဒီရာသီမှာ ပိုတောင့်တင်းတဲ့ အသင်းတောင် ဖြစ်လာနေပါတယ်။ အီဘူး ကြွက်သား ဒဏ်ရာကြောင့် ပါနိုင်ဖွယ် မရှိပါဘူး။ ဘုန်းမောက်ပွဲမှာ ကန်ခံခဲ့ရတဲ့ ထရန့် ပါနိုင်ပါမယ်။ ကာတစ်ဂျုံးနဲ့ သီယာဂိုတို့ အက်စတွန်ဗီလာပွဲမှ ပါနိုင်ပါမယ်။ မာကာရဲ့ အနီကဒ် အယူခံအောင်ပြီး နယုးကာဆယ်ပွဲကစ ပါနိုင်ပါမယ်။ Liverpool’s XI vs. Newcastle နယူးကာဆယ်ပွဲအတွက် ကလော့ပ်တို့ နည်းပြအဖွဲ့ ခေါင်းစားစရာ အနည်းငယ် ရှိနေပါတယ်။ အဲ့တာကတော့ ညာခြမ်း ခံစစ်မှူး ကိုနတေး ဒဏ်ရာရနေသလို ကွင်းလယ်လူ အန်ဒိုကို အသုံးပြုနိုင်တာမို့ ဘယ်လို လူစာရင်း ရွေးချယ်မလဲ ဖြစ်ပါတယ်။",
"btext2":" ပထမလူစာရင်းကတော့ ကိုနတေး နေရာ ဂိုးမက်စ်ကို ဝင်ပါစေတာကလွဲလို့ ကျန်တဲ့ ပွဲထွက် ၁၀ နေရာကို အပြောင်းအလဲ မလုပ်ဘဲ ဆက်လက် ပွဲထုတ်ဖို့ပါပဲ။ အခုလို တစ်ပတ် တစ်ပွဲ ကစားနေရချိန်မှာ တူညီတဲ့ လူစာရင်းကို ဆက်တိုက် ထုတ်ခြင်းဟာ လူသစ်တွေဖြစ်တဲ့ ဆိုဘိုနဲ့ မာကာတို့ စနစ်သစ်မှာ အသင်းဖော်တွေနဲ့ အတွဲညီဖို့ အကူအညီ ဖြစ်နိုင်ပါတယ်။ ဒါကြောင့် ရိုဘို၊ ဗန်ဒိုက်၊ ဂိုးမက်စ်၊ ထရန့်တို့ နောက်တန်းက ပွဲထွက်လာပြီး ကွင်းလယ်မှာ မာကာ၊ ဆိုဘို၊ ဂက်ပိုတို့ကို ထုတ်သုံးကာ တိုက်စစ်က ဒီယက်ဇ်၊ ဂျိုတာ ဆာလာတို့ဖြင့် ပွဲထုတ်ဖို့ ဖြစ်ပါတယ်။",
"btext3": "   ဒုတိယ လူစာရင်းကတော့ မာကာကို သူ့နေရာဖြစ်တဲ့ ကွင်းလယ် နံပါတ် ၈ ပို့ပြီး ကွင်းလယ် နံပါတ် ၆ နေရာ အန်ဒိုကို ဝင်ပါစေဖို့ ဖြစ်ပါတယ်။ ကွင်းလယ်မှာ ဆက်တိုက် ပွဲထွက်နေတဲ့ ဂက်ပိုကို အရန်ခုံ ထိုင်ခိုင်းတာ ဒါမှမဟုတ် ဂျိုတာနေရာ ဝင်ပြီး False 9 ပုံစံ ကစားစေတာမျိုး ရွေးချယ်နိုင်ပါတယ်။ တိုက်စစ်မှာ ဒါဝင် ပါလာမှာကို မျှော်လင့်နေသူတွေလည်း ရှိနေပေမယ့် အသင်းတိုက်စစ်ဟာ သူ့ကို မဖြစ်မနေ ထုတ်သုံးရမယ့် အခြေအနေ မဟုတ်ပါဘူး။ ဒါပေမယ့်လို့ ပေါင် ၈၅ သန်းဖြင့် ခေါ်ယူထားတဲ့ ဒါဝင်ကို နေရာပေးရမယ့် အချိန်က မကြာခင် ရောက်လာမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/newscastle-vs-lfc-gakpo--678x381.jpg",
"imgurl2":"https://lfcthadin.com/wp-content/uploads/2023/08/18182682023-1024x644.jpg",
"imgurl3":"https://lfcthadin.com/wp-content/uploads/2023/08/lfc-18192682023-1024x644.jpg",
"video":"no"
 },
        {"ndate":"Aug  26 , 2023",
"htext":"နယူးကာဆယ် vs လီဗာပူး ပွဲစဉ်အတွက် ခရစ်ဆက်တန် ပွဲရလဒ် ခန့်မှန်းချက်",
"btext1":" ဒီအပတ်မှာတော့ လီဗာပူးအသင်းဟာ ချန်ပီယံလိဂ်ဝင်ခွင့်ရ ကလပ်အသင်းဖြစ်တဲ့ နယူးကာဆယ်နဲ့ အဝေးကွင်း သွားရောက် ရင်ဆိုင်ရပါမယ်။ ဆော်ဒီပိုင်ရှင်တွေနဲ့ နည်းပြအတ်ဒီဟောင် လက်ထက်မှာ နယူးကာဆယ်ဟာ အတော်လေး တောင့်တင်းတဲ့ လူစာရင်းပိုင်ဆိုင်နေတာပါ။ သူတို့အသင်းအပေါ် လူပြောနည်းပေမယ့် ပရီးမီးယားလိဂ်ရဲ့ အကောင်းဆုံး လူစာရင်း တစ်ခုက နယူးကာဆယ်မှာ ရှိနေတာ ဖြစ်ပါတယ်။ ဒီအပတ်ပွဲမှာ လီဗာပူးဘက်က အီဘူး ပါနိုင်မှာ မဟုတ်ပေမယ့် မာကာ ပြန်ပါလာနိုင်မှာဖြစ်ပြီး ခံစစ် ပေးဂိုးပိုနည်းပြီး တိုက်စစ်ဂိုးပိုရအောင် အားထုတ်ရမှာပါ။ ဒီပွဲအတွက် ဆက်တန်ကတော့ အိမ်ရှင်အသင်းကို အလေးပေးသွားခဲ့ပါတယ်။",
"btext2":"ပရီးမီးယားလိဂ် အဖွင့်ပွဲအဖြစ် အက်စတွန်ဗီလာကို ရင်ဆိုင်ကစားတဲ့ပွဲမှာ နယူးကာဆယ်တို့ အနိုင်ရခဲ့ပြီး ဒီနိုင်ပွဲက သူတို့ကို တက်ကြွမှုတွေ ပေးခဲ့ပါတယ်။ စိတ်လှုပ်ရှားစရာ အနေအထားတွေနဲ့အတူ နယူးကာဆယ်က မန်စီးတီးကို သွားရောက် ရင်ဆိုင်ရာမှာတော့ ရှုံးနိမ့်ခဲ့ပါတယ်။ လီဗာပူးအသင်းမှာ တိုက်စစ်ပိုင်း ကစားသမားတွေ အများကြီး ရှိပါတယ်။ ပြီးခဲ့တဲ့ သီတင်းပတ်မှာ ဒီယက်ဇ်က သိပ်ကောင်းတဲ့ သွင်းဂိုး ရယူခဲ့တယ်။ ဂျိုတာက မာမာထန်ထန် အားထုတ်တယ်။ ဆာလာလည်း ရှိပါတယ်။ ဆိုဘိုစလိုင်က အတော်လေး ထူးချွန်တဲ့ ကစားသမားပါ။ ဒါပေမယ့်လို့ လီဗာပူး ကွင်းလယ်ဟာ ကာကွယ်မှုတွေ လုပ်နိုင်မှာလား? ခရစ် ဆက်တန် ခန့်မှန်းရလဒ်ကတော့ နယူးကာဆယ် ၃-၁ လီဗာပူး ပဲဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/new-lfc-2023-pl-678x381.jpg",
"imgurl2":"https://lfcthadin.com/wp-content/uploads/2023/08/new-lfc-2023-pl-678x381.jpg",
"imgurl3":"no",
"video":"no"
 },


         {"ndate":"Aug  26 , 2023",
"htext":"ဒီဘရိုင်း ရွေးချယ်တဲ့ အကောင်းဆုံး၊ ဖိုင်နယ်ထိတက်ဖို့ပဲ အာရုံစိုက်တော့မယ့် အန်ဒရီ၊ ကွင်းလယ်-ခံစစ် အခြေအနေနဲ့ နံနက်ခင်း လီဗာပူး သတင်းများ",
"btext1":"နယူးကာဆယ်ပွဲမှာ အန်ဒို ပွဲထွက်ခွင့်ရမယ် အာမခံချက် မရှိပါဘူး။ ကလပ်နဲ့ ၃ ရက်ပဲ ပူးပေါင်းရသေးတဲ့ ကစားသမားတစ်ဦးကို ချက်ခြင်း ပွဲထွက်ခွင့်ပေးနိုင်မှတော့ ဘာလို့များ အသင်းလိုက် စုဖွဲ့မှုကို နှစ်ရှည် လေ့ကျင့်နေဦးမှာလဲလို့ ကလော့ပ်က ဆိုပါတယ်။ ပဲလေစ့်ဘက်က ဒိုကူရေးအတွက် ပြောင်းရွှေ့ကြေးကို ပေါင် သန်း ၇၀ ရလိုနေကာ စျေးချလိုခြင်း မရှိပါဘူး။ လန်ဒန်ကလပ်ကတော့ ကစားသမားကို တစ်ရာသီ ဆက်ထိန်းဖို့ကိုပဲ ဆန္ဒပြင်းပြနေပါတယ်။ Copa Libertadores ကွာတားဖိုင်နယ် ပထမအကျော့မှာ အန်ဒရီက ကိုယ်တိုင် ဂိုးသွင်းခဲ့ပြီး ဒီနွေစျေးကွက်မှာ လီဗာပူးထံ ပြောင်းလာဖို့ထက် ဖလားပွဲ နောက်အဆင့်တွေ တက်နိုင်ရေးအတွက်ပဲ အာရုံစိုက်သွားဖွယ် ရှိနေပါပြီ။ ",
"btext2":" beINSPORTS ရဲ့ ဖော်ပြချက်အရ ဆော်ဒီကလပ် Al-Ittihad အသင်းဟာ ဆာလာအတွက် လီဗာပူးအသင်းအား ပေါင် သန်း ၁၂၀ ဖြင့် ကမ်းလှမ်းမှာ ဖြစ်ပါတယ်။ လီဗာပူးဘက်က ဆာလာအတွက် အတော်လေး မြင့်မားတဲ့ ပြောင်းရွှေ့ကြေး ရနိုင်မယ်ဆိုတာ သိထားပေမယ့် သူ့ကို ဆက်ထိန်းဖို့ပဲ စိတ်ပိုင်းဖြတ်ထားပါတယ်။ လီဗာပူးသမိုင်းမှာ စျေးအကြီးဆုံး ကစားသမား ရောင်းချမှုဟာ ၂၀၁၈ တုန်းက ကော်တင်ညိုကို ဘာစီလိုနာထံ ပေါင် ၁၄၂ သန်းဖြင့် ထွက်ခွင့်ပေးခဲ့ခြင်း ဖြစ်ပါတယ်။ လေဗာကူဆင်အသင်းက ပီရို ဟင်ကာပီအတွက် လီဗာပူးရဲ့ ချဉ်းကပ်မှုကို ပိတ်ပင်လိုက်ပါတယ်။ စျေးကွက်ပိတ်ခါနီးပြီမို့ အီကွေဒေါ ခံစစ်မှူးကို ရောင်းထုတ်ပေးမှာ မဟုတ်ပါဘူး။",
"btext3": "   ဒီဘရိုင်းက ပရီးမီးယားလိဂ်ရဲ့ အကောင်းဆုံး ခံစစ်မှူး နေရာမှာ သီယာဂို၊ မာတီနက်စ်တို့ရဲ့ အထက် နံပါတ် တစ်နေရာမှာ ဗန်ဒိုက်ကို ရွေးချယ်ခဲ့ပါတယ်။ သူကတော့ ဗန်ဒိုက်က လိဂ်ရဲ့ အကောင်းဆုံး ခံစစ်သမားအဖြစ် ခိုင်ခိုင်မာမာ ယုံကြည်ထားပါတယ်။ လီဗာပူးအသင်းဟာ ကွင်းလယ်လူသစ်ကို နံပါတ် ၆ သမားစစ်စစ်ထက် နံပါတ် ၆ အပြင် အခြားသော နေရာတွေကိုပါ ကစားနိုင်တဲ့ ကွင်းလယ်လူမျိုးကို အလိုရှိနေတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/10082682023-678x381.jpg",
"imgurl2":"https://lfcthadin.com/wp-content/uploads/2023/08/10082682023-678x381.jpg",
"imgurl3":"no",
"video":"no"
 },


         {"ndate":"Aug  25 , 2023",
"htext":"အပြောင်းအရွှေ့ စျေးကွက် နောက်ဆုံးအပတ်မှာ လီဗာပူး ချိတ်ဆက်ဖွယ်ရှိတဲ့ ခံစစ်မှူး (၂) ဦး",
"btext1":"လီဗာပူးအသင်းဟာ ဒီနွေစျေးကွက် စတင်ခဲ့ကတည်းက ဘယ်ခြမ်း ဗဟိုခံစစ်မှူးသစ် ခေါ်ယူမယ်လို့ လေသံပစ်လာခဲ့တာပါ။ စနစ်သစ်မှာ ရော်ဘတ်ဆန်ဟာ ရုန်းကန်နေရပြီး ဘုန်းမောက်ကို ရင်ဆိုင်ကစားတဲ့ ပွဲမှာတော့ ဘယ်အစွန်လူဟာ ခံစစ်မှူးနေရာမှာ တိုးတက်တဲ့ ခြေစွမ်းတွေ ပြသလာခဲ့ပါတယ်။ ဒါပေမယ့်လည်း နယူးကာဆယ်ပွဲကြိုမှာ အီဘူး ဒဏ်ရာကြောင့် မပါဝင်နိုင်တဲ့နောက် ခံစစ်မှူးသစ် ရလိုကြောင်း ကလော့ပ်က ထုတ်ပြောလာခဲ့တယ်။ ဘယ်ခြမ်းမှာ ကိုစတက်ရှိနေသေးပေမယ့်လို့ ဘယ်သူမှ စာရင်းထဲ သိပ်မထည့်ကြဘဲ ဂရိသားကလည်း ဘယ်ခြမ်း ခံစစ်မှူးနေရာမှာ ရော်ဘတ်ဆန် နည်းတူ ရုန်းကန်ရမယ်လို့ မြင်ထားကြပါတယ်။ လီဗာပူးအသင်း ခံစစ်မှူးသစ် ခေါ်ယူမယ်ဆိုရင် ကစားသမား ၂ ဦးကို ချိတ်ဆက်နိုင်တယ်လို့ သတင်းထောက် David Lynch က ဆိုပါတယ်။ ",
"btext2":"တစ်ဦးကတော့ လေဗာကူဆင်အသင်းမှ အသက် ၂၁ နှစ်အရွယ် အီကွေဒေါ ခံစစ်သမား ပီရို ဟင်ကာပီဖြစ်ပါတယ်။ ကစားသမားက ပရီးမီးယားလိဂ်ထံ ပြောင်းလိုပြီး သူ့ကို ပေါင် ၃၅ သန်းဖြင့် ခေါ်ယူနိုင်မယ်လို့ အင်္ဂလန်သတင်းတွေက ဆိုပေမယ့် ဂျာမာန်ဘက်ကတော့ ပေါင် သန်း ၆၀ လို့ ဖော်ပြနေကြပါတယ်။ လေဗာကူဆင်ဟာ လီဗာပူး ဘယ်ခြမ်း ကစားသမား လုခ်ချမ်ဘာကို ခေါ်ယူလိုပါတယ်။ နည်းပြအလွန်ဆိုနဲ့ လီဗာပူးကြား ဆက်နွယ်မှုကောင်းရှိပေမယ့် ဒါဟာ အပြောင်းအရွှေ့မှာ အားသာချက်ဖြစ်စေမယ် မဆိုလိုပါဘူး။ လီဗာပူး နောက်ထပ် ခေါ်ယူလိုတဲ့ ခံစစ်မှူးက ပြင်သစ်ကလပ် Rennes အသင်း ခံစစ်မှူး အာသာ သီရက်ကိုလည်း စိတ်ဝင်စားနေတယ်။ အသက် ၂၃ နှစ်အရွယ် ဘယ်ဂျီယံခံစစ်မှူးကို ရလိုတယ်ဆိုရင် ပေါင် သန်း ၃၀ ပေးရမယ်လို့ သိရပါတယ်။ အပြောင်းအရွှေ့ deadline မတိုင်ခင် ဘာမဆို ဖြစ်လာနိုင်သေးပေမယ့် စျေးကွက် ပိတ်ချိန်ထိ ဘာမှ မဖြစ်လာရင်တော့ လီဗာပူးပရိသတ်တွေရဲ့ ဒေါသထုဟာ ပိုမို ကြီးမားလာဖွယ် ရှိပါတယ်။ ",
"btext3": "     no ",
"imgurl1":"https://lfcthadin.com/wp-content/uploads/2023/08/1941252582023-678x381.jpg",
"imgurl2":"https://lfcthadin.com/wp-content/uploads/2023/08/1941252582023-678x381.jpg",
"imgurl3":"no",
"video":"no"
 },


         {"ndate":"Aug  25 , 2023",
"htext":"ထရန့် အလုပ်ဖြစ်မှာပါလို့ တစ်နှစ်စာ လုပ်ခဖြင့် ကလော့ပ်ကို လောင်းကြေးထပ်ထားတဲ့ ပပ်လင်ဒါး",
"btext1":" မနှစ်က ရာသီကုန်ခါနီးမှာ ထရန့်ကို ကစားကွက်သစ်အတွင်း ပြောင်းလဲ နေရာချဖို့ ကလော့ပ်နဲ့ တိုင်ပင်ဆွေးနွေးခဲ့ကြကြောင်း လက်ထောက်နည်းပြ ပပ်လင်ဒါးက ထုတ်ပြောလာပါတယ်။ ယခင် အစွန်-တောင်ပံလူတွေအဖြစ် တိုက်စစ်ကို လိုက်ပါခွင့်ရထားကြသူ နှစ်ဦးဟာ ကစားကွက်ပုံစံသစ်မှာ ကွဲပြားတဲ့ တာဝန်ယူမှုတွေ ရှိလာတာပါ။ ရော်ဘတ်ဆန်က ခံစစ်မှူး ဆန်ဆန် ကစားနေရပြီး ထရန့်က ကွင်းလယ် အတွင်းလူနေရာ ဝင်ကစားနေတာ ဖြစ်ပါတယ်။ Training Ground Guru ရဲ့ podcast အစီအစဉ်မှာပဲ ပပ်လင်ဒါးက ဒီစနစ်ဟာ အလုပ်ဖြစ်မယ်လို့ သူ ခိုင်ခိုင်မာမာ ယုံကြည်ကြောင်း ပြောလာခဲ့ပါတယ်။ “ ကျနော်တို့ အပိုကစားသမား လိုချင်တယ်။ အဲ့တာအပြင်ကို ကွင်းလယ်မှာ ထရန့်မှာ ကစားစေချင်တယ်။ ဘာလို့လဲဆိုတော့ အတွင်းကနေ သူက နေရာတိုင်းကို လိုက်ပါ ကစားနိုင်ပါတယ်။ ဘယ်သူမှ မမြင်နိုင်တဲ့ တိုက်စစ်ကို ပေးပို့မှု လမ်းကြောင်းတွေကို သူရှာနိုင်ပါတယ်။",
"btext2":" တိုက်စစ်သမားတွေ လက်ခံယူဖို့ကောင်းမယ့် ပေးချက်တွေကို သူပေးနိုင်တယ်။ ဒီဆုံးဖြတ် မလုပ်ခင် ယာဂင်နဲ့ ဆွေးနွေးခဲ့တာကိုတောင် သတိရမိသေးတယ်။ ယာဂင်ကို ‘ကျေးဇူးပြုပြီး လုပ်ပါ။ အလုပ်မဖြစ်ရင် ငါ့ရဲ့ တစ်နှစ်စာ လုပ်ခ အားလုံးကို လောင်းကြေးထပ်ပါမယ်။ ကြိုးစားကြည့်ရအောင်ပါ။ ဒီကောင်လေးကို ကွင်းလယ်မှာ ထားဖို့က အခုလုပ်ရဖို့ လိုနေတာ’ ဆိုပြီး တိုက်တွန်းခဲ့တာပါ ” လို့ သူက ပြောပြခဲ့တယ်။ အဲ့သည်စနစ်ဟာ လီဗာပူးနဲ့ အာဆင်နယ်တို့ ၂-၂ သရေကျတဲ့ပွဲမှာ မြင်သာခဲ့ပါတယ်။ လီဗာပူးအသင်းဟာ စနစ်သစ်နဲ့အတူ အခုချိန်ထိ ရှုံးပွဲမရှိသေးပါဘူး။ ဒါပေမယ့် ဒီစနစ်ဟာ ပြီးပြည့်စုံနေတာ ဆိုတာထက် ကောင်တာ အခြေအနေတွေမှာ အရင်ကလောက် အခြေအနေ မဆိုးတာမျိုး ဖြစ်ပါတယ်။",
"btext3": "     “ ဘောလုံးနဲ့အတူ အသင်းက ပြန်ပြီး ကျစ်လစ်လာတယ်၊ အသင်းက အတူတကွ ပြန်ဖြစ်လာတယ်။ ဟန်ချက်ညီလာတော့ ကောင်တာတွေမှာ ဒီစနစ် မတိုင်ခင်ကလောက် ထိုးဖောက် မခံရတော့ဘူး။ အပြောင်းအလဲက ကစားသမားတွေကို လွတ်လပ်စွာ ကစားခွင့် ပြန်ရလာစေတယ် ” လို့ လင်ဒါးက မှတ်ချက်ပေးခဲ့ပါတယ်။ လီဗာပူးအသင်းဟာ ၃-၄-၃ စနစ်မှာ ထရန့်ကို ကွင်းလယ် နံပါတ် ၆ နေရာမှာ ထားနေတာပါ။ ဒါပေမယ့်လို့ ၂၀၂၂ လောက်မှာတည်းက ထရန့်ဟာ ညာခြမ်းကနေ ကွင်းလယ် နံပါတ် ၁၀ နေရာကို ဝင်ကစားနေခဲ့ပြီးပြီဆိုတာကိုလည်း လင်ဒါးက ဝန်ခံခဲ့ပါသေးတယ်။ လက်တလောမှာ ထရန့်ဟာ ခံစစ်ကို နည်းနည်းပိုအာရုံစိုက်ရတဲ့ နေရာသစ်မှာ ပြန်ဆင်းနေတဲ့ သဘောပဲဖြစ်ပြီး ဒီရာသီမှာ အလုပ်ဆက်ဖြစ်နေဖို့ မျှော်လင့်ရတာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/08/184582023-678x381.jpg",
"imgurl2":"https://lfcthadin.com/wp-content/uploads/2023/08/18452582023-trent-mid-1024x576.jpg",
"imgurl3":"https://lfcthadin.com/wp-content/uploads/2023/08/18452582023-trent-mid-1024x576.jpg",
"video":"no"
 },


        {"ndate":"Aug  25 , 2023",
"htext":"ဆာလာက ရောင်းရန် မဟုတ်ကြောင်းနဲ့ ခံစစ်မှူးသစ် ရလိုတယ် ပြောလာတဲ့ နည်းပြကလော့ပ်",
"btext1":"ဒီအပတ် နယူးကာဆယ်ပွဲကြိုမှာ နည်းပြကလော့ပ်က ဒီတလော သတင်းကြီးနေတဲ့ ဆာလာ အပြောင်းအရွှေ့ ကိစ္စ ထုတ်ပြောခဲ့သလို ခံစစ်သမားသစ် လိုချင်ကြောင်းပါ ပြောလာခဲ့ပါတယ်။ ဆော်ဒီပရိုလိဂ်ဘက်က သူတို့လိဂ်ရဲ့ ပုံရိပ်ကို မြှင့်တင်နိုင်ဖို့ ဆာလာကို အလေးအနက် လိုချင်နေတာပါ။ အာရပ်ကမ္ဘာကနေ ပေါ်ထွက်လာတဲ့ ဆာလာဟာ ၎င်းတို့ ဒေသတွင်းမှာ အကောင်းဆုံး ကစားသမားအဖြစ် ထင်ရှားသူဖြစ်ပါတယ်။ ဆာလာနဲ့ ပတ်သက်ပြီး ကလော့ပ်ကတော့ ” အခုထိ ကမ်းလှမ်းလာတာ မရှိသေးပါဘူး။ မီဒီယာတွေက ဖန်တီးနေတဲ့ ဇာတ်လမ်းတိုင်းအတွက် ကျနော်တို့ စကားပြောပေးဖို့က ခက်ပါတယ်။ ဆာလာက လီဗာပူး ကစားသမားပါ။ သူ့အတွက် ချိတ်ဆက်လာမှု မရှိသေးပါဘူး။ အကယ်လို့ ချိတ်ဆက်လာရင်လည်း အဖြေက နိုး ပဲ ဖြစ်ပါလိမ့်မယ်။ ",
"btext2":" ကျနော်ရဲ့ အယူအဆကတော့ ပြဿနာတစ်ခု ကိုယ်ရင်ဆိုင်ရမှပဲ အဲ့အကြောင်း ပြောတာ ကောင်းပါမယ်။ အခုလောလောဆယ် ဘာမှ ထူးခြားတာ မရှိပါဘူး။ ထူးခြားလာရင်လည်း အဖြေက နိုး ပါပဲ။ မိုက လီဗာပူးအတွက် ပေးဆပ်လိုနေဆဲလားဆိုရင် ၁၀၀% သေချာပါတယ် ” လို့ ဖြေခဲ့ပါတယ်။ ကိုနတေး ဒဏ်ရာရခြင်းနဲ့အတူ လက်ရှိ လီဗာပူးအသင်းမှာ ဗန်ဒိုက်၊ မာတစ်၊ ဂိုးမက်စ်၊ နက်ဖီးလစ်နဲ့ ကွမ်းဆက်တို့ပဲ ကျန်ရှိပါတယ်။ နယူးကာဆယ်ပွဲမှာ ကိုနတေးရဲ့ ညာခြမ်းကို မာတစ်နဲ့ ဂိုးမက်စ်တို့ထဲက တစ်ဦး တာဝန်ယူဖွယ်ရှိပြီး ကလော့ပ်က ခံစစ်မှူးသစ် ရလိုကြောင်း ထုတ်ပြောခဲ့တယ်။",
"btext3": "    ” ကျနော်တို့ ခံစစ်သမား ၈ ယောက်လောက်ထိ အသင်းမှာ ရှိနေတာမျိုး မျှော်လင့်မိပါတယ်။ ဒါပေမယ့် ကျနော်တို့အသင်းမှာ ရှိနေတဲ့ ကစားသမားတွေအပေါ်မှာလည်း သံသယ မရှိပါဘူး။ ကွမ်းဆက်ကလည်း ကစားသမားကောင်းပါ။ လက်တလောမှာ ကျနော်တို့ ခံစစ်အတွက် အားဖြည့်စရာ ရှိနေသေးပေမယ့် အခြေအနေတိုင်းအတွက် ကိုယ်က ပြင်ဆင်ထားဖို့ လိုပါမယ်။ ကျနော်တို့ ကိုယ်လုပ်နိုင်သမျှ အစွမ်းကုန် ကြိုးစားနေပါတယ် ” လို့ နည်းပြ ကလော့ပ်က ဆိုခဲ့တာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/ebou-salah--678x381.jpg",
"imgurl2":"https://lfcthadin.com/wp-content/uploads/2023/08/ebou-salah--678x381.jpg",
"imgurl3":"no",
"video":"no"
 },
         {"ndate":"Aug  25 , 2023",
"htext":"ဒီစျေးကွက်မှာတင် ဆာလာကို ခေါ်ယူနိုင်ရေး ကိန်းဂဏန်းကြီးတွေဖြင့် အားထုတ်လာတဲ့ Al Ittihad",
"btext1":"ဆော်ဒီပရိုကလပ် Al Ittihad အသင်းဟာ လီဗာပူး တိုက်စစ်မှူး ဆာလာကို ဒီနွေမှာတင် ခေါ်ယူလိုကြောင်း သူတို့ရဲ့ သဘောထားကို ထုတ်ပြလာခဲ့ပါပြီ။ လက်ရှိ အခြေအနေမှာ ဆာလာရဲ့ အပြောင်းအရွှေ့ ကိစ္စ မဖြစ်လာဘူးလို့ သေချာပေါက် ပြောနိုင်တဲ့ အခြေအနေမျိုး မရှိသေးပါဘူး။ အသက် ၃၁ နှစ်အရွယ် တိုက်စစ်သမားဟာ ရောင်းရန်မဟုတ်ကြောင်း ကလပ်ရဲ့ သဘောထားကိုတော့ လီဗာပူးဘက်က ဆက်လက် ဆွဲကိုင်ထားဆဲပါ။ ဆာလာရဲ့ အေးဂျင့်ဟာ အပြောင်းအရွှေ့ သတင်းတွေ စထွက်လာတဲ့ ဩဂုတ်လ အစပိုင်းတည်းက ကစားသမားဟာ လီဗာပူးမှာပဲ ဆက်နေမှာဖြစ်ကြောင်း ပြတ်ပြတ်သားသား ငြင်းဆန်ထားပြီးပါပြီ။ အေးဂျင့် Ramy Abbas က “ ဒီနှစ်ထဲ လီဗာပူးကနေ ထွက်ခွာဖို့ ကျနော်တို့ စဉ်းစားမယ်ဆိုရင် မနှစ်ကနွေမှာ စာချုပ်သစ် ဘာလို့ သက်တမ်းတိုးခဲ့ဦးမှာလဲ။ ဆာလာက လီဗာပူးမှာ ဆက်နေဖို့ပဲ အာရုံစိုက်ထားပါတယ် ” လို့ ဆိုခဲ့တာပါ။ ",
"btext2":"ဆာလာဟာ မနှစ်ကနွေမှာ ၂၀၂၅ ခုနှစ်ထိ လီဗာပူးမှာ ဆက်ရှိနေမယ့် စာချုပ်သစ်ကို လက်မှတ်ထိုးခဲ့တာပါ။ သူဟာ ကလပ်သမိုင်းမှာ အမြင့်ဆုံးအဖြစ် တစ်ပတ် ပေါင် ၃၅၀၀၀၀ ရရှိနေသူဖြစ်ကာ ဆုကြေးတွေနဲ့ဆိုရင် ပေါင် ၅ သိန်းထိ ရောက်နိုင်တယ်လို့ ခန့်မှန်းထားကြပါတယ်။ ဆာလာကို ခေါ်ယူနိုင်မယ်ဆိုရင် Al Nassr အသင်းမှာ ခရစ္စတီယာနို ရော်နယ်ဒို ရနေတဲ့ တစ်နှစ်လုပ်ခ ပေါင် ၁၇၇ သန်းထက် ပိုများတဲ့ စာချုပ်ပေးဖို့ Al Ittihad အသင်းဘက်က ဆန္ဒရှိပါတယ်။ အဆိုပါ ပမာဏဟာ လီဗာပူးမှာ ရတာထက် ၅ ဆ ကျော် ပိုများမှာဖြစ်ပါတယ်။ ဆော်ဒီကလပ်ဟာ ဆာလာရဲ့ ပြောင်းရွှေ့ကြေးအဖြစ် လီဗာပူးအသင်းကို ပေါင် ၈၅ သန်း ဝန်းကျင်ပေးဖို့လည်း အဆင်သင့် ရှိနေတာဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/salah-lfc-100-678x381.jpg",
"imgurl2":"https://lfcthadin.com/wp-content/uploads/2023/08/salah-lfc-100-678x381.jpg",
"imgurl3":"no",
"video":"no"
 },
        {"ndate":"Aug  25 , 2023",
"htext":"ဆာလာကို ရမယ်ဆိုရင် ကမ္ဘာ့စံချိန်တင် လုပ်ခပေးမယ့် Al Ittihad ကလပ်၊ ဘယ်စျေးရရ မရောင်းဘူး ငြင်းထားတဲ့ အန်ဖီးကလပ်နဲ့ လီဗာပူး နံနက်ခင်း သတင်းများ",
"btext1":"စျေးကွက် မပိတ်ခင်မှာ လီဗာပူးက ကွင်းလယ်လူ တစ်ဦး အဆင်ပြေခဲ့ရင် နောက်ထပ် ခေါ်ယူမှုအဖြစ် ခံစစ်မှူး တစ်ဦး ခေါ်ယူမယ်လို့ သတင်းထောက်တွေက ယုံကြည်နေကြပါတယ်။ လေဗာကူဆင်အသင်းမှ အသက် ၂၁ နှစ်အရွယ် အီကွေဒေါ လက်ရွေးစင် ပီရို ဟင်ကာပီဟာ ပရီးမီးယားလိဂ်ထံ ပြောင်းလာလိုနေပြီး သူ့ကို ခေါ်ယူမယ်ဆိုရင် ပေါင် ၃၅ သန်း ကျသင့်မယ်လို့ လန်ဒန်ဘက်က သတင်းထောက်တွေ ဆိုပါတယ်။ လီဗာပူးအသင်းက ပီရို ဟင်ကာပီဟာကို စောင့်ကြည့်နေတာဖြစ်ပေမယ့် သေချာတဲ့ အချက်အလက် မရသေးဘူးလို့ သိရပါတယ်။ ဂျာမာန်ဘက်ကတော့ သူတို့ ခံစစ်သမားအတွက် ပေါင် သန်း ၅၀ အထက် ရလိုနေတာ ဖြစ်ပါတယ်။ ",
"btext2":"ဆော်ဒီကလပ် Al Ittihad အသင်းက မိုဆာလာကို ခေါ်ယူလိုနေပြီး ပွဲကြိုနဲ့ ပွဲတွင်းမှာ သူတို့ ပရိသတ်တွေဟာ ဆာလာ မျက်နှာဖုံးတွေ ဝတ်ဆင်ကာ တောင်းဆိုမှုတွေ ဆက်တိုက် လုပ်လာနေပါတယ်။ ဆာလာကို ခေါ်ယူနိုင်မယ်ဆိုရင် Al Ittihad အသင်းဟာ ကမ္ဘာ့အမြင့်ဆုံး လုပ်ခလစာကို အီဂျစ်သားအား ပေးဖို့ထိ အဆင်သင့် ရှိနေပါတယ်။ ဆော်ဒီကလပ်က ဘယ်လိုပဲ ကြိုးစားပါစေ ဒီနွေမှာ ဆာလာကို လုံးဝ ရောင်းမထုတ်ဖို့ လီဗာပူးဘက်က ကြံ့ကြံ့ခံသွားမှာပါ။ ဆာလာအတွက် မြင့်မားတဲ့ ပြောင်းရွှေ့ကြေးဖြင့် ကမ်းလှမ်းခံရရင်တောင် အသင်းဘက်က ရောင်းထုတ်မှာ မဟုတ်ပါဘူး။ ဆာလာ ကိုယ်တိုင်ကတော့ လီဗာပူးအသင်းအတွက်ပဲ စိတ်နှစ်မြုပ်ထားပြီး ဒီရာသီမှာ ပရီးမီးယားလိဂ်ကိုပဲ အာရုံစိုက်လိုနေပါတယ်။ ",
"btext3": " အန်ဒရီကို ကမ်းလှမ်းတယ်ဆိုတဲ့ သတင်းတွေကို လီဗာပူးအသင်းဘက်က ငြင်းဆန်ပါတယ်။ ကြိုတင် ကြားထားတဲ့ အတိုင်း ကလပ်ဟာ ဒီနွေမှာတင် အန်ဒရီကို မရနိုင်တာမို့ ခေါ်ယူရေးကနေ နောက်ဆုတ်ဖွယ် ရှိပါတယ်။ တေလာ မော်တန်ကို ခေါ်ယူဖို့ ချန်ပီယံရှစ်ကလပ်တွေ ကြိုးစားနေပြီး ကွင်းလယ်လူဟာ ယခင်လို နံပါတ် ၆ နေရာ မကစားတော့ဘဲ နံပါတ် ၈ နေရာကို ပြောင်းကစားနေပြီ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/08/9122582023-678x381.jpg",
"imgurl2":"https://lfcthadin.com/wp-content/uploads/2023/08/9122582023-678x381.jpg",
"imgurl3":"no",
"video":"no"
 },
        {"ndate":"Aug  24 , 2023",
"htext":"ခံစစ်နဲ့ ကွင်းလယ်အတွက် ဆယ်ကျော်သက် နှစ်ဦးကို ခေါ်ယူလိုက်ကြောင်း လီဗာပူး အတည်ပြု",
"btext1":"လီဗာပူးအသင်းဟာ ပရီးမီးယားလိဂ် ပြိုင်ဘက်ကလပ်တွေမှ လူငယ် ကြယ်ပွင့် နှစ်ဦးကို ခေါ်ယူနိုင်ခဲ့ပြီ ဖြစ်ပါတယ်။ လက်စတာအသင်းမှ အသက် ၁၆ နှစ်အရွယ် ကွင်းလယ်လူ ထရေး နိုင်ယိုနီကို ခေါ်ယူနိုင်ကြောင်း အတည်ပြုနိုင်ခဲ့ပြီဖြစ်တယ်။ မနှစ်ကရာသီ ယူ-၁၈ ပရီးမီးယားလိဂ် ပြိုင်ပွဲကို ပုံမှန် ပါဝင်ကစားထားတဲ့ လူငယ်လေးဟာ လီဗာပူး ယူ-၁၈ အသင်းထံ တိုက်ရိုက် ပူးပေါင်းပါမယ်။ ဒါ့အပြင် ဝက်စ်ဟမ်းမှ အသက် ၁၆ နှစ်အရွယ် ခံစစ်မှူး အမာရာ နယ်လိုကလည်း လီဗာပူးကို ရောက်လာပါတယ်။ သူဟာ လန်ဒန်ကလပ်မှာ စကော်လာရှစ် ရထားတာ လပိုင်း အကြာမှာပဲ လီဗာပူးကို ကူးပြောင်းလာခဲ့တာဖြစ်ပါတယ်။ သူတို့ နှစ်ဦးအတွက် တစ်ဦးချင်းမှာ ပေါင် ၁ သန်း မကျော်တဲ့ အကယ်ဒမီကြေးတွေ ပေးရဖွယ်ရှိပါတယ်။ အသင်းဟာ ဒီနွေမှာပဲ ဝုဗ်အသင်းမှ အသက် ၁၄ နှစ်အရွယ် ခံစစ်မှူး ဟာဗေး အိုဝင်ကို ပေါင် ၈ သိန်းဖြင့် ခေါ်ယူထားပါတယ်။ ",
"btext2":" သူတို့ ၃ ဦးလုံးဟာ Marc Bridge-Wilkinson ရဲ့ ယူ-၁၈ အသင်းမှာ တိုက်ရိုက် ပါဝင်ကစားသွားကြမှာ ဖြစ်ပါတယ်။ လီဗာပူးအသင်းဟာ ဒီနောက်ပိုင်း လူငယ် ကြယ်ပွင့် စုစည်းမှုတွေကို ပြန်လည် အာရုံစိုက်လာနေပါတယ်။ ဗြိတိန်ရဲ့ အလားအလာ အကောင်းဆုံး ကြယ်ပွင့်တွေကိုကော ဥရောပကလပ်တွေမှ အရည်အချင်းရှိသူတွေကိုပါ စုဆောင်းလာနိုင်နေတယ်။ ၂၀၁၉ မှာ ဆန်းဒါးလန်းကနေ မက်ကော်နယ်၊ ၂၀၂၀ မှာ ဆယ်တာဗီဂိုကတော့ ဘာ့ဆီတစ်၊ ၂၀၂၁ မှာ နယူးကာဆယ်ကနေ ဘော်ဘီကလက်၊ ၂၀၂၂ မှာ ဒါရီကနေ ကိုနေး-ဟိုဟာတီနဲ့ ဆဲတစ်ကနေ ဗန်ဒုတ်တို့ကို ခေါ်ယူခဲ့ကာ မကြာခင် လီဗာပူးနဲ့ တောက်ပလာမယ် မျှော်လင့်ခံနေရပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/19402482023-678x381.jpg",
"imgurl2":"https://lfcthadin.com/wp-content/uploads/2023/08/19402482023-678x381.jpg",
"imgurl3":"no",
"video":"no"
 },
        {"ndate":"Aug  24 , 2023",
"htext":"ဒီနွေရုန်းကန်ရမှုလို အဖြစ်မခံဘဲ ဆာလာ ပြဿနာ ကြိုတင် အဖြေရှာဖို့ လိုအပ်လာတဲ့ လီဗာပူး",
"btext1":" လီဗာပူးအသင်းဟာ ဒီနွေမှာ စိန်ခေါ်မှု များစွာကို ရင်ဆိုင်ခဲ့ရသလို ရာနှုန်းပြည့် ကျော်ဖြတ်နိုင်နေကြောင်း အသင်းပရိသတ်တွေ ယုံကြည်ပေးဖို့ရာမှာ ရုန်းကန်နေရပါတယ်။ မီလ်နာ၊ ကိတ်တာ၊ ချိန်ဘာလိန်တို့ ထွက်ခွာသွားတဲ့ ကွင်းလယ်နေရာကို မာကာ၊ ဆိုဘိုတို့ဖြင့် အကောင်းဆုံး အင်အားဖြည့်နိုင်ခဲ့တယ်။ ဒါပေမယ့်လို့ ဟန်ဒါဆန်၊ ဖာဘင်ညို နေရာတွေမှာ အစားထိုးဖို့အတွက်တော့ ရုန်းကန်ခဲ့ရကာ ရှုပ်ထွေးတဲ့ သီတင်းပတ်အပြီး စတုဂတ်မှာ အန်ဒိုကို ခပ်မြန်မြန် ခေါ်ယူခဲ့ရပါတယ်။ ကွင်းလယ်ခံစစ် အပြင် ဗန်ဒိုက်၊ ကိုနတေးတို့ နှစ်ဦးပဲ အမာခံရှိတဲ့ ဗဟိုခံစစ်နေရာ အင်အားမဖြည့်ခြင်းကလည်း ကာလရှည် သွားရမယ့် ဘောလုံးရာသီမှာ စိတ်ပူစရာ အနေအထားကို ဖန်တီးထားသလို ဖြစ်နေခဲ့ပါတယ်။",
"btext2":" ဒါပေမယ့်လို့ နောက်ထပ် စိန်ခေါ်မှုကတော့ ကလပ်ရဲ့ အရေးအကြီးဆုံး ကစားသမား တစ်ဦးဖြစ်တဲ့ ဆာလာနေရာ အစားထိုးရေး ဖြစ်ပါတယ်။ ဆာလာကို ဆော်ဒီလိဂ်က အလိုရှိနေတာဟာ ဖုန်းကွယ်ထားလိုရတဲ့ အခြေအနေလည်း မဟုတ်တော့ပါဘူး။ Al-Ittihad အသင်းဟာဆိုရင် ဒီနွေမှာ ဆာလာကို ခေါ်ယူနိုင်ဖို့ ပြောင်းရွှေ့ကြေး ယူရို သန်း ၁၀၀ ပေးဖို့ အဆင်သင့်ဖြစ်နေပါတယ်။ လီဗာပူးဘက်က ဆာလာကို လုံးဝ မရောင်းဖို့ ဆုံးဖြတ်ထားသလို ဆာလာ ကိုယ်တိုင်က ထွက်ခွာချင်စိတ် မပြသခြင်းကြောင့် ဒီအပြောင်းအရွှေ့ ဖြစ်မလာသေးတာပါ။ နောက်နှစ်နွေမှာတော့ ကလပ်နဲ့ စာချုပ် ၁ နှစ်ပဲကျန်တဲ့ ဆာလာကို ဆော်ဒီလိဂ်ဘက်က မြင့်မားတဲ့ လုပ်ခဖြင့် ကမ်းလှမ်းလာခဲ့ရင် လီဗာပူးတို့ တားဆီးနိုင်ဖို့ ခက်ခဲမှာ ဖြစ်ပါတယ်။ အသင်းတိုက်စစ်မှာ ရွေးချယ်စရာ ၅ ဦးထိ ရှိပေမယ့် ညာခြမ်းအတွက် ဆာလာ တစ်ဦးတည်း ရှိနေသေးတာပါ။",
"btext3": "    အစားထိုးစရာ မရှိပါဘဲ ဟန်ဒိုနဲ့ ဖာဘင်ညိုကို လက်လွတ်ခဲ့သလို လာမယ့်နွေမှာ တစ်ရာသီ သွင်းဂိုး ၃၀ လောက် သွင်းနိုင်တဲ့ ဆာလာကို လီဗာပူးအသင်း လက်လွတ်လိုက်ရင် ကလပ်အတွက် ကြီးမားတဲ့ ပြဿနာတွေကို လက်ယက် ခေါ်သလို ဖြစ်လာတော့မှာပါ။ ဒါကြောင့်ပဲ ဆော်ဒီလိဂ် အန္တရာယ်ကို မမေ့လျော့ခြင်းနဲ့အတူ ဆာလာ နေရာ အစားထိုးရေးဟာ လီဗာပူးအသင်း သေချာပေါက် အာရုံစိုက်ဖို့ လိုနေတဲ့ ကိစ္စ ဖြစ်လာဖွယ် ရှိနေခဲ့ပါပြီ။  ",
"imgurl1":"https://lfcthadin.com/wp-content/uploads/2023/08/salah-100--678x381.jpg",
"imgurl2":"https://lfcthadin.com/wp-content/uploads/2023/08/salah-100--678x381.jpg",
"imgurl3":"no",
"video":"no"
 },
        {"ndate":"Aug  24 , 2023",
"htext":"လီဗာပူး မဟုတ်ဘဲ ချယ်ဆီးကို ရွေးခဲ့ကြတာ ‘ငွေကြောင့်ပါ’ လို့ ချယ်ဆီး ကစားသမားဟောင်း ထုတ်ပြော",
"btext1":"ပရီးမီးယားလိဂ် ကလပ်တွေဖြစ်တဲ့ အာဆင်နယ်နဲ့ ချယ်ဆီး ကစားသမားဟောင်း ပီတစ်ကတော့ ကိုင်ဆီဒိုနဲ့ လာဗီယာတို့ လီဗာပူးကို ပယ်ချပြီး လန်ဒန်ကလပ်ကို ရွေးချယ်ခဲ့တာဟာ အားကစားပိုင်းထက် ငွေကြောင့်ဖြစ်တယ်လို့ မှတ်ချက်ပေးလာပါတယ်။ ကိုင်ဆီဒိုကို ပေါင် ၁၁၅ သန်း၊ လာဗီယာကို ပေါင် ၅၈ သန်းတို့ဖြင့် ချယ်ဆီးတို့ ခေါ်ယူခဲ့သလို လီဗာပူးဘက်ကလည်း ကိုင်ဆီဒိုအတွက် ပေါင် ၁၁၁ သန်း၊ လာဗီယာအတွက် ပေါင် ၄၆ သန်းထိ ကမ်းလှမ်းခဲ့သေးတာ ဖြစ်ပါတယ်။ သူတို့ နှစ်ဦးလုံးဟာ လီဗာပူးကို မပြောင်းဖို့ ငြင်းဆန်ခဲ့ကြပါတယ်။ ဗြိတိန်အားကစားသတင်းတွေမှာ အပြောင်းအရွှေ့ စျေးကွက်အတွင်း လီဗာပူးတို့ အရှက်စရာ ရှုံးနိမ့်မှုလို့ ဝေဖန်ခဲ့ကြတယ်။ ပီတစ်ကတော့ လီဗာပူးဟာ ချယ်ဆီးရဲ့ ပလန်တွေကို မယှဉ်နိုင်တာ မဟုတ်ဘဲ ကစားသမားတွေက ငွေကြောင့် ပယ်ချသွားခြင်း ခံခဲ့ရတာလို့ ထင်မြင်ချက် ပေးလာခဲ့ပါတယ်။ ",
"btext2":" ပီတစ်ကတော့ ‘ ကျနော် ခပ်ညံ့ညံ့စကားလုံးတွေ ပြောမနေတော့ပါဘူး။ သူတို့ ဘာကြောင့် ချယ်ဆီးကို ရွေးချယ်လဲ ကျနော်တို့ အားလုံး သိပါတယ်။ အားကစားပိုင်းက ကြည့်ရင် သူတို့အတွက် အကောင်းဆုံး ရွေးချယ်စရာက လီဗာပူးပါ။ အကယ်လို့ ကျနော်သာ ကိုင်ဆီဒိုနဲ့ လာဗီယာဆိုရင် ချယ်ဆီးထက် လီဗာပူးကိုပဲ ပြောင်းဖို့ ရွေးမှာပါ။ ဘာလို့လဲဆိုတော့ ချယ်ဆီးမှာ ရှင်းလင်းတဲ့ ပလန်ရယ်လို့ မရှိပါဘူး။ သူတို့မှာ ကစားသမား ၃၅ ယောက်လောက် ရှိနေတာလေဗျာ။ မနှစ်ကဆို သူတို့ တကယ့် အိပ်မက်ဆိုးကြီး ရခဲ့တာပဲလေ။ လီဗာပူးကို ကြည့်မယ်ဆိုရင် ကွင်းလယ်နေရာမှာ သူတို့ ပြန်ပြီး အဆင့်မြင့်နေတာပါ။ ဆိုဘိုစလိုင်နဲ့ မက်ကယ်လစ္စတာတို့ကို ရထားပေမယ့် သူတို့ အားဖြည့်ဖို့ တစ်နေရာ လိုအပ်နေဆဲပါပဲ။",
"btext3": "     ကျနော်သာ ကိုင်ဆီဒိုဆိုရင် လီဗာပူးနဲ့ပဲ လက်မှတ်ထိုးမှာပါ။ အဲ့မှာဆိုရင် မက်ကယ်လစ္စတာနဲ့လည်း ပြန်ပြီး လက်တွဲရမယ်၊ ကွင်းလယ်လူတွေ အများကြီး မရှိတော့တာမို့ ဖိအားနည်းနည်းနဲ့ ပွဲကစားခွင့်လည်း ရပါမယ်။ ဘယ်အသင်းကို ရွေးရမယ်ဆိုတဲ့ အဖြေက သိပ်ကို လွယ်ကူပါတယ်။ ဒါကိုမှ ကိုင်ဆီဒိုနဲ့ လာဗီယာတို့ ဘာကြောင့် ချယ်ဆီးကို ရွေးချယ်သွားလဲဆိုရင် အဖြေက သိပ်ရှင်းပါတယ်။ ငွေကြောင့်ပါပဲ။ ကလပ်တွေနဲ့ ကစားသမားတွေအတွက် ငွေက အရမ်း စကားပြောပါတယ် ’ လို့ ဒဲ့တိုး ပြောဆိုလိုက်တာ ဖြစ်ပါတယ်။ လီဗာပူးပရိသတ်တွေကတော့ ကြီးကျယ်တဲ့ ခေါ်ယူမှုတစ်ခု ဖြစ်မလာခြင်းကို စိတ်ပျက်ခဲ့ကြတယ်။ လာဗီယာနဲ့ ကိုင်ဆီဒိုကို မခေါ်ယူနိုင်ခြင်းဟာ လီဗာပူးအတွက် ကျရှုံးတဲ့ စျေးကွက် တစ်ခု ဖြစ်စေမှာလား? ဆိုတဲ့ မေးခွန်းကိုတော့ အချိန်က စကားပြောသွားမှာပဲ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/08/petit-caicedo-678x381.jpg",
"imgurl2":"https://lfcthadin.com/wp-content/uploads/2023/08/petit-caicedo-678x381.jpg",
"imgurl3":"no",
"video":"no"
 },
         {"ndate":"Aug  24 , 2023",
"htext":"နယူးကာဆယ်ပွဲမှာ စိန်ခေါ်မှုသစ်ကို စတင် ရင်ဆိုင်ရဖွယ်ရှိတဲ့ ကိုဒီ ဂက်ပို",
"btext1":" ကိုဒီ ဂက်ပိုဟာ ဒီရာသီ လီဗာပူးအသင်းရဲ့ လိုအပ်ချက်အရ ကွင်းလယ်နေရာကို ဆင်းကစားနေပြီး ရာသီကြိုမှာကော ပရီးမီးယားလိဂ်မှာပါ အဆိုပါနေရာက ပွဲထွက်နေတာဖြစ်ပါတယ်။ ဇန်နဝါရီမှာ လီဗာပူးကို ဂက်ပို ရောက်လာတဲ့နောက် ပရီးမီးယားလိဂ် ၁၇ ပွဲ ကစားရာမှာ ၁၅ ပွဲက ပွဲထွက်နေရာက ပါဝင်ခဲ့တာပါ။ မနှစ်ကရာသီနဲ့ မတူတာက သူဟာ တိုက်စစ်သမား နေရာထက် တိုက်စစ်ကို ပံ့ပိုးပေးရတဲ့ ကွင်းလယ် အတွင်းလူ နေရာအတွက်ပဲ ရွေးချယ်ခံနေရပါတယ်။ မနှစ်ကရာသီမှာ ဂက်ပိုဟာ ကွင်းလယ်လူ နေရာက တစ်ကြိမ်တည်း ကစားခဲ့ပြီး ဘုန်းမောက်ကို အန်ဖီးကွင်းမှာ ယှဉ်ပြိုင်ကစားတဲ့ ပွဲစဉ်ဖြစ်ပါတယ်။ ဂက်ပိုဟာ ဒီရာသီ ချယ်ဆီးပွဲမှာကော ဘုန်းမောက်ပွဲမှာပါ ဘယ်ခြမ်း ကွင်းလယ်လူ နေရာက ခြေစွမ်းပြဖို့ ရုန်းကန်ခဲ့ရပါတယ်။",
"btext2":"ကွင်းလယ်နေရာဟာ ဂက်ပိုရဲ့ ကစားနိုင်စွမ်းကို ကန့်သတ်ထားသလို ဖြစ်နေပါတယ်။ နှစ်ပွဲလုံးမှာ လီဗာပူးရဲ့ ပွဲထွက်ကစားသမားတွေအတွင်း ဘောလုံးထိချက် အနည်းဆုံးအဖြစ် ဂက်ပိုကပဲ မှတ်တမ်းဆိုးရခဲ့သလို သူကပဲ ဦးဆုံးသော လူစားလဲမှုအဖြစ် ကွင်းထဲက ထွက်ခွာရလေ့ရှိပါတယ်။ ဒီရာသီမှာ အရေးပါတဲ့ ပေးချက် ၂ ကြိမ် လုပ်ထားနိုင်တာကလွဲလို့ ဂိုးပေါက် တည့်အောင် ကန်နိုင်ခြင်း လုံးဝ မရှိထားတဲ့ ဂက်ပိုဟာ မနှစ်ကရာသီမှာ ကိုယ်တိုင် ဂိုး ၂၀ သွင်းပြီး ဂိုးထောက်ပံ့မှု အကြိမ် ၂၀ လုပ်နိုင်ခဲ့တာပါ။  ",
"btext3": "   ဒါပေမယ့်လို့ တနင်္ဂနွေနေ့ နယူးကာဆယ်ပွဲမှာ အန်ဒိုက ကွင်းလယ်ခံစစ်နေရာကနေ ပွဲထွက်ပြီး မက်ကယ်လစ္စတာ ဘယ်ခြမ်း ကွင်းလယ်လူနေရာ ရှေ့တက်ကစားဖွယ် ရှိနေပါတယ်။ ဒါကြောင့် ဂက်ပိုဟာ တိုက်စစ်နေရာအတွက် ပြန်လည် ပြိုင်ဆိုင်ရမှာ ဖြစ်ပါတယ်။ လက်ရှိ လီဗာပူးတိုက်စစ်မှာ ဒီယက်ဇ်နဲ့ ဆာလာက ပုံမှန်ပွဲထွက်ခွင့်ရဖို့ သေချာနေပြီး အထောင်တိုက်စစ် နေရာကို ဂျိုတာ၊ ဒါဝင်၊ ဂက်ပိုတို့ လုရမှာပါ။ ဖာမင်နိုရဲ့ false nine နေရာ ဆက်ခံသူအဖြစ် ဂက်ပို ခြေစွမ်းပြနိုင်မလား စောင့်ကြည့်ရတော့မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/gakpo-news-2023-678x381.jpg",
"imgurl2":"https://lfcthadin.com/wp-content/uploads/2023/08/gakpo-news-2023-678x381.jpg",
"imgurl3":"no",
"video":"no"
 },
         {"ndate":"Aug  24 , 2023",
"htext":"Libertadores ဖလားအတွက်ပဲ အာရုံစိုက်နေတဲ့ အန်ဒရီ၊ deadline နေ့ မျှော်လင့်ချက်တွေ တိုးပွားလာခြင်းနဲ့ လီဗာပူး နံနက်ခင်း သတင်းများ",
"btext1":"တေလာ မော်တန်နဲ့ မူရှော်ဝေါ်စကီတို့ဟာ ဒီနွေမှာ လီဗာပူးအသင်းကနေ အငှား ဒါမှမဟုတ် အပြီးသတ် စာချုပ်တွေဖြင့် ထွက်ခွာနိုင်ချေ ရှိနေဆဲဖြစ်ပါတယ်။ လီဗာပူးအသင်းထံက ကမ်းလှမ်းမှုရတာကို ပျော်ရွှင်ပေမယ့် သူကိုယ်တိုင်ကတော့ ဖလူမီးနက်စ်အသင်းနဲ့ ယှဉ်ပြိုင်ရမယ့် Copa Libertadores ပြိုင်ပွဲအတွက်ပဲ အာရုံစိုက်ထားတယ်လို့ အန်ဒရီက ဖြေပါတယ်။ မနှစ်ကရာသီ လီဗာပူးအသင်းရဲ့ ကွင်းလယ် ဦးစားပေး ပစ်မှတ်ထဲ ပါဝင်ခဲ့တဲ့ မက်သရူး နူးနက်စ်ကို မန်စီးတီးဘက်က ချိတ်ဆက်နေပြီ ဖြစ်ပါတယ်။ လီဗာပူးစီအီးအို ဘီလီဟိုဂန်က အန်ဖီးကွင်း တိုးချဲ့မှု ကိစ္စ နှောင့်နှေးနေမယ်လို့ ဝန်ခံပေမယ့် အပြီးသတ်နိုင်ရေးဟာ ကလပ်ရဲ့ ပလန်ဖြစ်ပါတယ်လို့ ထုတ်ပြောခဲ့ပါတယ်။ ",
"btext2":"မန်စီးတီးထံ ပြောင်းတော့မယ့် တိုက်စစ်သမား ဒိုကူဟာ အသက် ၁၆ နှစ် အရွယ်တုန်းက လီဗာပူး၊ အာဆင်နယ်၊ ချယ်ဆီး၊ မန်စီးတီးအသင်းတွေမှာ ခြေစွမ်း လာရောက် စမ်းသပ်ခံခဲ့ဖူးပါတယ်။ မာနေးကတော့ အလျင်မလိုဖို့နဲ့ ခြေစွမ်းတိုးတက်ရေး ဘယ်ဂျီယံလိဂ်မှာ ဆက်နေပါလို့ လူငယ်လေးကို အကြံပေးခဲ့ဖူးပါတယ်။ ချယ်ဆီးသတင်းထောက်တွေက လီဗာပူးအသင်းဟာ ကိုင်ဆီဒို၊ လာဗီယာနဲ့ အက်စတွန်ဗီလာမှ ကာမာရာတို့ ၃ ဦးကို ကွင်းလယ်ခံစစ် နေရာအတွက် ဦးစားပေး ပစ်မှတ်တွေအဖြစ် ချိန်ရွယ်ခဲ့တာလို့ ဖော်ပြပါတယ်။ အပြောင်းအရွှေ့ နောက်ဆုံးအပတ် ရောက်ခါနီးတဲ့ထိ ကွင်းလယ်နဲ့ ခံစစ်အတွက် တိုးတက်တဲ့ အခြေအနေမျိုး ထပ်မမြင်ရတာမို့ deadline နေ့မှာ တစ်ကြိမ်တည်းသော ကမ်းလှမ်းမှုတွေကို လီဗာပူးဘက်က လုပ်ဆောင်မယ်လို့ ယူဆခံလာရပါတယ်။ လီဗာပူးအသင်းဟာ လက်စတာအသင်းမှ အသက် ၁၆ နှစ်အရွယ် ကွင်းလယ်လူ ထရေး နိုင်ယိုနီကို ခေါ်ယူနိုင်ခဲ့ပါပြီ။ မနှစ်ကရာသီ ယူ-၁၈ ပရီးမီးယားလိဂ် ပြိုင်ပွဲကို ပုံမှန် ပါဝင်ကစားထားတဲ့ လူငယ်လေးဟာ လီဗာပူး ယူ-၁၈ အသင်းထံ တိုက်ရိုက် ပူးပေါင်းပါမယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/9512482023-678x381.jpg",
"imgurl2":"https://lfcthadin.com/wp-content/uploads/2023/08/9512482023-678x381.jpg",
"imgurl3":"no",
"video":"no"
 },
         {"ndate":"Aug  23 , 2023",
"htext":"ကိုင်ဆီဒို လီဗာပူးကို ငြင်းပြီး ချယ်ဆီးထံ ပြောင်းတာ လုပ်ခပိုရလို့ မဟုတ်ဘူးလို့ ချယ်ဆီးသတင်းထောက်ဆို",
"btext1":" ဒီနွေမှာ အတော်လေး ပွက်လောရိုက်ခဲ့တဲ့ ကိုင်ဆီဒို အပြောင်းအရွှေ့ ကိစ္စကို ချယ်ဆီးသတင်းထောက်က The Athletic သတင်းကနေ “လီဗာပူးကို အနိုင်ယူပြီး ကိုင်ဆီဒိုကို ချယ်ဆီးတို့ ဘယ်လို ခေါ်ယူခဲ့သလဲ” ဆိုကာ သတင်းတစ်ပုဒ် ရေးသားခဲ့ပါတယ်။ အဆိုပါ ဖော်ပြချက်ရဲ့ အနှစ်ချုပ်ကတော့ လီဗာပူးကို ငြင်းပြီး ချယ်ဆီးကို ကိုင်ဆီဒို ရွေးချယ်တာဟာ ငွေကြေးကြောင့် မဟုတ်ဘူးလို့ ရှင်းပြလိုခြင်း ဖြစ်ပါတယ်။ လီဗာပူးအသင်း ဒေတာဌာနရဲ့ အချက်အလက်တွေအရ အန်ဖီးကလပ်ဟာ ကိုင်ဆီဒိုနဲ့ လာဗီယာတို့ကို အရမ်း လိုချင်ခဲ့တာဖြစ်ပြီး ကစားသမားတွေ ချယ်ဆီးထံ ပြောင်းချင်လွန်းတာကြောင့် ဒီခေါ်ယူမှုကို ကျရှုံးခဲ့တာလို့ လန်ဒန်သတင်းသမားက ရေးသားခဲ့တာပါ။",
"btext2":"သူ့ရဲ့ ဖော်ပြချက်ဟာ အချို့အချက်တွေကတော့ လက်သင့်ခံစရာတွေ ပါဝင်ခဲ့ပေမယ့် အရေးကြီး ဖော်ပြချက် အချို့ကတော့ ရယ်စရာဖြစ်နေခဲ့ပါတယ်။ ဥပမာအားဖြင့် ကိုင်ဆီဒိုဟာ လန်ဒန်ကို ပိုဦးစားပေးလိုပြီး အင်္ဂလန်ရဲ့ မြို့တော်မှာ အီကွေဒေါအဖွဲ့အစည်းတွေ ရှိနေတာက အကြောင်းရင်း တစ်ခုဆိုတာ လက်ခံနိုင်စရာ အချက်ဖြစ်ပါတယ်။ ကစားသမားရဲ့ မိသားစုတွေအတွက် လူမျိုးတူတွေ ရှိနေတဲ့ နေရပ်ဟာ ပိုမို ရွေးချယ်ဖို့ ကောင်းမွန်ပါလိမ့်မယ်။ ချယ်ဆီးဟာ ကိုင်ဆီဒိုကို ရဖို့ ဒီတနွေလုံး ကြိုးစားနေခဲ့ပြီး ကစားသမားဟာ ဘရိုက်တန် အဝတ်လဲခန်းက သူ့ရဲ့ နေရာကို ရှင်းကာ ဟိုတယ်ကနေ အဆင်သင့် စောင့်ဆိုင်းနေခဲ့ကာ လီဗာပူးနဲ့ ဘရိုက်တန်ကြား သဘောတူညီမှုရချိန် စိတ်ရှုပ်ထွေးသွားခဲ့တယ် ဆိုတဲ့ အချက်ကလည်း လက်ခံနိုင်စရာဖြစ်ပါတယ်။ ဒါပေမယ့်လို့ ချယ်ဆီးဟာ လီဗာပူးထက် ပိုများတဲ့ လုပ်ခမျိုး မကမ်းလှမ်းခဲ့ဘဲ တူညီတဲ့ လုပ်ခမျိုးကိုပဲ ပေးခဲ့တာဖြစ်ကာ စာချုပ်မှာ ထူးထူးခြားခြား ပိုသာနေတာဆိုလို့ ၈ နှစ်စာချုပ် တစ်ခုပဲ ရှိတယ်လို့ ဖော်ပြသွားပါတယ်။ ကစားသမားက ချယ်ဆီးကို ငွေကြောင့် ပြောင်းတာ မဟုတ်ဘူးလို့ ၎င်းက ဆိုခဲ့ပေမယ့် ဒီအချက်ကြောင့်တင် လီဗာပူးပရိသတ်တွေကြား ရယ်စရာ ကိစ္စ ဖြစ်လာခဲ့ပါတယ်။ လီဗာပူးအသင်းဟာ မနှစ်ကရာသီ ချယ်ဆီးနောက် ပရီးမီးယားလိဂ်ရဲ့ ဒုတိယ လုပ်ခ အမြင့်ဆုံး ဆိုပေမယ့် ကလပ်ရဲ့ လုပ်ခပေးချေမှု ပုံစံဟာ ကန့်သတ်ချက်ရှိပြီး ဆုဖလား အောင်မြင်နေခြင်းကြောင့် ကစားသမားတွေ ဆုကြေးရရှိမှု များပြားနေခဲ့တာ ဖြစ်ပါတယ်။ ",
"btext3": "  လီဗာပူးရဲ့ လုပ်ခ အမြင့်ဆုံးရ ကစားသမားဟာ ဆာလာဖြစ်ပြီး တစ်ပတ်ကို ပေါင် ၃၅၀၀၀၀ ရရှိနေကာ ဒုတိယလုပ်ခ အများဆုံးရ ဗန်ဒိုက်နဲ့ သီယာဂို တောင်မှ တစ်ပတ် ပေါင် ၂၂၀၀၀၀ ပဲ ရနေတာဖြစ်ပါတယ်။ ကလပ်ရဲ့ စံချိန်တင် ပြောင်းရွှေ့ကြေးရှင် ဒါဝင်ဟာ တစ်ပတ်ကို ပေါင် ၁၄၀၀၀၀ ဖြစ်ပြီး ကမ္ဘာ့ဖလားချန်ပီယံ မာကာက ပေါင် ၁၅၀၀၀၀ ရရှိနေတာပါ။ ထပ်ပြောရရင် လီဗာပူးက မာနေးလို ကစားသမားကို သက်တမ်း မတိုးခဲ့ခြင်းမှာ လုပ်ခပိုင်း ပေါင် ၃ သိန်းကျော် မပေးခြင်းကလည်း အကြောင်းရင်း တစ်ချက်ဖြစ်ခဲ့သေးတာပါ။ ချယ်ဆီးဟာ ကိုင်ဆီဒိုအတွက် အန်ဇို ဖာနန်ဒက်စ်နဲ့ တူညီတဲ့ လုပ်ခ ပေးချေမယ်လို့ သိထားရပြီး အန်ဇိုဟာ ချယ်ဆီးမှာ တစ်ပတ်လုပ်ခ ပေါင် ၃၁၅၀၀၀ ရနေတာ ဖြစ်ပါတယ်။ လီဗာပူးအသင်းကတော့ ကိုင်ဆီဒိုအတွက် လုပ်ခကို ပေါင် ၃၀၀၀၀၀ မဆိုထားနဲ့ ပေါင် ၁၅၀၀၀၀ ထက်တောင် ပိုပေးဖို့ မရှိပါဘူး။ ကိုင်ဆီဒို ခေါ်ယူရေးမှာ ချယ်ဆီးကို အရေးနိမ့်ခဲ့တယ်လို့ လီဗာပူးပရိသတ်တွေက လက်ခံထားကြတယ်။ ဒါပေမယ့် ကစားသမားဟာ တူညီတဲ့လခမှာတင် လီဗာပူးကို ငြင်းပြီး လန်ဒန်ကလပ်ကို ရွေးချယ်ခဲ့တယ် ဆိုတာကတော့ လွန်ကဲတဲ့ ဂုဏ်တင်မှု ဖြစ်သွားပြီလို့ လီဗာပူးပရိသတ်တွေဘက်က ပြန်လည် တုန့်ပြန်နေကြတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/185082023-678x381.jpg",
"imgurl2":"https://lfcthadin.com/wp-content/uploads/2023/08/185082023-678x381.jpg",
"imgurl3":"no",
"video":"no"
 },
         {"ndate":"Aug  23 , 2023",
"htext":"ဒီစျေးကွက်မှာတင် လီဗာပူးကနေ ထွက်ခွာဖွယ် ရှိနေဆဲ ကြယ်ပွင့် ၂ ဦး",
"btext1":"လီဗာပူးအသင်းရဲ့ လေ့ကျင့်ရေးမှာ မနှစ်က ရာသီမကုန်ခင် ဒဏ်ရာရသွားခဲ့တဲ့ ကွင်းလယ်လူ မော်တန် ပြန်လည်ပါဝင်နေပါပြီ။ အက်ဆာမှာ ကြံ့ခိုင်မှုပိုင်း လေ့ကျင့်နေတဲ့ မော်ဆန်ဟာ ၄ လကြာ အနားယူရအပြီး မနေ့ကတော့ အသင်းလိုက် လေ့ကျင့်ရေးအတွင်း ပါဝင်သွားပါတယ်။ ဂျာမနီနဲ့ စင်္ကာပူ ရာသီကြိုတွေကို လွဲချော်ထားတဲ့ မော်တန်ဟာ လီဗာပူး စီနီယာအသင်းမှာ ဆက်ရှိနေဖွယ် မရှိပါဘူး။ ဘလက်ဘန်းအသင်းထံ တစ်ရာသီ အငှားသွားကစားခဲ့တဲ့ မော်တန်ဟာ ခြေထောက်ဒဏ်ရာ မရခင်မှာ ချန်ပီယံရှစ်ကလပ် အတွက် ၄၆ ပွဲ ကစားပေးခဲ့ပါတယ်။ လက်တလောမှာ သူ့ရဲ့ ကြံ့ခိုင်မှုအတွက် ဆေးအဖွဲ့က ဂရုစိုက်ပေးနေပြီး အင်္ဂလန် ဒါမှမဟုတ် အင်္ဂလန်ပြင်ပ လိဂ်တစ်ခုထံ ထပ်မံ အငှားချသွားဖို့ ရှိပါတယ်။ ",
"btext2":"မော်တန်ကို စိတ်ဝင်စားမှု ပြသနေတာက ချန်ပီယံရှစ်ဘက်ကဖြစ်ပြီး သူ့အတွက် ပုံမှန်ပွဲကစားခွင့် ပေးနိုင်မယ့် ကလပ်ကို လီဗာပူးဘက်က ရှာဖွေနေဆဲ ဖြစ်ပါတယ်။ အသက် ၁၉ နှစ်အရွယ် တိုက်စစ်သမား မူရှော်ဝေါစကီဟာလည်း ဒီနွေမှာ လီဗာပူးကနေ အပြီးသတ် ထွက်ခွာဖွယ် ရှိနေတယ်။ ပိုလန်ဘက်က သူ့ကို ပြန်ခေါ်ဖို့ ကြိုးစားပေမယ့် ကစားသမားက ပယ်ချခဲ့ပြီး သူဟာ ယူ-၂၁ အဆင့်ပွဲတွေမှာ ဆက်လက် ကစားနေဆဲပါ။ ပိုလန်လိဂ်ကို အငှားထွက်ဖို့ ငြင်းဆန်ရခြင်းက သူဟာ ဩစတြီးယား ဘွန်ဒက်လီဂါကလပ် TSV Hartberg အသင်းထံ ပြောင်းရွှေ့ဖို့ကို ပိုမို အားသန်နေတာကြောင့် ဖြစ်ပါတယ်။ စာချုပ်ပါကိစ္စတွေကို ဖြေရှင်းနိုင်ဖို့လည်း နီးစပ်နေပြီလို့ သိရတယ်။ လီဗာပူးဘက်ကတော့ သင့်လျော်တဲ့ ပမာဏရမယ်ဆိုရင် မူရှော်ဝေါ်စကီကို ထွက်ခွင့်ပေးမှာ ဖြစ်ပေမယ့် ကလပ်တွေကြား သဘောတူညီမှုတော့ မရသေးပါဘူး။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/morton-lfc-2023-678x381.jpg",
"imgurl2":"https://lfcthadin.com/wp-content/uploads/2023/08/morton-lfc-2023-678x381.jpg",
"imgurl3":"no",
"video":"no"
 },
         {"ndate":"Aug  23 , 2023",
"htext":"ဖခင် တစ်ယောက်ရဲ့ ယုံကြည်ချက်ဖြင့် ပျိုးထောင်ခံထားရသူ ဆိုဘိုစလိုင်ရဲ့ လျှို့ဝှက် အားသာချက်",
"btext1":" ဟန်ဂေရီက ရှေးလူကြီးတွေကြား သီအိုရီ တစ်ခုရှိပါတယ်။ ခြေထောက် သေးသေးလေးတွေ ရှိတဲ့ ကစားသမားတွေက ကောင်းချီးပေးခံရတတ်ပြီး ဘောလုံးသမားအဖြစ် ပိုအောင်မြင်နိုင်မယ့် အခွင့်အရေး ရှိပါတယ်တဲ့။ ဟန်ဂေရီ ဘောလုံးသမိုင်းမှာ ဂန္တဝင်တစ်ဦးဖြစ်တဲ့ Ferenc Puskas ဟာ ကမ္ဘာမြေရဲ့ ဆွဲငင်အားကနေ ရုန်းထကစားဖို့ရာ သေးငယ်တဲ့ ခြေထောက်လေးတွေ ရှိပါတယ်။ ဒါဟာ မာရာဒိုနာနဲ့ အလားတူပဲဖြစ်ပြီး သူတို့ဟာ ပြင်းထန်တဲ့ ကန်ချက်နဲ့ မြန်ဆန်တဲ့ ဘောလုံး ရွေ့လျားမှုကို လုပ်နိုင်ကြပါတယ်။ ဥရောပဘောလုံးလောကထိ ထိုးဖောက်ခဲ့တဲ့ Puskas ရဲ့ ခြေထောက် သေးသေးလေးတွေကြောင့်ပဲ ဂန်ဟေရီနိုင်ငံမှာတော့ နည်းပြတွေဟာ သူတို့ရဲ့ ကြယ်ပွင့်တွေ တောက်ပလာရေးအတွက် သေးငယ်တဲ့ ခြေထောက် ပိုင်ရှင်လေးတွေဖြစ်ဖို့ ငယ်စဉ်တည်းက ပျိုးထောင်ခံရလေ့ ရှိပါတယ်။",
"btext2":" အရပ် ၆ ပေ ၁ လက်မမြင့်တဲ့ လီဗာပူးကွင်းလယ်လူ ဆိုဘိုစလိုင်ရဲ့ ဖိနပ်ဆိုဒ်ဟာ UK 7 (U.S.9) ပဲရှိပါတယ်။ သူ ခန္ဓာကိုယ် အရွယ်နဲ့ဆိုရင် သူဖိနပ်ဆိုဒ်ဟာ နည်းနည်းသေးနေတယ်လို့ သိရတယ်။ သူဟာ ဘောလုံး အနှုတ်အသိမ်းမြန်ပြီး ကစ်ချက်ကောင်းသူဖြစ်ကာ အဲ့လိုဖြစ်လာဖို့ ငယ်စဉ်တည်းက လေ့ကျင့်ခြင်း ခံထားရတာပါ။ ဆိုဘိုရဲ့ အဖေဖြစ်တဲ့ Zsolt ဟာလည်း ကိုယ်တိုင်က ဘောလုံးသမားတစ်ဦး ဖြစ်ခဲ့ပါတယ်။ ဒါကြောင့် ငယ်စဉ်တည်းက ဆိုဘိုကို အနီးကပ် နည်းပြတစ်ဦးလို ပြင်းထန်တဲ့ လေ့ကျင့်ရေးတွေ အများကြီး လုပ်ပေးခဲ့တယ်။ အဲ့ထဲမှာတော့ ဆိုဘိုရဲ့ ခြေထောက် ကြီးထွားမလာဖို့ ဖိနပ်ကြပ်ကြပ် ဝတ်ဆင်စေခဲ့တာလည်း ပါဝင်ပါတယ်။ မှန်ကန်တဲ့ လေ့ကျင့်ရေး အချို့နဲ့အတူ ဆိုဘိုရဲ့ ဖခင်က သားဖြစ်သူကို ကစ်ပါဝါကောင်းပြီး ဘောလုံးနဲ့အတူ ကောင်းကောင်းလှုပ်ရှားနိုင်သူဖြစ်ဖို့ အထူး ပျိုးထောင်ခဲ့တာပါ။ သူ အနီးကပ် သင်ပြခဲ့တဲ့ထဲမှာတော့ ဘောလုံးသမား တစ်ဦး လုပ်နိုင်ရမယ့် ပြေးလွှားခြင်း၊ ဘောလုံးသယ်ပြေးခြင်းတွေလည်း ပါဝင်ပါတယ်။ အရေးကြီးတာတွေထဲက တစ်ခုအဖြစ် ခြေထောက်ကြီးတွေ ပိုင်ဆိုင်ထားသူဟာ ဘောလုံးကို ချိန်သားကိုက် ကန်ဖို့ခက်ခဲလို့ ဒီအပိုင်းကိုပါ အထူးဂရုစိုက် ပျိုးထောင်ခဲ့တာလို့ ၎င်းတို့ မိသားစုနဲ့ နီးစပ်တဲ့ အမည်မဖော်ပြလို တစ်ဦးက The Athletic ကို ဖွင့်ချပါတယ်။",
"btext3": " အားကစားသိပ္ပံမှာတော့ ခြေထောက်သေးသေးလေး ပိုင်ဆိုင်ခြင်းဟာ ဘောလုံး အားကစားမှာ စွမ်းဆောင်ရည် ပိုကောင်းမယ်ဆိုပြီး အာမခံချက် မရှိပါဘူး။ ခြေထောက်ကြီးတာ ဒါမှမဟုတ် ပုံမှန်ဆိုဒ် ရှိသူတွေလည်း အောင်မြင်ကြောင်း ထောက်ပြမှုတွေ ရှိကြပါတယ်။ ခြေထောက်ထက်စာရင် ခန္ဓာကိုယ် ဟန်ချက်၊ နည်းစနစ်နဲ့ လက်မောင်းလွဲအား၊ ကျောရိုးမကို အားပြုမှုဟာ ကစ်ချက် ပိုကောင်းဖို့နဲ့ ရွေ့လျားမှု မြန်ဆန်စေဖို့ရာ အရေးပါတယ်လို့ နည်းပြတွေက မြင်ပါတယ်။ ဆိုလိုတာက နည်းစနစ်ကောင်းဖို့ဟာ ခြေထောက်သေးဖို့ ပိုအရေးကြီးတယ်လို့ နည်းပြအများစုက ယုံကြည်တာပါ။ ဘယ်လိုတွေပဲ မြင်ကြပါစေ ယနေ့ခေတ် ဘောလုံးသမားတွေဟာ ဖိနပ် ကြပ်ကြပ် ဝတ်ရတာကို ပိုမို သဘောကျလာနေပါတယ်။ ဆိုဘိုရဲ့ ဖခင်ကလည်း သူ့သားကို အများထဲက တစ်ယောက်ဖြစ်ဖို့ထက် အကောင်းဆုံးတွေထဲက တစ်ယောက်ဖြစ်လာဖို့ထိ ရည်ရွယ်တာပါ။ ဒီတော့ အခြားသူတွေ လုပ်သလို လိုက်လုပ်ဖို့ ရည်ရွယ်ချက် မရှိပါဘူး။ ဖခင်တစ်ယောက်ရဲ့ ယုံကြည်မှုတွေဖြင့် ပျိုးထောင်ခံထားရတဲ့ ဆိုဘိုဟာ အမြင့်ဆုံး အဆင့်တွေကို လီဗာပူးနဲ့ ရောက်ရှိသွားဖို့ သူ့မိသားစုဝင်တွေနဲ့အတူ ကျနော်တို့လို လီဗာပူးပရိသတ်တွေလည်း မျှော်လင့်ထားကြတာ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/08/11142382023cszobp-678x381.jpg",
"imgurl2":"https://lfcthadin.com/wp-content/uploads/2023/08/11142382023cszobp-678x381.jpg",
"imgurl3":"no",
"video":"no"
 },
         {"ndate":"Aug  23 , 2023",
"htext":"အန်ဒို ပါဝင်တဲ့ လေ့ကျင့်ရေး၊ အန်ဒရီအတွက် ဇန်နဝါရီမှာ ကမ်းလှမ်းမှု မလာနိုင်တာကို နားလည်ထားတဲ့ ဘရာဇီးကလပ်နဲ့ နံနက်ခင်း လီဗာပူး သတင်းများ",
"btext1":" ဒီအပတ် အသင်းလိုက် လေ့ကျင့်ရေးမှာ ပါဝင်ခဲ့အပြီး အန်ဒိုရဲ့ စိတ်ဓါတ်ပိုင်းနဲ့ အကျင့်စရိုက်ကြောင့် သူနဲ့ ဆက်ဆံရတာကို အဝတ်လဲခန်းထဲက အသင်းဖော်တွေ အတော်လေး သဘောကျ ပျော်ရွှင်နေကြတယ်လို့ သိရပါတယ်။ မက်ကယ်လစ္စတာရဲ့ အနီကဒ် ပြစ်ဒဏ်ကို ပယ်ဖျက်လိုက်တာကြောင့် ဒီအပတ် နယူးကာဆယ်နဲ့ပွဲမှာ အန်ဒို၊ မာကာ၊ ဆိုဘို ကွင်းလယ်အတွဲသစ်ကို မြင်ရမယ့် အခွင့်အရေး ရှိလာနေပါတယ်။ ထရန့်နဲ့ ဒီယက်ဇ်တို့ အသင်းလိုက် လေ့ကျင့်ရေးမှာ ပါဝင်ခဲ့ကြပြီး လူငယ် ကွင်းလယ်လူ မော်တန်ကိုလည်း မြင်ခဲ့ရပါတယ်။ စီနီယာအချို့ မပါနိုင်ခဲ့ပေမယ့် ဒဏ်ရာအကြောင်း ထူးထူးခြားခြား မကြားရသေးပါဘူး။",
"btext2":" ဒီနွေမှာမှ အန်ဒရီကို မရဘူးဆိုရင် ဇန်နဝါရီမှာ လီဗာပူးထံက ထပ်မံ ချိတ်ဆက်မှု ရဖို့ရာ ခက်ခဲသွားမယ်ဆိုတာကို ဘရာဇီးကလပ် ဖလူမီးနက်စ်ဘက်က နားလည်ထားပါတယ်။ လီဗာပူး ယူ-၁၆ နဲ့ ဂျူဗင်တပ် ယူ-၁၆ ပွဲစဉ်မှာ လီဗာပူးအသင်းသားကို ဂျူဗင်တပ် အသင်းသားက လူမျိုးရေး ခွဲခြားတာကြောင့် ပွဲကို ဆက်မကစားဘဲ ကွင်းထဲက ထွက်ခွာမှု ဖြစ်ခဲ့ပါတယ်။ ဒီကိစ္စကို ဂျူဗင်တပ်ဘက်က သေချာလေး ဂရုစိုက် တောင်းပန်ခဲ့ကာ လီဗာပူးအသင်းက လက်ခံခဲ့ပါတယ်။ မိုက်ကယ်အတ်ဝဒ်ရဲ့ အရည်အချင်းဟာ လူသစ် ခေါ်ယူမှုအဖြစ် လီဗာပူးပရိသတ်တွေ သိကြပေမယ့် သူ့ရဲ့ ထူးချွန်တဲ့ စကေးတစ်ခုက ကစားသမား ရောင်းချမှုအပိုင်း ဖြစ်ပါတယ်။ လီဗာပူးအသင်းဟာ အတ်ဝဒ် မရှိတဲ့နောက် အရန်ကစားသမားတွေနဲ့ လူငယ်တွေကို စျေးကောင်းရအောင် မရောင်းထုတ်နိုင်ပါဘူး။ လီဗာပူးအသင်းဟာ အပြောင်းအရွှေ့ နောက်ဆုံးရက် ချိတ်ဆက်မယ့် ကစားသမား စာရင်းထဲ မိုချန်ဂလတ်ဘတ်မှ မန်နူကူနေးကို ထည့်သွင်းထားပါတယ်။",
"btext3": "   ဘုန်းမောက်နဲ့ ဆိုလန်ကီးကြား အပြောင်းအရွှေ့ ဖြစ်လာခဲ့ရင် လီဗာပူးအသင်းဟာ ပေါင် ၃.၂ သန်းကနေ ပေါင် ၄.၂ သန်းကြား အကျိုးခံစားခွင့်ရှိပါမယ်။ လီဗာပူးအသင်းထောက်တွေက အသင်းဟာ အန်ဒိုကိုရခဲ့ပြီဖြစ်လို့ နံပါတ် ၆ သမား ထပ်ခေါ်မှာ မဟုတ်ဘူးလို့ ဖော်ပြပေမယ့် အပြောင်းအရွှေ့ သတင်းထောက်တွေကတော့ အဆိုပါ နေရာအတွက် အသင်းဘက်က ကြိုးစားနေဆဲလို့ ထုတ်ဖော်လာကြပါတယ်။ ပဲလေစ့်ဘက်က ဒိုကူရေအတွက် အတော်လေး မြင့်မားတဲ့ ပြောင်းရွှေ့ကြေး ရလိုခြင်းနဲ့အတူ ကွင်းလယ်လူကို လီဗာပူးအသင်း ခေါ်ယူနိုင်ဖို့ဟာ ခက်ခဲတဲ့ အခြေအနေ ဖြစ်နေပါတယ်။   ",
"imgurl1":"https://lfcthadin.com/wp-content/uploads/2023/08/9592382023-678x381.jpg",
"imgurl2":"https://lfcthadin.com/wp-content/uploads/2023/08/9592382023-678x381.jpg",
"imgurl3":"no",
"video":"no"
 },
       {"ndate":"Aug  22 , 2023",
"htext":"လီဗာပူးအသင်းရဲ့ နောက်ဆုံး ပလန်ထဲမှာ မန်နူကူနေး ပါဝင်နေကြောင်း ဖော်ထုတ်လာ",
"btext1":" လီဗာပူးအသင်းဟာ ဒီနွေမှာ ကလော့ပ်ရဲ့ ကွင်းလယ်အတွက် အင်အားဖြည့်တင်းမှု ပြုလုပ်ရေး ကင်းထောက်ရာမှာ ဘွန်ဒက်လီဂါ ကစားသမား မန်နူကူနေးလည်း ပါဝင်ခဲ့ပါတယ်။ ဒါပေမယ့်လို့ ဇူလိုင်လအတွင်း ယူရို ပြိုင်ပွဲမှာ ပြင်သစ်သား ဒူးဒဏ်ရာ ရခဲ့တဲ့နောက် အသင်းဘက်က သူ့အပေါ် စိတ်ဝင်စားမှု သွေးအေးသွားခဲ့တာပါ။ အခုချိန်မှာ ကူနေးက မိုချန်ဂလတ်ဘတ် အသင်းရဲ့ လေ့ကျင့်ရေးထံ ပြန်ဝင်ပြီဖြစ်တာနဲ့အတူ အသင်းရဲ့ စိတ်ဝင်စားရိပ်တွေ ပြန်မြင်လာရပါတယ်။ ဂလတ်ဘတ် အားကစားဒါရိုက်တာကတော့ သူတို့ ကွင်းလယ်လူအတွက် တန်ကြေးကြီး ကမ်းလှမ်းမှုရမှ လက်လွတ်မယ်လို့ ထုတ်ပြောလာခဲ့တယ်။",
"btext2":" သူကပဲ “ ကျနော်တို့ ကူနေးကို ရောင်းထုတ်ဖို့ မလိုပါဘူး။ သူ့ကို ခေါ်ယူချင်ရင် တန်ကြေးကြီး ကမ်းလှမ်းမှုဖြစ်ရပါမယ်၊ အဲ့တာမှ ကျနော်တို့ စဉ်းစားပေးမှာပါ။ ဒါပေမယ့် ကျနော်တို့ရဲ့ ပလန်က ကူနေးကို ဆက်ပြီး ထိန်းသိမ်းဖို့ပါ။ ကွင်းလယ်လူစာရင်းကို တည်တည်ငြိမ်ငြိမ် ရှိနေစေချင်ပါတယ် ” လို့ ထုတ်ပြောခဲ့တယ်။ လီဗာပူးသတင်းထောက် David Lynch ကတော့ အသင်းဟာ ကူနေးကို အနီးကပ် စောင့်ကြည့်မှု ပြုလုပ်ထားတယ်လို့ နားလည်ထားကြောင်း ထုတ်ပြောလာတယ်။ လီဗာပူးအသင်းက လူစာရင်းမှာ အားနည်းနေတဲ့ နေရာကို သိထားပါတယ်။ အပြောင်းအရွှေ့ နောက်ဆုံးရက်မှာ လီဗာပူးအသင်းက မန်နူကူနေးကို ကမ်းလှမ်းနိုင်နေဆဲဖြစ်ပြီး ကွင်းလယ်အတွက် အင်အားဖြည့်မှုတွေ ထပ်လုပ်ဖို့ စီစဉ်ထားဆဲလို့ ထုတ်ဖော်ခဲ့တာ ဖြစ်ပါတယ်။",
"btext3": " no     ",
"imgurl1":"https://lfcthadin.com/wp-content/uploads/2023/08/kone-lfc--678x381.jpg",
"imgurl2":"https://lfcthadin.com/wp-content/uploads/2023/08/kone-lfc--678x381.jpg",
"imgurl3":"no",
"video":"no"
 },
        {"ndate":"Aug  22 , 2023",
"htext":"ဆိုဘိုစလိုင်ကို သတိပေးထားကြပါဦးလို့ တိုက်တွန်းသွားတဲ့ အင်္ဂလန် ဘောလုံး သုံးသပ်ရေးသမား",
"btext1":"အင်္ဂလန်ဝါရင့် သုံးသပ်သူ ဂါရတ်ကွတ်က ဒီအပတ် BBC Team of the Week မှာ ဘုန်းမောက်ကို ၃-၁ ဖြင့် အနိုင်ရတဲ့ပွဲအတွင်း ခြေစွာခဲ့တဲ့ ဆိုဘိုစလိုင်နဲ့ ဒီယက်ဇ်တို့ကို ထည့်သွင်းသွားပါတယ်။ လီဗာပူးရဲ့ ဂန္တဝင်နံပါတ်ဖြစ်တဲ့ ကျောနံပါတ် ၈ ဟာ ပရီးမီးယားလိဂ်ခေတ်မှာ ဂျရတ်နဲ့အတူ တောက်ပခဲ့ပေမယ့် အခြားသော ဟီးရိုးကြီးတွေကလည်း ဒီနံပါတ်ကို ဝတ်ဆင်ခဲ့ဖူးပါတယ်။ ဆိုဘိုစလိုင်ဟာ ကျောနံပါတ် ၈ ဝတ်ကာ ကောင်းမွန်တဲ့ ခြေစွမ်းတွေ ပြသနိုင်နေတာမို့ ဟီးရိုးတွေလို ကျော်ကြားလာဖို့ မျှော်လင့်ခံနေရပါတယ်။ ဂါရတ်ကွတ်က ” ဆိုဘိုစလိုင်က သေချာပေါက် ကစားနိုင်ပါတယ်။ ဘုန်းမောက်ပွဲအတွင်း လီဗာပူး ကစားသမားသစ် ဆိုဘိုစလိုင်ရဲ့ ထိချက်တွေ အားလုံးက သူဟာ အဆက်မပြတ် ပါဝင်ကစားလိုသူ တစ်ဦးဆိုတာကို ပြသခဲ့ပါတယ်။ လီဗာပူးရဲ့ ကျောနံပါတ် ၈ ကို ဝတ်ဆင်ကစားနေတဲ့ သူ့ကို ဒီနံပါတ်ဟာ ဘယ်လို ကစားသမားတွေ ဝတ်ခဲ့တယ်ဆိုတာ အန်ဖီးက တာဝန်ရှိသူ တစ်ယောက်ယောက် သူ့ကို သတိပေး ပြောပြထားတာတွေ လုပ်ဖို့ လိုပါမယ်။ ",
"btext2":"ဆမ်မီလီ၊ ဘရိုက်ယန်ဟော၊ ဂျင်မီကေစ့်နဲ့ စတီဗင်ဂျရတ်တို့ဟာ ဒီဂျာစီနံပါတ်ကို ရှင်သန်စေခဲ့သူတွေပါ၊ ဒီနံပါတ်ကို ဝတ်ဆင်ပြီး ထူးထူးခြားခြား လုပ်ပြခဲ့ကြပါတယ်။ ဆိုဘိုအနေနဲ့ သူ့ရှေ့က နောင်တော်ကြီးတွေရဲ့ ခြေရာကို လိုက်နင်းနိုင်ဖို့ ပွဲတွေမှာ နှလုံးသားနဲ့ ကစားရပါမယ်။ ” လို့ မှတ်ချက်ပေးခဲ့တယ်။ ဂါရတ်ကွတ်က ဒီအပတ် ပရီးမီးယားလိဂ် အကောင်းဆုံးအသင်းမှာ ဆိုဘိုအပြင် ဒီယက်ဇ်ကိုလည်း ထည့်သွင်းခဲ့ပါသေးတယ်။ သူကပဲ ” ဒီယက်ဇ်ကလည်း ချယ်ဆီးကို ရင်ဆိုင်တုန်းက သိပ်ကောင်းတဲ့ ဂိုးကို သွင်းယူခဲ့တယ်။ ဘုန်းမောက်ပွဲမှာ သူ့ရဲ့ အဆုံးသတ်မှုကတော့ ဂိုးပေါက်ရှေ့မှာ သူဘယ်လောက်ထိ အရည်အချင်းရှိလဲဆိုတာ ပြသနေပါတယ် ” လို့ ချီးကျူးခဲ့တာ ဖြစ်ပါတယ်။ ",
"btext3": "  no   ",
"imgurl1":"https://lfcthadin.com/wp-content/uploads/2023/08/team-of-the-week-678x381.jpg",
"imgurl2":"https://lfcthadin.com/wp-content/uploads/2023/08/team-of-the-week-678x381.jpg",
"imgurl3":"no",
"video":"no"
 },
         {"ndate":"Aug  22 , 2023",
"htext":"NEWS: အန်ဒရီအတွက် ကမ်းလှမ်းမှု ပယ်ချခံရ၊ အပြောင်းအရွှေ့ ဖြစ်ရေး လီဗာပူးမှာ ရွေးချယ်စရာ နှစ်ခု ရှိမည်",
"btext1":"ဖလူးမီးနက်စ် ကွင်းလယ်လူ အန်ဒရီအတွက် လီဗာပူးအသင်းရဲ့ ယူရို သန်း ၃၀ တန် ကမ်းလှမ်းမှု ပယ်ချခံလိုက်ရကြောင်း ဘရာဇီးသတင်းတွေကို ကိုးကားပြီး သတင်းထောက် David Lynch က ဖော်ပြသွားပါတယ်။ လီဗာပူးအသင်းဟာ လာဗီယာ၊ ကိုင်ဆီဒိုတို့အတွက် ကြိုးစားနေခဲ့စဉ်တည်းက အသက် ၂၂ နှစ်အရွယ် ဘရာဇီးသားကိုလည်း ချိတ်ဆက်မှု လုပ်နေခဲ့တာပါ။ ကလပ်ဟာ ဒီအပတ်မှာတော့ အန်ဒရီအတွက် နှုတ်အားဖြည့် ကမ်းလှမ်းမှု စတင်လိုက်တာ ဖြစ်ပါတယ်။ ဖလူမီးနက်စ် အသင်းကတော့ ဇန်နဝါရီထိ အန်ဒရီကို ဆက်ထိန်းလိုနေတာကြောင့် အပြောင်းအရွှေ့ ဖြစ်မြောက်ရေး ခက်ခဲနေပြီး နွေစျေးကွက် deadline နေ့ မတိုင်ခင် ခေါ်ယူရေး ကိစ္စ ပြီးမြောက်ဖို့ လွယ်ကူမှာ မဟုတ်ပါဘူး။ ရီယို အခြေစိုက် ကလပ်က ဩဂုတ်လ ၂၅ ရက်နဲ့ စက်တင်ဘာလ ၁ ရက်နေ့တွေမှာ ယှဉ်ပြိုင်ကစားမယ့် Copa Libertadores ဖလား ကွာတားဖိုင်နယ် ၂ ကျော့လုံးအတွက် အန်ဒရီကို ဆက်ထိန်းလိုနေတယ်။ ဒီအဆင့်ကို ကျော်လွန်ခဲ့ရင်လည်း အန်ဒရီကို ပိုမို လိုအပ်လာဦးမှာ ဖြစ်ပါတယ်။ ",
"btext2":"တရားဝင် ကမ်းလှမ်းမှု မတိုင်ခင်မှာ လီဗာပူးအသင်းက ဖလူမီးနက်စ် အသင်းသမိုင်း အမြင့်ဆုံး ကစားသမားရောင်းချမှု စံချိန်ဖြစ်စေမယ့် ယူရို သန်း ၃၀ ကို ပေးခဲ့တာဖြစ်ပေမယ့် အဆင်မပြေခဲ့တာပါ။ အခုချိန်မှာ လီဗာပူးအတွက် ရွေးချယ်စရာ ၂ ခုရှိနေပြီး ဇန်နဝါရီ စျေးကွက်ထိ စောင့်ဆိုင်းဖို့ ဒါမှမဟုတ် စာချုပ်ပါကြေး ယူရို သန်း ၄၀ ပေးကာ ဒီစျေးကွက်မှာတင် ခေါ်ယူသွားဖို့ ဖြစ်ပါတယ်။ ၂၀၂၀ မှာ ဖလူမီးနက်စ် အကယ်ဒမီကနေ စီနီယာအသင်းကို ရောက်လာပြီးတဲ့နောက် အန်ဒရီဟာ ပွဲပေါင်း ၁၄၀ ခန့် ပါဝင်ကစားထားခဲ့တယ်။ သူဟာ ဘရာဇီးအသင်းက ဆီနီဂေါအသင်းကို ၄-၂ ဖြင့် အရေးနိမ့်တဲ့ပွဲမှာ စီနီယာ လက်ရွေးစင်အဖြစ် ၁၄ မိနစ် ကစားခွင့်ရခဲ့သူ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/andre-brazil-678x381.jpg",
"imgurl2":"https://lfcthadin.com/wp-content/uploads/2023/08/andre-brazil-678x381.jpg",
"imgurl3":"no",
"video":"no"
 },
         {"ndate":"Aug  22 , 2023",
"htext":"တစ်ရာသီ ပေါင် သန်း ၂၀ လောက် ဆုံးရှုံးမယ့် အန်ဖီးကွင်း ကိစ္စ လီဗာပူးဘက်က ဘာဆက်လုပ်မလဲ",
"btext1":" အန်ဖီးကွင်း တိုးချဲ့မှုကို တာဝန်ယူနေတဲ့ Buckingham Group ဟာ ၎င်းတို့ ကုမ္ပဏီတွင်း ပြဿနာတွေကြောင့် ကွင်းတည်ဆောက်မှုအား ရပ်နားသွားပြီ ဖြစ်ပါတယ်။ ဒီအပတ်မှာ နောက်ဆုံးသိထားရတဲ့ အခြေအနေအရ ကွင်းတည်ဆောက်မှုဟာ လုံးဝကို ရပ်တန့်နေတဲ့ အခြေအနေ ဖြစ်ပါတယ်။ အင်္ဂလန်မှာ ဒီလိုဖြစ်ရပ်တွေကြောင့် ရပ်နားထားတဲ့ အဆောက်အဦးတွေဟာဆိုရင် နှစ်နဲ့ချီ ဆက်မလုပ်နိုင်တဲ့ အခြေအနေမျိုးတွေ ရှိထားခဲ့ပါတယ်။ မူလ အစီအစဉ်အရ လီဗာပူးအသင်းဘက်က ပြီးခဲ့တဲ့ စနေနေ့ ဘုန်းမောက်ကို ရင်ဆိုင်တဲ့ပွဲမှာ Anfield Road အပေါ်ပိုင်း အပါအဝင် ကွင်းအပြည့် ဖွင့်နိုင်ဖို့ ရည်ရွယ်ခဲ့တာပါ။ ဒါပေမယ့်လို့ Buckingham Group ရဲ့ နှောင့်နှေးမှုကြောင့် အောက်တိုဘာလ ၂၁ ရက်နေ့ထိ နောက်ဆုတ်ထားခဲ့ပါတယ်။",
"btext2":"ဘုန်းမောက်ပွဲမှာတော့ အန်ဖီးကွင်းဟာ သတ်မှတ်ထားတဲ့ ပရိသတ်ထက် ၁၁၀၀၀ လျော့နည်းပြီး ပရိသတ် ၄၉၆၉၉ ဦးပဲ ဝင်ခွင့်ပေးနိုင်ခဲ့ပါတယ်။ အခုလို ကွင်းတည်ဆောက်မှု ရပ်နားနေတာကြောင့် ဒုတိယပလန်ဖြစ်တဲ့ အောက်တိုဘာလမှာလည်း ကွင်းကြီးက အပြီးသတ်နိုင်မှာ မဟုတ်ပါဘူး။ လီဗာပူးအသင်းဘက်က Anfield Road Stand ကို လုံးဝ အပြီးသတ်ဖို့ အခြားသော ကန်ထရိုက်တာတွေဖြင့် လက်တွဲဖို့ကို ရွေးချယ်လာနိုင်တယ်။ ဒါပေမယ့်လို့ ကာလတို အခြေအနေမှာ ကွင်းတည်ဆောက်ရေးဟာ Buckingham အဖွဲ့ရဲ့ လက်ထဲမှာပဲ ရှိနေပါတယ်။ ဒီအပတ်ထဲမှာ ကလပ်နဲ့ Buckingham အဖွဲ့ကြား ဆွေးနွေးမှာဖြစ်ပြီး တည်ဆောက်မှု ဆက်လက် နှောင့်နှေးတာတွေ ဖြစ်လာနိုင်ဆဲပါ။ ကွင်းကို အပြီးမသတ်နိုင်ရင် အိမ်ကွင်း ပွဲစဉ် ၁ ပွဲတိုင်းမှာ ကလပ်ဟာ ပေါင် ၅ သိန်း ဆုံးရှုံးနေမှာ ဖြစ်ပါတယ်။ ဒီတစ်ရာသီလုံးဆိုရင် လီဗာပူးအသင်းဟာ အိမ်ကွင်း အပြီးမသတ်နိုင်မှုကြောင့် ပေါင် သန်း ၂၀ လောက် ဆုံးရှုံးနိုင်ပါတယ်။ Buckingham နဲ့ ပေါင် သန်း ၈၀ တန် လက်တွဲမှုကို ရုတ်သိမ်းပြီး အခြားသော ကန်ထရိုက်တာ တစ်ခုဖြင့် ပြောင်းလဲ ချိတ်ဆက်ရင် ငွေကြေး ကွင်းအတွက် ငွေကြေး ထပ်စိုက်ရတာ ရှိလာနိုင်တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/anfield-road-not-finish-678x381.jpg",
"imgurl2":"https://lfcthadin.com/wp-content/uploads/2023/08/anfield-road-not-finish-678x381.jpg",
"imgurl3":"no",
"video":"no"
 },
         {"ndate":"Aug  22 , 2023",
"htext":"ပေါင်းစပ် ဖွဲ့စည်းမှုတွေ ပါဝင်တဲ့ ကလော့ပ်ရဲ့ စနစ်သစ်နဲ့ ပတ်သက်ပြီး မာတစ်ရဲ့ အမြင်",
"btext1":" ဒီရာသီမှာ လီဗာပူးအသင်းဟာ အပြောင်းအလဲတွေ အများကြီး ဖြစ်လာနေပြီး ပေါင်းစပ် ဖွဲ့စည်းမှုတွေ ပါဝင်တဲ့ စနစ်သစ်အတွက် ထောက်တိုင်တွေကလည်း ပြောင်းလဲလာပါပြီ။ မာတစ်ကတော့ ကစားကွက်အသစ်ဟာ သူ့ရဲ့ ပင်ကိုယ် ကစားဟန်အပေါ် သက်ရောက်မှု ရှိတယ်လို့ ပြောပါတယ်။ ဒါပေမယ့်လို့ ကလော့ပ်ရဲ့ စနစ်သစ်ဟာ ရေရှည်မှာ အကျိုးဖြစ်လိမ့်မယ်လို့ ခံစစ်မှူးက လက်ခံထားပါတယ်။ “ ကျနော်အတွက်တော့ မတူညီတဲ့ အခြေအနေတွေဖြစ်ပါတယ်။ ကျနော် အသားကျဖို့ လိုပါတယ်။ ဘောလုံးရာသီထဲ ဝင်လာလေ ပိုကောင်းလာလေ ဖြစ်လာမှာပါ။ ညာအစွန်လူက ညာခြမ်းမှာ မရှိတော့တာမို့ မတူညီတဲ့ အခြေအနေတွေကို စဉ်းစားလာရတော့မှာ ဖြစ်ပါတယ်။",
"btext2":" ကျနော်တို့ အသားကျလာရမယ် တချိန်တည်းမှာပဲ ကစားသမားအချို့ ကွင်းလယ်ကို ဝင်လာနေပါတယ်။ အမြဲတမ်း အကောင်း အဆိုး အခြေအနေတွေတော့ ရှိတာပေါ့ဗျာ။ ပြီးပြည့်စုံတဲ့ စနစ်ရယ်လို့ မရှိပါဘူး။ ကိုယ်ကစားရတဲ့ စနစ်မှာ သက်ဝင် လှုပ်ရှားဖို့ လိုပါတယ်။ ကျနော်တို့ရဲ့ စနစ်ကို ကျနော်ကတော့ ယုံကြည်မှု ရှိပါတယ် ” လို့ မာတစ်က ပြောပါတယ်။ ဧပရယ်လမှာ စနစ်သစ်ကို ပြောင်းပြီးတည်းက လီဗာပူးအသင်းဟာ ရှုံးပွဲ မရှိသေးပါဘူး။ တိုက်စစ်နဲ့ ခံစစ်ပိုင်းဆိုင်ရာ ရှုထောင့်တွေဟာ အရင်နှစ်တွေကနဲ့မတူ အများကြီး ပြောင်းလဲသွားပေမယ့် အဓိက အပြောင်းအလဲက ကွင်းလယ်တန်းဟာ ဆိုဘို၊ မာကာ၊ အန်ဒိုတို့လို လူသစ်တွေဖြစ်လာခဲ့ပါတယ်။ ",
"btext3": "   “ အရင်ကနဲ့ မတူညီတော့တဲ့ ကစားသမားတွေက ကျနော်တို့ ရှေ့မှာ ရှိလာနေတယ်။ အရည်အချင်းရှိ ကစားသမားအချို့ကို ဆုံးရှုံးခဲ့ပေမယ့် ထူးချွန်တဲ့ ကစားသမား အချို့ကို ပြန်ရလိုက်ပါတယ်။ တည်ကန်ဘော သိပ်ကောင်းတဲ့သူတွေလည်း ရလာပါတယ်။ ရှေ့ဆက်ဖို့ရာ ကျနော်ကတော့ ယုံကြည်ချက် ရှိပါတယ် ဒီအပြောင်းအလဲကို အသားကျဖို့လိုတယ်၊ အချင်းချင်း ကူညီဖို့ လိုပါတယ်။ ဗဟိုခံစစ်သမားတွေဟာ ကိုယ့်ရှေ့က နံပါတ် ၆ သမားနဲ့ အမြဲတမ်း ဆက်သွယ်နေရပါတယ်။ ကျနော်တို့က နံပါတ် ၆ သမားကို ကူညီရတယ်၊ နံပါတ် ၆ သမားက ကျနော်တို့ကို ပြန်ကူညီရပါတယ် ” လို့ မာတစ်က ရှင်းပြခဲ့ပါတယ်။ မနှစ်က အလုပ်ဖြစ်ခဲ့တဲ့ စနစ်သစ်ဟာ ဒီရာသီ အစမှာတော့ အားပျော့တဲ့ အခြေအနေကော အကောင်းမြင်စရာ အခြေအနေပါ မြင်ထားရပါတယ်။ ရေရှည်မှာတော့ မာတစ် ပြောသလို အလုပ်ပိုဖြစ်လာနိုင်ဖို့ မျှော်လင့်ရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/matip-lfc-678x381.jpg",
"imgurl2":"https://lfcthadin.com/wp-content/uploads/2023/08/matip-lfc-678x381.jpg",
"imgurl3":"no",
"video":"no"
 },
         {"ndate":"Aug  22 , 2023",
"htext":"ဂရာဗင်ဘက်ချ်အတွက် ကြိုးစားခွင့်ရှိလာခြင်း၊ အမရာဘတ်အစား အန်ဒိုကို ရွေးချယ်ခြင်း၊ မာကာ အနီကဒ် ပယ်ဖျက်ပေးမယ် အာမခံချက် မရှိခြင်းနဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းမှာ တည်ငြိမ်တဲ့ ကွင်းလယ်လူတွေ ရလာပြီဖြစ်တာကြောင့် ထရန့်ကို ကွင်းလယ်ပို့တဲ့ စနစ်ထက် ယခင် ၄-၃-၃ စနစ်ကို ပြန်ပြောင်းကစားတာ မြင်လိုကြောင်း တိုက်တွန်းမှုတွေ ထွက်ပေါ်လာပါတယ်။ လီဗာပူးအသင်းက မန်စီးတီး ကွင်းလယ်လူ ကယ်ဗင် ဖီးလစ်ကို ခေါ်ယူသွားမှာ မဟုတ်ပါဘူး။ အသင်းဟာ နံပါတ် ၆ နေရာအတွက် ကစားသမား ထပ်ခေါ်ဖို့ ကြိုးစားတော့မှာ မဟုတ်ပါဘူး။ ဘိုင်ယန်မြူးနစ်အသင်းက ဂရာဗင်ဘက်ချ်အတွက် ကမ်းလှမ်းမှုတွေ လက်ခံဖို့ လမ်းဖွင့်ပေးထားပေမယ့် ပြောင်းရွှေ့ကြေး ဘယ်လောက်ရလိုတယ်ဆိုပြီး ထုတ်ပြောလာခြင်း မရှိဘဲ ကမ်းလှမ်းမှုတွေကို နားထောင်လိုပါတယ်။ မက်ကယ်လစ္စတာအတွက် လီဗာပူးဘက်က အယူခံဝင်ခဲ့ပေမယ့် အနီကဒ် ပြစ်ဒဏ်ကို သေချာပေါက် ပယ်ဖျက်ပေးပါ့မယ်ဆိုတဲ့ အာမခံချက် မရှိပါဘူး။ ပဲလေစ့်အသင်းဟာ လီဗာပူး စိတ်ဝင်စားတဲ့ ဒိုကူရေကို ရောင်းချလိုစိတ် မရှိတာမို့ deadline နေ့ ကမ်းလှမ်းမှုမျိုး ဖြစ်လာဖွယ် ရှိပါတယ်။",
"btext2":" လီဗာပူးအသင်းဟာ အမရာဘတ်ကို ခေါ်ယူနိုင်ခွင့်အား ငြင်းဆန်ပြီး ဝါတာရူ အန်ဒိုကို ခေါ်ယူဖို့ ရွေးချယ်ခဲ့တယ်လို့ သတင်းထောက် ရိုမန်နိုက ဆိုပါတယ်။ ဆောက်သမ်တန် ကွင်းလယ်လူ လာဗီယာဟာ ပေါင် သန်း ၅၀ ဝန်းကျင်လောက်ပဲ တန်ကြေးရှိသူဖြစ်ပြီး ချယ်ဆီးဘက်က ပေါင် ၅၈ သန်း ပေးတာဟာ စျေးပိုပေးရခြင်းလို့ လီဗာပူးဘက်က မြင်ပါတယ်။ လီဗာပူးအသင်း တာဝန်ရှိသူတွေဟာ အန်ဖီးကွင်း တိုးချဲ့မှုကို တာဝန်ယူထားတဲ့ Buckingham အဖွဲ့နဲ့ ဆွေးနွေးမှု ပြုလုပ်မှာဖြစ်ပြီး သူတို့ ဆက်လက် မလုပ်ဆောင်နိုင်ရင် သီးခြားအဖွဲ့ထံ ကွင်းအပြီးသတ်ရေး အပ်နှံသွားမှာ ဖြစ်ပါတယ်။ ဝက်စ်ဟမ်းအသင်းဟာ ဘုန်းမောက် တိုက်စစ်သမား ဆိုလန်ကီကို ပေါင် သန်း ၄၀ ဖြင့် ချိတ်ဆက်နေပြီး ဒီအပြောင်းအရွှေ့ ဖြစ်ခဲ့ရင် 20% sell-on clause အရ လီဗာပူးအသင်း ပေါင် ၈ သန်း အကျိုးအမြတ်ရပါမယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/10402282023-678x381.jpg",
"imgurl2":"https://lfcthadin.com/wp-content/uploads/2023/08/10402282023-678x381.jpg",
"imgurl3":"no",
"video":"no"
 },
        {"ndate":"Aug  21 , 2023",
"htext":"လီဗာပူးအသင်း အပြောင်းအရွှေ့မှာ ကွင်းလယ်ခံစစ်၊ ကွင်းလယ်နဲ့ ခံစစ်မှူး နေရာအတွက် ဆက်လက် လှုပ်ရှားဦးမလား ရှင်းပြမှု",
"btext1":" လီဗာပူးအသင်း အပြောင်းအရွှေ့မှာ လူသစ် ခေါ်ယူသွားဖို့ ရှိနေသေးလား? မေးခွန်းအတွက် နောက်ဆုံးရထားတဲ့ သတင်းတွေကို အခြေခံပြီး အတိုချုံး ရှင်းပြသွားပါမယ်။ အသင်းရဲ့ အခြေအနေအကြောင်း information ပေးတာဖြစ်ပြီး ဘယ်သူ ဘယ်သူကို ခေါ်ရမယ်ဆိုတဲ့ ပါဝါက ကျနော်တို့ လက်ထဲမှာ မရှိတာကို နားလည်စေလိုပါတယ်။ လီဗာပူးအသင်း ကွင်းလယ်ခံစစ် ထပ်ခေါ်မှာလား? မခေါ်တော့ပါဘူး။ အန်ဒိုကို ကွင်းလယ်ခံစစ်နေရာအတွက် ခေါ်ထားခဲ့တာပါ။ ကလော့ပ်နဲ့ လီဗာပူးသတင်းထောက်တွေကတော့ နည်းပြက ကွင်းလယ်ခံစစ်သမား ရမှကို ဖြစ်မယ်လို့ ပိုင်ရှင်ဖြစ်သူတွေကို အသိပေးပြီး အန်ဒိုကို အရခေါ်ခဲ့တာလို့ သိရပါတယ်။ အန်ဒိုကိုပဲ နေရာပေးဖို့ ရှိပါတယ်။",
"btext2":"လီဗာပူးအသင်း ဗဟိုခံစစ်မှူး ခေါ်ဦးမှာလား? ဘွန်ဒက်လီဂါဘက်က ခံစစ်သမား အချို့နဲ့ သတင်းထွက်နေပါတယ်။ သတင်းတွေက ဂျာမနီဘက်က လာတာပါ။ အခုထိ လီဗာပူး သတင်းထောက်တွေဘက်က ဖော်ပြလာသူ မရှိပါ လီဗာပူးအသင်း လူသစ် ခေါ်ဦးမှာလား? လူသစ်အတွက် ကြိုးစားနေတဲ့ အထဲမှာ ဂရာဗင်ဘက်ချ်နဲ့ ဒိုကူရေတို့ ပါဝင်ပါတယ်။ ဒိုကူရေအတွက် ပဲလေစ့်ဘက်က ပေါင် သန်း ၆၀-၇၀ ကြား တောင်းဆိုခဲ့တာမို့ အပြောင်းအရွှေ့ ဖြစ်ဖို့ ခက်ခဲလာပါတယ်။ ပါလင်ညာအတွက် ဖူလ်ဟမ်ဘက်က ပေါင် သန်း ၇၀ တောင်းဆိုတာမို့ အဆင်မပြေပါဘူး။ လက်တလောမှာ လီဗာပူးအသင်းက ဘိုင်ယန်မြူနစ် တာဝန်ရှိသူတွေနဲ့ အသက် ၂၁ နှစ်အရွယ် နယ်သာလန်သား ဂရာဗင်ဘက်ချ် ကိစ္စ စကားပြောမှု ရှိပါတယ်။ ဘိုင်ယန်ဘက်က ကွင်းလယ်လူကို မရောင်းလိုဘဲ ၃ နေရာလောက် ကစားနိုင်တဲ့ ကြယ်ပွင့်ကို အရန်စာရင်းမှာ ဆက်မြင်လိုပါတယ်။ ",
"btext3": "  ကစားသမားကတော့ သူ့ကို ခေါ်ယူခဲ့တဲ့ ဘိုင်ယန် တာဝန်ရှိသူတွေ အသင်းက ထွက်သွားပြီမို့ နည်းပြတူချယ် လက်အောက် နေရာမရနိုင်တာကို နားလည်ပါတယ်။ ဒီနွေမှာတင် ဘိုင်ယန်ကထွက်ပြီး အင်္ဂလန်လိဂ်ကို ပြောင်းလိုနေပါတယ်။ ပေါင် သန်း ၂၀ ဝန်းကျင်နဲ့ သူ့ကို ခေါ်ယူတာမျိုး ဖြစ်လာနိုင်ဆဲပါ။ လီဗာပူး လူသစ် ထပ်မရတာ ဖြစ်လာနိုင်လား? ဖြစ်လာနိုင်ပါတယ်။ အဓိက ပြဿနာက အန်ဖီးကွင်း တိုးချဲ့မှုနဲ့ သက်ဆိုင်ပါတယ်။ မူလက ဒီရာသီမှာ အန်ဖီးကွင်းအတွင်း ပရိသတ် ၆၁၀၀၀ ဝင်နိုင်ဖို့ပါ။ ဆောက်လုပ်ရေး ကုမ္ပဏီဘက်က ပြဿနာတတ်နေလို့ ကွင်းတိုးချဲ့မှု ရပ်ဆိုင်းထားပါတယ်။ ဘယ်လောက်ကြာမယ် မသိပေမယ့် ဖူလ်ဟမ်ကွင်းကိုလည်း အဆိုပါအဖွဲ့ကပဲ တာဝန်ယူထားပြီး ၂ နှစ်လောက် နောက်ကျသွားမယ်လို့ သိရပါတယ်။ လက်တလောမှာ ကွင်းဟာ ပရိသတ် ၅၁၀၀၀ ထိ ဧည့်ခံနိုင်အောင် ကြိုးစားပေမယ့် ဘုန်းမောက်ပွဲမှာ ၅၀၀၀၀ တောင် မပြည့်ခဲ့ပါဘူး။ ချန်ပီယံလိဂ် မဝင်တဲ့အပြင် ကွင်းဝင်နိုင်မယ့် ပမာဏ လျော့ကျခြင်းကြောင့် ပေါင် သန်း ၂၀ လောက် နစ်နာနိုင်တဲ့ အခြေအနေမျိုး ရောက်နေတာမို့ လူသစ် မရတာလည်း ဖြစ်လာနိုင်ပါတယ်။    ",
"imgurl1":"https://lfcthadin.com/wp-content/uploads/2023/08/klopp-gra-director-678x381.jpg",
"imgurl2":"https://lfcthadin.com/wp-content/uploads/2023/08/klopp-gra-director-678x381.jpg",
"imgurl3":"no",
"video":"no"
 },

         {"ndate":"Aug  21 , 2023",
"htext":"လီဗာပူးအသင်းအပေါ် သူ့ရဲ့ ချစ်ခြင်းတွေကို ဖွင့်ချလာတဲ့ ဘရန့်ဖိုဒ့် တိုက်စစ်မှူး တိုနေး",
"btext1":"ဘရန့်ဖိုဒ့် တိုက်စစ်မှူး တိုနေးက သူဟာ လီဗာပူးအသင်းကို ငယ်စဉ်တည်းက အားပေးတဲ့ အမာခံ ပရိသတ်ဖြစ်တယ်လို့ ထုတ်ပြောလာပါတယ်။ အင်္ဂလန်တိုက်စစ်မှူးက အက်ဖ်အေရဲ့ ၈ လ ပွဲပယ် ပြစ်ဒဏ်ကို ရင်ဆိုင်နေရပြီး ပွဲကစားနိုင်ခြင်း မရှိသေးပါဘူး။ ဘောလုံးကစားရခြင်း မရှိချိန် podcast အစီအစဉ်မှာ ပါဝင်ရင်း သူဟာ လီဗာပူး ပရိသတ်ဖြစ်ကြောင်း ဝန်ခံခဲ့ပေမယ့်လို့ ဒါဟာ အနာဂတ်မှာ လီဗာပူးအသင်းထံ ပြောင်းရွှေ့မယ်လို့ မဆိုလိုပါဘူး။ တိုနေးက ” ကျနော် အသင်းပြောင်းဖြစ်ခဲ့ရင် ပြောင်းရွှေ့မယ့် ကလပ်က ကျနော်အတွက် မှန်ကန်တဲ့ ကလပ်မျိုး ဖြစ်လာပါလိမ့်မယ်။ ကျနော့် ဘဝတစ်လျှောက်လုံး လီဗာပူးအသင်းကို အားပေးလာခဲ့တာပါ။ ကလေးဘဝတည်းကပါပဲ။ ကျနော် အာဆင်နယ်ပွဲတွေ ကြည့်ရတာကိုလည်း ကြိုက်ပါတယ်။ သူတို့ကစားဟန်ကိုပေါ့။ ဒါပေမယ့် သေချာတာကတော့ ကျနော်က လီဗာပူးပရိသတ်ပါ။ နှလုံးသားထဲကနေ လီဗာပူးကို အားပေးသူ တစ်ဦးပါ ” လို့ ပွင့်ပွင့်လင်းလင်း ထုတ်ပြောခဲ့တာ ဖြစ်ပါတယ်။ ",
"btext2":" တိုနေးဟာ လောင်းကစားမှုကြောင့် ၈ လ ခန့် ပွဲပယ်ခံထားရပြီး ဒီအခြေအနေက သူ့အတွက် ခက်ခဲကြောင်း ဝန်ခံပါတယ်။ ပရီးမီးယားလိဂ်ဟာ လောင်းကစား ကုမ္ပဏီတွေကို ပိုမို ထိန်းချုပ်လာနေပြီး စပွန်ဆာအဖြစ် ရင်ဘတ်မှာ ပါဝင်ခွင့် မပေးတော့တာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/08/toney-lfc--678x381.jpg",
"imgurl2":"https://lfcthadin.com/wp-content/uploads/2023/08/toney-lfc--678x381.jpg",
"imgurl3":"no",
"video":"no"
 },

         {"ndate":"Aug  21 , 2023",
"htext":"အန်ဒို မဟုတ်ဘဲ FSG ခေါ်ယူလိုတဲ့ ကစားသမားအကြောင်း နည်းပြကလော့ပ် ထုတ်ပြောလာ",
"btext1":"နည်းပြကလော့ပ်ကတော့ အသက် ၃၀ အရွယ် ဂျပန်လက်ရွေးစင် အန်ဒိုဟာ အသင်းပိုင်ရှင်တွေ ခေါ်ယူလိုတဲ့ ကစားသမားမျိုး မဟုတ်ဘူးလို့ ထုတ်ပြောလာပါတယ်။ စတုဂတ်ကနေ အန်ဒိုကို ပေါင် ၁၆.၂၅ သန်းပေးပြီး ၄ နှစ်စာချုပ်ဖြင့် ခေါ်ယူခဲ့တာဖြစ်ကာ ၂၀၁၀ မှာ အသင်းကို FSG ပိုင်ပြီးတည်းက ဒီလို အပြောင်းအရွှေ့ ဖြစ်လာတာမျိုး မြင်ရခဲ့ပါတယ်။ FSG ကတော့ ရေရှည်ထိ သုံးလိုရနိုင်မယ့် အသက် ၂၀ အရွယ် ကွင်းလယ်လူ တစ်ဦးကို ခေါ်ယူလိုတာလို့ သိရပြီး ဒီအကြောင်းကို နည်းပြကလော့ပ်က အခုလို ပြောလာပါတယ်။ “ အန်ဒိုကို ခေါ်ယူလိုက်တာက ကျနော်တို့ ပုံမှန် လုပ်နေကျမျိုး မဟုတ်ပါဘူး။ ကျနော်တို့ဟာ ဆုံးဖြတ်ချက် တစ်ခုအတွက် အမြဲတမ်း ဆွေးနွေးကြပါတယ်။ ပိုင်ရှင်တွေက ပွဲ ၂၀၀ လောက် ကစားပေးနိုင်မယ့် အသက် ၂၀ အရွယ် ကစားသမားမျိုး ရလိုပါတယ်။ အဲ့တာက သိပ်ခက်ခဲပါတယ်။ ",
"btext2":" ကျေနပ်ကြအောင်တော့ ကျနော် မလုပ်နိုင်ဘူး။ ဘောလုံးသမား တစ်ယောက်ရဲ့ အကောင်းဆုံး အသက်အရွယ်ဟာ ၂၇ ကနေ ၃၃ ကြားဆိုတာ ကျနော်သိပါတယ်။ ဒဏ်ရာ ပြဿနာတွေ အပေါ်မှာလည်း မူတည်သေးတာပေါ့။ ဒါကြောင့်ပဲ အန်ဒိုက ကျနော် ခေါ်လိုတဲ့ ကစားသမားစာရင်းထဲ တစ်ယောက်အဖြစ် ပါနေတာပါ။ အခု သူဒီကို ရောက်လာပါပြီ။ ” လို့ ကလော့ပ်က ပြောဆိုခဲ့တာ ဖြစ်ပါတယ်။ ကလော့ပ် လက်ထက်မှာ လီဗာပူးအသင်းဟာ ဂျိမ်းမီလ်နာကို အလွတ်နဲ့ ခေါ်ယူခဲ့တာနဲ့ သီယာဂိုကို ဘိုင်ယန်မြူးနစ်ကနေ ခေါ်ယူခဲ့တာကလွဲလို့ သက်ကြီး ကစားသမား တစ်ဦး ခေါ်ယူတာမျိုး ရှားပါးခဲ့ပါတယ်။ အန်ဒိုကို ခေါ်ယူရေး အားကစားဒါရိုက်တာ ရှမတ်ကီက ကြိုးစားပေးခဲ့တာဖြစ်ကာ ဒါဟာ ပိုင်ရှင်တွေ စိတ်ကြိုက်ဖြစ်ဖို့ထက် အတွေ့အကြုံရှိကာ ကွင်းလယ်ခံစစ်အတွက် သင့်လျော်တဲ့ ကစားသမားအဖြစ် နည်းပြလိုချင်နေသူလို့ မှန်းဆရတာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/08/klopp-endo-fsg-678x381.jpg",
"imgurl2":"https://lfcthadin.com/wp-content/uploads/2023/08/klopp-endo-fsg-678x381.jpg",
"imgurl3":"no",
"video":"no"
 },

         {"ndate":"Aug  21 , 2023",
"htext":"ဘုန်းမောက်ပွဲမှာ ဝါတာရူ အန်ဒို အရမ်း မကောင်းပေမယ့် ဘာက အကောင်းမြင်စေတာလဲ",
"btext1":" လီဗာပူးအသင်းဟာ တစ်ယောက်လျော့ဖြင့် ဘုန်းမောက်ကို အနိုင်ရတဲ့ပွဲမှာ နည်းပြကလော့ပ်က ကွင်းလယ်လူသစ် ဝါတာရူ အန်ဒိုကို မိနစ် ၃၀ ဝန်းကျင် ပွဲကစားခွင့် ပေးခဲ့ပါတယ်။ အန်ဒိုရဲ့ ပွဲဦးထွက်က ချွန်ထွက်နေလောက်အောင် ကောင်းမွန်ခဲ့တာ မဟုတ်ပါဘူး။ ဒါပေမယ့်လို့ ကလပ်နဲ့ လေ့ကျင့်ချိန် ၁ ချိန်ပဲ ရှိထားသလို ၁၁ v ၁၁ ချင်း မဟုတ်တဲ့ အနေအထားမှာ သူ့ရဲ့ ပါဝင် ကူညီပေးမှုဟာ အကောင်းမြင်စရာတွေ ရှိခဲ့တာကို နားလည်ခဲ့ကြပါတယ်။ ဘုန်းမောက်ပွဲမှာ အန်ဒိုထံက ကျစ်လစ်တဲ့ ခြေစွမ်းကို မြင်ခဲ့ရတယ်။ သူဟာ ဘောလုံးပိုင်ဆိုင်မှု ဆုံးရှုံးချိန်တွေမှာ ဖိအားပေး ရယူဖို့ စိတ်ဆန္ဒရှိသူဆိုတာ မြင်ခဲ့ရပါတယ်။ အမြင့်ဘောတွေကို လိုက်လံ အားထုတ်ဖို့အတွက် ကြိုးစားတယ်၊ ဘောလုံးကို ဒေါင်လိုက် ပေးမှုတွေ ကောင်းခဲ့ပါတယ်။",
"btext2":"အကယ်လို့ လီဗာပူးအသင်းမှာ သီယာဂို ကြံ့ခိုင်နေရင်၊ ကွင်းလယ်ခံစစ်သမားသစ် ထပ်ရခဲ့ရင် အန်ဒိုက ပုံမှန်ပွဲထွက်ခွင့်ရမလား အာမခံချက် မရှိပါဘူး။ ဒါပေမယ့်လို့ သူဟာ အသင်းလူစာရင်းမှာတော့ ခံစစ်ကာကွယ်ရေးအား စိတ်မှာရှိတဲ့ တစ်ဦးတည်းသော ခံစစ်အားသန် ကွင်းလယ်လူ ဖြစ်ပါတယ်။ အာရှသားဟာ ဂျပန်နဲ့ စတုဂတ်အသင်းတွေမှာ သူ့ရဲ့ စိတ်ဓါတ် မာကျောမှုကို ပြသခဲ့ပြီးပါပြီ။ သူဟာ လီဗာပူး ကွင်းလယ်လူတွေမှာ အားနည်းတဲ့ သမ္ဘာကိုလည်း ပိုင်ဆိုင်ထားတယ်။ တစ်ဦးချင်း စီးချင်းထိုးဖို့နဲ့ ပြိုင်ဘက် ကစားသမားတွေ ဘောလုံး သယ်ဆောင်လာမှုကို ဝင်ရောက် ကိုင်တွယ်လိုစိတ် ရှိတာကို မြင်ခဲ့ရပါတယ်။ အန်ဒိုဟာ သီယာဂိုလိုတော့ ဘောလုံးကို အကောင်းဆုံး လက်ခံယူကာ တစ်ကွင်းလုံး ဖြန့်ပေးနိုင်မယ့်သူမျိုး မဟုတ်ပါဘူး။ ဒါပေမယ့်လို့ သူတာဝန်ယူရတဲ့ ကွင်းလယ် ခံစစ်ပိုင်းအတွက် ကွင်းထဲက ဘယ်နေရာမှာ ရှိနေရမယ်၊ ဘယ်အချိန်မှာ သူဝင်ပါရမယ်ဆိုတာ အလိုလိုသိနေတဲ့ ကစားသမားမျိုးပဲ ဖြစ်ပြီး လီဗာပူးမှာ ဒီလိုလူ လိုအပ်နေတာပဲပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/endo-lfc-japan-678x381.jpg",
"imgurl2":"https://lfcthadin.com/wp-content/uploads/2023/08/endo-lfc-japan-678x381.jpg",
"imgurl3":"no",
"video":"no"
 },

         {"ndate":"Aug  21 , 2023",
"htext":"ကွင်းလယ်လူ ၂ ဦးလုံး ခေါ်ဖွယ်ရှိခြင်း၊ ဆာလာကို ဂုဏ်ပြုတဲ့ ဂျရတ်၊ ပရိသတ်တွေကို ကျေးဇူးတင်တဲ့ အန်ဒိုနဲ့ လီဗာပူး နံနက်ခင်း သတင်းများ",
"btext1":" စတီဗင်ဂျရတ်က သူ့ရဲ့ ဂိုးသွင်းစံချိန်ကို ချိုးဖျက်သွားတဲ့ မိုတာလာကို အင်စတာဂရမ်ကနေ ဂုဏ်ပြုသွားပါတယ်။ ဟန်ဒိုနေရာ ဆိုဘို ဝင်လာတာဟာ ကားရီးယက်စ်နေရာ အယ်လီဆန်ဖြင့် အဆင့်မြှင့်လိုက်သလိုပါပဲလို့ လီဗာပူးပရိသတ်တွေက မှတ်ချက်ပေးပါတယ်။ လီဗာပူးအသင်းဟာ ဂရာဗင်ဘက်ချ်နဲ့ ပတ်သက်ပြီး အသေးစိတ် ဆွေးနွေးမှုကို ဂျာမနီမှာ ပြုလုပ်နေပါတယ်။ ကစားသမား ခေါ်ယူရေးဆိုင်ရာ အကြီးအကဲ Dave Fallows နဲ့ ကင်းထောက်ချုပ် Barry Hunter တို့လည်း ဒီဆွေးနွေးမှုမှာ ပါဝင်ပါတယ်။ လီဗာပူး တာဝန်ရှိသူတွေဟာ ဂရာဗင်ဘက်ချ်တင် မဟုတ်ဘဲ ပဲလေစ့်မှ ဒူကူရေနဲ့ပါ စကားပြောနေတာဖြစ်ကာ နှစ်ဦးထဲက တစ်ဦးကို ခေါ်ယူရေးထက် နှစ်ဦးလုံးကို ခေါ်ယူနိုင်ဖို့ ကြိုးစားနေတဲ့ အခြေအနေ ဖြစ်ပါတယ်။",
"btext2":" ဂျာမာန်သတင်းတွေမှာတော့ လီဗာပူးက ဂရာဗင်ဘက်ချ်အတွက် ယူရို သန်း ၂၀ နဲ့ ကြိုးစားနေတာဖြစ်ကာ ဘိုင်ယန်မြူးနစ်က သူတို့ ကစားသမားကို မရောင်းလိုပါဘူး။ ဒါပေမယ့် ကွင်းလယ်လူ ကိုင်တိုင်က အသင်းပြောင်းလိုနေပါတယ်။ လီဗာပူးအသင်း နံပါတ် ၆ သမား ရှာနေတည်းက သူဟာ လီဗာပူးသတင်းတွေကို စောင့်ကြည့်ဖြစ်ပြီး ကိုင်ဆီဒို သတင်းထွက်လာချိန်မှာ အပြောင်းအရွှေ့ တကယ်ဖြစ်ပြီလို့ ထင်ခဲ့တာလို့ အန်ဒိုက ပြောပါတယ်။ ရက်ပိုင်းအကြာမှာ အေးဂျင့်က လီဗာပူးဘက်က ကမ်းလှမ်းလာတယ်လို့ ပြောချိန်မှာ မငြင်းဆန်နိုင်ခဲ့ဘူးလို့ သူက ပြောပါတယ်။ သူ့ရဲ့ ပွဲဦးထွက်မှာ သူ့နာမည် ဟစ်ကြွေးပြီး နွေးထွေးစွာ အားပေးကြတဲ့ အန်ဖီးကွင်းထဲက လီဗာပူးပရိသတ်တွေကို ကျေးဇူးတင်ကြောင်း အန်ဒိုက တုန့်ပြန်ပါတယ်။",
"btext3": "  လီဗာပူးအသင်းပိုင်ရှင်တွေဟာ အသက် ၂၀ အရွယ် ကွင်းလယ်လူ တစ်ဦးကို ခေါ်ယူနိုင်ဖို့ တကယ်ကို လိုချင်ခဲ့တာလို့ ကလော့ပ်က ထုတ်ပြောပါတယ်။ ဒါပေမယ့် အန်ဒိုကို အရင် ခေါ်ယူခဲ့ပြီး ဒါဟာ FSG ခေါ်ချင်တဲ့ အပြောင်းအရွှေ့ မဟုတ်ဘူးလို့ သူက ဆိုပါတယ်။ မိုဆာလာရဲ့ ပင်နယ်တီ မှတ်တမ်းဟာ ဆိုးရွားလာခြင်းနဲ့အတူ သူ့နည်းတူ ပင်နယ်တီ မှတ်တမ်းကောင်းရှိတဲ့ မက်ကယ်လစ္စတာနဲ့ ဆိုဘိုစလိုင်တို့ကို ပင်နယ်တီ တာဝန်ယူသူတွေအဖြစ် နေရာပေးဖို့ မှတ်ချက်ပေးမှု ရှိလာပါတယ်။    ",
"imgurl1":"https://lfcthadin.com/wp-content/uploads/2023/08/9322182023-678x381.jpg",
"imgurl2":"https://lfcthadin.com/wp-content/uploads/2023/08/9322182023-678x381.jpg",
"imgurl3":"no",
"video":"no"
 },

        {"ndate":"Aug  20 , 2023",
"htext":"ဒဏ်ရာကြောင့် လူစားလဲခံရတဲ့ ထရန့်နဲ့ ဒီယက်စ် အခြေအနေအတွက် ကလော့ပ် ပြောလာမှု",
"btext1":"ဘုန်းမောက်ကို အနိုင်ရတဲ့ပွဲအတွင်း ပွဲချိန် ၇၆ မိနစ်မှာ လူစားလဲခံရတဲ့ ထရန့်နဲ့ ပွဲချိန် ၈၆ မိနစ်မှာ လူစားလဲခံရတဲ့ ဒီယက်စ်တို့ အခြေအနေကောင်းဟန် ရှိပါတယ်။ ထရန့်ဟာ ဂိုးမက်စ်နဲ့ လူစားလဲခံခဲ့ရတာဖြစ်ပြီး အရန်ခုံမှာ သူ့ခြေထောက်ကို ကုသမှု ခံယူနေခဲ့ရတာပါ။ ပြိုင်ဘက် ကစားသမားရဲ့ အကန်ခံခဲ့ရတာလို့ သိရပြီး ပြင်းထန်တဲ့ အခြေအနေ မဟုတ်ပါဘူး။ 2FunNews “ ထရန့် အဆင်ပြေမှာပါ။ သူ အကန်ခံလိုက်ရတာမို့ တော်တော်လေး နာတယ်လို့ ထရန့်က ကျနော်ကို ပြောပါတယ်။ ဒါပေမယ့်လို့ ခြေထောက်ပေါ်ကို ပိကျခဲ့တာ၊ ခြေထောက်ထိတာမျိုး မဟုတ်ဘဲ ကန်ခံရတာမျိုးပါ။ အဲ့တာကြောင့် သူ့ကို လူစားလဲခဲ့ပေမယ့် သူအဆင်ပြေပါတယ် ” လို့ ကလော့ပ်က ပြောပြခဲ့ပါတယ်။ ",
"btext2":" လူစားမှု မလုပ်ခင် ဒီယက်စ်ကလည်း ဒဏ်ရာရတာကြောင့် ကွင်းထဲ ကုသမှု ယူခဲ့ရတဲ့ အခြေအနေဖြစ်ပါတယ်။ ဒါပေမယ့်လို့ ဧပရယ်လမှာ ပြင်းထန်တဲ့ ဒူးဒဏ်ရာကနေ ပြန်သက်သာလာပြီးနောက် ဒီယက်စ် ကြံ့ခိုင်မှု ပြည့်နေပေမယ့် နည်းနည်းတော့ ပင်ပန်းခဲ့ဟန် ရှိပါတယ်။ ကလော့ပ်ကပဲ “ လူချို ကြံ့ခိုင်နေရင် သူ့ရဲ့ အရည်အချင်းကို ဘယ်သူမှ သံသယ မဝင်ပါဘူး။ သိပ်ကောင်းတဲ့ သွင်းဂိုးကိုလည်း သူ သွင်းပြခဲ့ပါတယ်။ တကယ့် ထိပ်တန်းအဆင့်မှာ ရှိတယ်၊ ကြံ့ခိုင်မှု အရမ်းကောင်းနေပါတယ်။",
"btext3": "    ဒါပေမယ့်လို့ ဒုတိယပိုင်းက သူ့အတွက် ခက်ခဲခဲ့ပါတယ်။ ကွင်းလယ်လူသစ်တွေနဲ့ တွဲဘက်ရတာကလည်း သူ့အတွက် ခက်ခဲခဲ့တာကို ကျနော်တို့တွေ မြင်ခဲ့ရပါတယ်။ သူလန်းဆန်းနေသမျှ သူဟာ တကယ့်ကို ခြိမ်းခြောက်နိုင်ပြီး ကျနော်တို့အတွက် သိပ်အရေးပါပါတယ် ” လို့ ပြောသွားခဲ့ပါတယ်။ လာမယ့်အပတ် နယူးကာဆယ်ပွဲမှာ သီယာဂို ပြန်လာဖို့ မျှော်လင့်ရသလို မက်ကယ်လစ္စတာ ဖြစ်ရပ် အယူခံဝင်ဖို့ ရှိနေတယ်။ ထရန့်နဲ့ ဒီယက်စ်တို့ကလည်း နားရက် အပြည့်ရထားကြမှာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/19282082023-678x381.jpg",
"imgurl2":"https://lfcthadin.com/wp-content/uploads/2023/08/19282082023-678x381.jpg",
"imgurl3":"no",
"video":"no"
 },

        {"ndate":"Aug  20 , 2023",
"htext":"” ဒီ ​ေ-ာက်ရေးမပါတဲ့ သီချင်းကို ရပ်ပေးကြပါလား? ” လို့ ဘုန်းမောက်ပွဲမှာ ကလော့ပ် တောင်းဆိုခဲ့ခြင်း",
"btext1":" ဘုန်းမောက်နဲ့ ယှဉ်ပြိုင်တဲ့ပွဲအတွင်း လီဗာပူးပရိသတ်တွေရဲ့ ဂုဏ်ပြု သီဆိုမှုကို ရပ်တန့်ပေးဖို့ ကလော့ပ်က တောင်းဆိုခဲ့ပါတယ်။ လီဗာပူးပရိသတ်တွေဟာ အန်ဖီးမှာ ယှဉ်ပြိုင်တဲ့ ဘုန်းမောက်ပွဲအတွင်း အဲဗာတန်ကွင်း တည်ဆောက်မှုမှာ မတော်တဆ ဖြစ်ရပ်ကြောင့် သေဆုံးသွားတဲ့ အဲဗာတန်ပရိသတ်အတွက် ဝမ်းနည်းခြင်းအဖြစ် ပွဲချိန် ၂၆ မိနစ်မှာ မတ်တပ်ရပ်ပြီး လက်ခုပ်တီးကာ အသိအမှတ်ပြုမှု ပြသခဲ့ပါတယ်။ ပွဲချိန် ၇၄ မိနစ်မှာ ကွင်းထဲက ပရိသတ်တွေဟာ ကလော့ပ်အတွက် ရည်ရွယ်တဲ့ သီချင်းကို ဂုဏ်ပြု တီဆိုခဲ့ကြတာပါ။ ကလော့ပ်က ချက်ခြင်းပဲ ” ဒီ sျီးထုတ် သီချင်း ဆိုနေကြတာကို ရပ်ပေးကြပါလား?” “ဒီ​ေ-ာက်ရေး မပါတာကို ရပ်လိုက်ကြပါ” လို့ နည်းပြလိုင်းကနေ အော်ဟစ်ခဲ့တာပါ။ ဒါပေမယ့်လို့ သီချင်းသံက တိတ်မသွားခဲ့ပါဘူး။",
"btext2":" ဒါမျိုး ကလော့ပ် တားဆီးဖူးတာ အခုမှ ပထမအကြိမ် မဟုတ်ပါဘူး။ မနှစ်က စပါးကို ၄-၃ နဲ့ အနိုင်ရခဲ့တဲ့ ပွဲအပြီးမှာ ပွဲကစားချိန်တွင်း ဒီသီချင်းကို မဆိုကြဖို့ နည်းပြက ထုတ်ပြောခဲ့ဖူးပါတယ်။ ဒီသီချင်းဟာ ပွဲချိန်တွင်း ဆိုသင့်တဲ့ သီချင်း မဟုတ်ဘူးလို့ ကလော့ပ်က မြင်ထားပါတယ်။ “ ပရိသတ်တွေအားလုံးကို ချစ်ပါတယ်။ ဒါပေမယ့် ကျွန်တော့်အကြောင်း ဂုဏ်ပြုတဲ့ သီချင်းကိုတော့ မဆိုပါနဲ့။ ဆိုချင်ရင် ပွဲပြီးမှ ဘားတွေမှာဖြစ်ဖြစ် ဆိုကြပါ။ အဲ့သီချင်းဆိုလိုက်ရင် ပွဲပဲ သိမ်းတော့မလိုလို အမြဲတမ်းခံစားရတယ်။ ပွဲက ပြီးသွားတာ မဟုတ်သေးဘဲ ကွင်းထဲ ဆက်ကန်နေကြတာလေ။ ဒါမျိုး သီချင်းက ပွဲပြီးမှ ဆိုရင် ပိုကောင်းမှာပါ။ ” လို့ ကလော့ပ်က ပြောဆိုခဲ့တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/klopp-bm-3-1-678x381.jpg",
"imgurl2":"https://lfcthadin.com/wp-content/uploads/2023/08/klopp-bm-3-1-678x381.jpg",
"imgurl3":"no",
"video":"no"
 },

         {"ndate":"Aug  20 , 2023",
"htext":"မက်ကယ်လစ္စတာရဲ့ အနီကဒ်ကို အကြောင်းရင်း ၂ ချက်ကြောင့် VAR ပြန် မစစ်ခဲ့ပါဘူး",
"btext1":"VAR ဒိုင်တွေဟာ လီဗာပူးက ဘုန်းမောက်ကို အနိုင်ရတဲ့ပွဲမှာ မက်ကယ်လစ္စတာရဲ့ အနီကဒ်ကို ပြန်စစ်မှု မလုပ်တာ အကြောင်းရင်း ၂ ချက်ကြောင့်လို့ မာဆေးဆိုဒ် အခြေစိုက် Echo က ဖော်ပြပါတယ်။ ပွဲချိန် ၅၈ မိနစ်မှာ မက်ကယ်လစ္စတာက ဘုန်းမောက် ကစားသမား ခရစ္စတီနဲ့ ထိပ်တိုက်တွေ့မှု ဖြစ်ခဲ့တာပါ။ ဘုန်းမောက် ကစားသမား ဘောလုံးသယ်လာမယ့် လမ်းကြောင်းမှာ မက်ကယ်လစ္စတာက ဝင်ရောက် ရှင်းထုတ်ခဲ့တာ ဖြစ်ပါတယ်။ ကွင်းလယ်ဒိုင် ဘရာမောကတော့ ဖြစ်ရပ်ကို စက္ကန့်အနည်းငယ်ကြား စဉ်းစားပြီး အနီကဒ် ပေးခဲ့တာဖြစ်တယ်။ ဒီဖြစ်ရပ်အတွက် VAR ပြန်စစ်မှုလည်း မလုပ်ခဲ့ပါဘူး။ VAR ဘက်က ရှင်းလင်းပြတ်သားမှု မရှိတဲ့ အခြေအနေမှာ အနီးကပ် မြင်ခဲ့ရတဲ့ ကွင်းလယ်ဒိုင်ရဲ့ ဆုံးဖြတ်ချက်က မှန်ကန်တယ်လို့ လက်ခံခဲ့တာဖြစ်တယ်။ နောက်တစ်ချက်က ကယ်လစ္စတာနဲ့ ခရစ္စတီတို့ ခြေထောက် ထိတွေ့မှုဖြစ်ခဲ့တာဟာ လုံလောက်တဲ့ အမြင့်တစ်နေရာမှာ ရှိတယ်လို့ ယုံကြည်ခြင်းကြောင်း ဖြစ်ပါတယ်။ ဒိုင်လူကြီးကို မော်နီတာ လာကြည့်ရေး တိုက်တွန်းဖို့ရာ ပျက်ကွက်ခဲ့တဲ့ ပွဲနေ့ VAR ဒိုင်က ပေါတီရာနေးဖြစ်ပြီး သူဟာ လီဗာပူးအသင်း ပွဲစဉ်တွေကို တာဝန်ယူစဉ် ကလော့ပ်နဲ့ ပြဿနာတွေ ရှိခဲ့ဖူးသူပါ။ ",
"btext2":"နောက်ပိုင်း ဗီဒီယို ပြကွက်တွေမှာ မက်ကယ်လစ္စတာဟာ ပြိုင်ဘက် ကစားသမားရဲ့ ခြေထောက်ကို သွားထောက်ခဲ့တာ မဟုတ်ဘဲ ခြေထောင်ကို ဘေးချင်း ရိုက်ခဲ့မိကြတာ ဖြစ်ပါတယ်။ လီဗာပူးဘက်ကတော့ တိုက်ရိုက် အနီကဒ်နဲ့အတူ မာကာ မိနစ် ၄၀ စာ မကစားရတာဟာ လုံလောက်တဲ့ အပြစ်ဒဏ်လို့ ယုံကြည်တာကြောင့် ပရီးမီးယားလိဂ် တာဝန်ရှိသူတွေနဲ့ စကားပြောဖို့ ပြင်ဆင်နေပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/10472082023-678x381.jpg",
"imgurl2":"https://lfcthadin.com/wp-content/uploads/2023/08/maca-red--1024x590.jpg",
"imgurl3":"no",
"video":"no"
 },

         {"ndate":"Aug  20 , 2023",
"htext":"မာကာ အနီကဒ် ကိစ္စ တာဝန်ရှိသူတွေဖြင့် ဆွေးနွေးမည်၊ အန်ဒို ပွဲဦးထွက်မှုကို မှတ်ချက်ပေးတဲ့ ကလော့ပ်၊ ထရန့် ဒီယက်စ် ကြံ့ခိုင်မှု အခြေအနေနှင့် လီဗာပူး နံနက်ခင်း သတင်းများ",
"btext1":"လီဗာပူးအသင်းဟာ မက်ကယ်လစ္စတာရဲ့ အနီကဒ်အတွက် ပရီးမီးယားလိဂ် တာဝန်ရှိသူတွေနဲ့ စကားပြောမှု ပြုလုပ်မှာဖြစ်ပါတယ်။ ဘုန်းမောက်ပွဲမှာ မိနစ် ၄၀ မပါနိုင်တာကပဲ သူ့အပြစ်အတွက် လုံလောက်ပြီလို့ ကလပ်ဘက်က မြင်ပါတယ်။ ဘုန်းမောက်ကို ၃-၁ ဖြင့် အနိုင်ရအပြီးမှာ ဆိုဘိုက “ဒါဟာ အိမ်ကွင်းမှာ ငါတို့ ဘယ်လို စတင်တယ် ဆိုတာပဲ” လို့ ကြွေးကြော်ခဲ့ပါတယ်။ နည်းပြကလော့ပ်က အသင်း ကစားကွက်မှာ အန်ဒိုကို ဘယ်လို ကစားစေဖို့ဆိုတာ အကြမ်းသဘောပဲ ရှင်းပြရသေးတယ်လို့ ဆိုပါတယ်။ အန်ဒိုဟာ ပြီးခဲ့တဲ့ ၂ ရက်မှာ အိပ်ချိန်တောင် သိပ်မရဘဲ ခရီးထွက်လာရမှုတွေဖြင့် အလုပ်ရှုပ်နေတာဖြစ်ပေမယ့် သူတာဝန်ကို ကျေခဲ့တယ်လို့ ကလော့ပ်က ချီးကျူးပါတယ်။ လီဗာပူး ချန်နယ်တွေမှာတော့ အသင်းဖော်တွေနဲ့ လေ့ကျင့်ချိန် ၁ ချိန်ပဲ ဝင်ရသေးသလို ကွင်းထဲ ၁၀ ယောက်ကျန် အနေအထားမှာ အန်ဒိုက ကစားပုံ ကျစ်ကျစ်လစ်လစ် ရှိတယ်လို့ မှတ်ချက်ရပါတယ်။ ",
"btext2":"ပွဲအပြီးမှာ ဒီယက်စ်ဟာ ပရိသတ်တွေကို နှုတ်ဆက်နေသေးပေမယ့် ထရန့်ကတော့ ခြေကျင်းဝတ် အနည်းငယ် နာကျင်နေပုံရပါတယ်။ ပွဲအပြီး မီဒီယာ တွေ့ဆုံမှုမှာ ကလော့ပ်ကတော့ ထရန့်က ကန်ခံရလို့ နာသွားတာဖြစ်ပြီး ခြေကျင်းဝတ် လည်သွားတာမျိုး မဟုတ်လို့ နယူးကာဆယ်ပွဲ ပါနိုင်မယ်လို့ မြင်ပါတယ်။ ဘုန်းမောက် နည်းပြက မက်ကယ်လစ္စတာရဲ့ ဖြစ်ရပ်ဟာ အနီကဒ် မဟုတ်သင့်ကြောင်း ပြောပေမယ့် အယ်လီဆန် ဖြစ်ရပ်ကတော့ အနီကဒ် ပေးရင် ပေးလို့ရတယ်လို့ မှတ်ချက်ပေးပါတယ်။ ဂျိုတာက ၁၀ ယောက် ကွင်းထဲက ကစားသမားတွေဟာ ၁၁ ယောက်အပြည့် ကစားခဲ့စဉ်ကထက်တောင် ပိုကောင်းနေသေးတယ်လို့ အရန်ခုံမှာ အသင်းဖော်တွေနဲ့အတူ ဟာသဖောက်ခဲ့ကြကြောင်း ထုတ်ပြောခဲ့ပါတယ်။ ဒုတိယပိုင်းမှာ ဆိုဘိုဟာ ဖိအားပေးမှုတွေမှာ အားထုတ်ပေမယ့် တိုက်စစ်ကို တွန်းမလိုက်တော့ဘဲ ဘောလုံးကို အသင်းခြေထဲပဲ ထိန်းထားနိုင်အောင် လုပ်နေခဲ့တာကို မြင်ရပါမယ်။ ဒါဟာ နည်းပြအဖွဲ့က သူ့ကို အဲ့လို ကစားပေးဖို့ ညွှန်ကြားခဲ့တာဖြစ်ပြီး ကွင်းထဲမှာ အင်ပြည့်အားပြည့် ကစားနိုင်နေတာ သူပဲ ရှိတာမို့ပါ။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/9522082023-678x381.jpg",
"imgurl2":"https://lfcthadin.com/wp-content/uploads/2023/08/9522082023-678x381.jpg",
"imgurl3":"no",
"video":"no"
 },

         {"ndate":"Aug  19 , 2023",
"htext":"ဆိုဘိုစလိုင် ဘယ်လောက်ကောင်းလဲ မြင်ခဲ့ရတဲ့ လီဗာပူး ၃-၁ ဘုန်းမောက်ပွဲမှ စကားပြောစရာများ",
"btext1":"အထနှေးတဲ့ လီဗာပူး ပထမပိုင်း ၁၀ မိနစ်အတွင်း အသင်းကစားပုံက အတော်လေး အခြေအနေ ဆိုးနေပါတယ်။ စက္ကန့် ၆၀ မှာတင် ဂိုးပေးရပြီး လူကျွံနေတာကြောင့် ကံကောင်းခဲ့ပေမယ့် ပွဲချိန် ၃ မိနစ်မှာပဲ ဦးဆောင်ဂိုး ပေးလိုက်ရပါတယ်။ ပွဲချိန် ၈ မိနစ်မှာ ဂိုးထပ်ပေးရမယ့် အမှားမျိုး အယ်လီဆန် လုပ်ခဲ့ပါတယ်။ အသင်းဟာ ချယ်ဆီးပွဲမှာ မြင်ထားရတဲ့အတိုင်း ခံစစ်ကနေ ကစားကွက် စတင်နိုင်ဖို့ ခက်ခဲပါတယ်။ ကစားကွက် လုံးဝ မတည်နိုင်ဖြစ်နေပြီး ကောင်တာတွေကလည်း မထိရောက်သလို တိုက်စစ်ပိုင်း ဘောလုံးပျက်ရင် ကိုယ် ဧရိယာထဲထိ တောက်လျှောက်ကို ပြန်ပေါက်ခဲ့တာပါ။ ဒါပေမယ့် ခြေပဂိုးနဲ့ ဦးဆောင်ဂိုးတွေရဖို့ ပြင်းပြင်းထန်ထန် အားထုတ်လိုစိတ် ပြသခဲ့ပြီး အချိန်မှီလေး ပြန်ပြီး ဖိဖိစီးစီး ကစားနိုင်ခဲ့တာမို့ ကစားကွက်ပိုင်း ပြန်လွှမ်းမိုးနိုင်ခဲ့ပါတယ်။ အသင်းလိုက် ကစားပုံ တော်တော်တက်လာခဲ့ပြီး နောက်ပိုင်းမှာ ခံစစ် ၃ ယောက်တန်းနဲ့ ကွင်းလယ် ၆ နေရာတွေက မာကာ၊ ထရန့်တို့ အတွဲညီလာပါတယ်။ ",
"btext2":"ဆိုဘိုစလိုင် ဒီပွဲမှာတော့ ဆိုဘိုစလိုင်အကြောင်း အတော်လေး လူပြောများကြမှာပါ။ လီဗာပူးကွင်းလယ်မှာ သူ့လို ရုန်းကစားနိုင်စွမ်းရှိတဲ့ ကွင်းလယ်လူ မမြင်ရတာ တော်တော်လေး ကြာခဲ့ပါပြီ။ ဖိအားပေးပြီး ပိုင်ဆိုင်မှု လုယူချိန်၊ ခံစစ်ကာကွယ်ချိန်၊ တိုက်စစ်လိုက်ချိန် အားလုံးမှာ သူပါပါတယ်။ ပင်နယ်တီရအောင် ကြိုးစားပေးတာထက် ပိုကောင်းတဲ့ အခွင့်အရေး ဖန်တီးမှုတွေ လုပ်ခဲ့ပေမယ့် အသင်းဖော်တွေ ဂိုးရဖို့ ခက်ခဲနေခဲ့ပါတယ်။ ရာသီစမှာတင် အသင်းကစားကွက်မှာ အံဝင်လှပြီး ၁၀ ယောက်ကျန် ဖြစ်သွားချိန်မှာလည်း ပါးပါးနပ်နပ်ပဲ တိုက်စစ်ကို အတင်အချ လုပ်ပေးသွားပါတယ်။ ",
"btext3": "  တစ်ကွင်းလုံးမှာ သူရှိနေပြီး ဖိအားပေးချိန်ကော၊ တိုက်စစ် ခံစစ်အတွက် တကယ့် မြင်းရိုင်းတစ်ကောင်လို့ ပြေးလွှား အားထုတ်နေတာပါ။ ချိတ်ဆက်ပုံ နည်းနည်းလိုနေတာကလွဲလို့ တော်တော်လေးကို ကောင်းပါတယ်။ ဒိုင်လူကြီးရဲ့ ခပ်ချာချာ ဆုံးဖြတ်ချက် မာကာကို အနီကဒ် ပေးတဲ့ ကိစ္စဟာ ဗြိတိန်မီဒီယာတွေမှာ အတော်လေး ပွထနေပါတယ်။ ခြေထောက် ဘေးချင်းပဲ ရိုက်ခဲ့တဲ့ ဒီဖြစ်ရပ်က အဝါလောက်နဲ့ ပြီးသင့်ပေမယ့် ဒိုင်က တိုက်ရိုက် အနီပေးခဲ့ပါတယ်။ မနှစ်က ဂက်ပိုကို တိုင်ရွန်းမင်း ရင်ဘတ်စောင့်ကန်တုန်းကဆိုရင် အဝါကဒ်တောင် ပြခံခဲ့ရတာ မဟုတ်ပါဘူး။ အင်္ဂလန်ဒိုင်တွေဟာ နိုင်ငံခြားသား ကစားသမားတွေအပေါ် ဆက်ဆံပုံ မမှန်ကန်ဘူး ဆိုတာရယ်၊ ဆုံးဖြတ်ချက် အမှားအပေါ် VAR ရဲ့ ပါဝင် ကူညီဆုံးဖြတ်ပေးခြင်း မရှိမှုရယ်ဟာ အတော်လေး ဝေဖန်ခံနေရပါတယ်။ မာကာရဲ့ အနီကဒ် အယူခံ ဝင်မယ် မျှော်လင့်ရပြီး မဟုတ်ရင်တော့ ၃ ပွဲ ပယ်ခံရမှာပါ။ ပြန်လည် ပြင်ဆင်နိုင်ခဲ့ကြသူများ အယ်လီဆန်ဟာ တော်တော်လေး ထိတ်ပြာတဲ့ ပွဲအစကို ဖန်တီးခဲ့ပေမယ့် တောက်လျှောက် လက်စွမ်းပြန်ပြခဲ့ပါတယ်။ ဒုတိယပိုင်းမှာတော့ သူ့ရဲ့ ကာကွယ်မှု ၃ ကြိမ်ဟာ လီဗာပူးကို ကယ်တင်ခဲ့တာပါ။ ဂျိုတာနဲ့ ဆာလာကလည်း အပိုင် အခွင့်အရေးတွေ ဖြုန်းတီးပေမယ့် သွင်းဂိုးတွေရအောင် ကြိုးစားပေးခဲ့ပါတယ်။ အန်ဒိုရဲ့ ပထမဆုံး ပွဲထွက်မှုဟာ ၁၀ ယောက်ကျန်ပေမယ့် ၂ ဂိုးပြတ်နေတဲ့ အနေအထားပါ။ သူရုန်းကန်ရမယ့် အခြေအနေမျိုး မြင်ခဲ့ရပေမယ့် ကောင်းကောင်း ကိုင်တွယ်နိုင်တယ်လို့လည်း ပြောနိုင်ပါတယ်။ ဒီယက်စ်နဲ့ ထရန့်တို့ နည်းနည်းနာသွားကြပုံ ရပေမယ့် အခြေအနေ ကောင်းမယ် မျှော်လင့်ရပါတယ်။    ",
"imgurl1":"https://lfcthadin.com/wp-content/uploads/2023/08/22531982023-678x381.jpg",
"imgurl2":"https://lfcthadin.com/wp-content/uploads/2023/08/maca-red--1024x590.jpg",
"imgurl3":"no",
"video":"no"
 },

         {"ndate":"Aug  18 , 2023",
"htext":"အန်ဒိုရဲ့ work permit ကိစ္စ အချိန်လုနေတဲ့ လီဗာပူး၊ အသင်းရဲ့ ခံစစ်ပိုင်းကို ကူညီနိုင်မယ်လို့ အန်ဒို ဆို",
"btext1":"လီဗာပူးအသင်းဟာ ကွင်းလယ်လူသစ် ဝါတာရူ အန်ဒိုကို ခေါ်ယူနိုင်ကြောင်း ကြေညာခဲ့ပြီး ဒီကနေ့ နေ့ခင်းပိုင်းအမှီ ပရီးမီးယားလိဂ် မှတ်ပုံတင်နိုင်ဖို့ ကြိုးစားနေပါတယ်။ ပရီးမီးယားလိဂ် စည်းမျဉ်းအရ ဒီနေ့ခင်း ၁၂ နာရီ (ဗြိတိန်စံတော်ချိန်) မတိုင်ခင် မှတ်ပုံတင်နိုင်ရမှာဖြစ်ပါတယ်။ ဒါပေမယ့်လို့ သူ့ရဲ့ အလုပ်ပါမစ်ကိစ္စ အမြန်ဆုံး အပြီးသတ်နိုင်မလားက ဒီအပတ် ဘုန်းမောက်ပွဲမှာ အန်ဒိုကို အသင်းလူစာရင်းထဲ ထည့်ရေးအတွက် သက်ရောက်မှု ရှိလာပါမယ်။ အချိန်မမှီခဲ့ဘူးဆိုရင် အန်ဒိုဟာ ဒီအပတ် အန်ဖီးကွင်းမှာ သူ့ရဲ့ ပွဲထွက်ကစားခွင့်ကို ရမှာ မဟုတ်ပါဘူး။ သို့ပေမယ့်လို့ စိန့်ဂျိမ်းပက်ခ်ထံ သွားပြီး နယူးကာဆယ်နဲ့ ရင်ဆိုင်ရမယ့် ပွဲကျရင်တော့ အဆင်သင့်ဖြစ်နေမှာပါ။ ",
"btext2":"LFCTV အန်ဒိုကပဲ “ ကျနော်က နံပါတ် ၆ သမားပါ။ ခံစစ်သမား ပိုဆန်ပါတယ်။ ကလပ်ကို ခံစစ်ပိုင်းမှာ ကျနော် ကူညီပေးနိုင်ပါတယ်။ ကွင်းလယ်မှာလည်း ကောင်းမွန်တဲ့ စုဖွဲ့မှုဖြစ်အောင် ကျနော် စုစည်းနိုင်ပါတယ်။ ဒါက ကျနော် အလုပ်ပါ။ နည်းပြရဲ့ စနစ်မှာ ကျနော် အံဝင်မယ်လို့ ထင်ပါတယ်။ ခံစစ်သမားတွေနဲ့ ဆက်သွယ်ပြောဆိုမှုတွေ ကျနော် လုပ်နိုင်ဖို့ ကြိုးစားပြီး ပြိုင်ဘက်တွေ ဘယ်မှာလဲဆိုတာ သိနိုင်ဖို့ ကျနော် အမြဲတမ်း အားထုတ်တယ်၊ သူတို့ကို အမိဖမ်းဖို့ ကြိုးစားလေ့ ရှိပါတယ် ” လို့ ပြောဆိုသွားတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/endo-lfc-klopp--678x381.jpg",
"imgurl2":"https://lfcthadin.com/wp-content/uploads/2023/08/endo-lfc-klopp--678x381.jpg",
"imgurl3":"no",
"video":"no"
 },

         {"ndate":"Aug  18 , 2023",
"htext":"NEWS: ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို ခေါ်ယူရေး လီဗာပူးဘက်က လှုပ်ရှားနေပါပြီ။",
"btext1":" လီဗာပူးအသင်းဟာ ကွင်းလယ်အတွက် အင်အားဖြည့်မှုအဖြစ် ဘိုင်ယန်မြူးနစ်မှ ဂရာဗင်ဘက်ချ်ကို ရွေးချယ်လိုက်ပြီဖြစ်ပါတယ်။ ဒီအပတ်ထဲမှာ လီဗာပူးတာဝန်ရှိသူတွေဟာ ဘိုင်ယန်ဘက်နဲ့ စတင်ချိတ်ဆက်ကာ ကွင်းလယ်လူကို ခေါ်ယူနိုင်မလား မေးမြန်းမှု စတင်ခဲ့ပါတယ်။ ဘိုင်ယန်ဘက်က နယ်သာလန်သားကို ဆက်ထိန်းလိုပေမယ့် ကောင်းမွန်တဲ့ ကမ်းလှမ်းမှုဆိုရင်တော့ လက်ခံပေးမယ့် သဘောမျိုး ရှိခဲ့ပါတယ်။ တူချယ်လက်အောက် ပွဲကစားခွင့် နည်းပါးမယ့် အခြေအနေကို သဘောမကျတဲ့ ဂရာဗင်ဘက်ချ် ကိုယ်တိုင်က လီဗာပူးထံ ပြောင်းလိုကြောင်း လမ်းဖွင့်ခဲ့တယ်။ ဒါကြောင့် ကလပ်နှစ်သင်းကြား စကားပြောတော့မှာဖြစ်ပြီး ပေါင် သန်း ၂၀-၃၀ ကြားနဲ့တင် ညိနှိုင်းမှု လုပ်ကြပါမယ်။",
"btext2":"လီဗာပူးဘက်ကတော့ ဒီအပြောင်းအရွှေ့ ဖြစ်မြောက်မယ်လို့ ယုံကြည်နေတယ်။ ကလော့ပ် ကိုယ်တိုင်ကလည်း ဒီခေါ်ယူမှု ဖြစ်လာဖို့ အတော်လေး မျှော်လင့်နေကာ ကလပ်ရဲ့ အပြောင်းအရွှေ့ ကော်မတီ အဖွဲ့ဝင်တွေဖြစ်တဲ့ ဒေ့ဖယ်လိုးနဲ့ ဘယ်ရီဟန်တာတို့ ဂျာမနီကို ထွက်ခွာသွားပြီ ဖြစ်ပါတယ်။ ဂရာဗင်ဘက်ချ်ကို ခေါ်ယူခဲ့ရင် ပရီးမီးယားလိဂ် လူစာရင်းမှာ ယူ-၂၁ ကစားသမား စာရင်းကနေ တင်ခွင့်ရှိပါတယ်။ ဒါကြောင့် အသင်းရဲ့ non-home grown ကစားသမား ၁၇ ဦးထက် ပိုလာနိုင်ခြင်းအတွက် ပြဿနာ မဟုတ်ပါဘူး။ ",
"btext3": "   ဒါပေမယ့် မေးခွန်းတစ်ခုကတော့ သူဟာ ကွင်းလယ်ခံစစ်သမား နေရာ အံဝင်ပါ့မလား? ဆိုတာပါပဲ။ လူတိုင်းကတော့ ဂရာဗင်ဘက်ချ်ရဲ့ အဓိကနေရာဟာ DM မဟုတ်ဘူးလို့ နားလည်ထားကြပါတယ်။ ဂရာဗင်ဘက်ချ်ကို ရွေးချယ်ခြင်းဟာ လီဗာပူးအတွက် နောက်ထပ် ခေါ်ယူမှု တစ်ခု ပြုလုပ်ဖို့ လမ်းပွင့်စေမယ့် အခြေအနေမျိုးလား စောင့်ကြည့်ရမှာဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/lfc-gra-germany-678x381.jpg",
"imgurl2":"https://lfcthadin.com/wp-content/uploads/2023/08/lfc-gra-germany-678x381.jpg",
"imgurl3":"no",
"video":"no"
 },

         {"ndate":"Aug  18 , 2023",
"htext":"လီဗာပူးအတွက် အခွင့်အရေး မရှိခဲ့တဲ့ ဟန်ဒါဆန်၊ ဖာဘင်ညို ကိစ္စ ဂျာမာန်ဘက်ကို ကလော့ပ် ထုတ်ပြော",
"btext1":" ဒီနွေမှာ ဆော်ဒီကလပ်တွေက ဟန်ဒါဆန်နဲ့ ဖာဘင်ညိုကို ခေါ်ယူဖို့ ကြိုးစားလာကြချိန် ကစားသမားတွေကို ဆွဲထားဖို့ဟာ ခက်ခဲခဲ့တယ်လို့ နည်းပြကလော့ပ်က ဂျာမာန်သတင်းဌာနနဲ့ အင်တာဗျူးမှာ ထုတ်ပြောခဲ့ပါတယ်။ ဒီနွေ လီဗာပူးရဲ့ အစီအစဉ်ထဲမှာ ကလပ်ရဲ့ ကွင်းလယ်လူ နှစ်ဦးကို ရောင်းထုတ်ဖို့ မပါခဲ့ပါဘူး။ ဒါပေမယ့်လို့ ဆော်ဒီရဲ့ ကြီးမားတဲ့ ပလန်တွေထဲမှာ လီဗာပူး ကစားသမား ၂ ဦးကို ခေါ်ယူဖို့အရေး ပါဝင်သွားခဲ့တာပါ။ ရာသီကြို မတိုင်ခင် ဆော်ဒီကလပ်တွေဟာ ဟန်ဒါဆန်ကို တစ်ပတ်လုပ်ခ ပေါင် ၇ သိန်း ဝန်းကျင်၊ ဖာဘင်ညိုကို တစ်ပတ်လုပ်ခ ပေါင် ၄-၇ သိန်းကြား ပေးဖို့ ပုဂ္ဂိုလ်ရေး သဘောတူညီခဲ့တာဖြစ်ပြီး ဒါဟာ လီဗာပူးအသင်းရဲ့ လုပ်ခအမြင့်ဆုံး ကစားသမား ဆာလာထက်တောင် ပိုများလွန်းနေတာ ဖြစ်ပါတယ်။",
"btext2":"ပုဂ္ဂိုလ်ရေး သဘောတူညီအပြီးမှာ အသက် ၂၉ နှစ်အရွယ် ဖာဘင်ညိုကို ပေါင် သန်း ၄၀၊ အသက် ၃၃ နှစ်အရွယ် ဟန်ဒါဆန်ကို ပေါင် ၁၂ သန်းတို့ဖြင့် လီဗာပူးကို ကမ်းလှမ်းခဲ့ကြတယ်။ ကစားသမားတွေဟာ နည်းပြကလော့ပ်နဲ့ ဆွေးနွေးမှု ပြုလုပ်ခဲ့ပေမယ့် အသင်းကနေ ထွက်ခွာလိုကြောင်း ထုတ်ပြောခဲ့တာပါ။ ကလော့ပ်ဟာ သူတို့ကြား ဆွေးနွေးမှုတွေ လုပ်ခဲ့တဲ့ အခြေအနေကို အင်္ဂလန်သတင်းဌာနတွေမှာ မပြောခဲ့ပေမယ့်လို့ သူ့ရဲ့ နိုင်ငံဖြစ်တဲ့ ဂျာမနီမှာတော့ ဆော်ဒီအကြောင်း အားလုံးသိအောင် အနည်းငယ် ပြောပြလိုခဲ့တာ ဖြစ်ပါတယ်။ ယာဂင်ကလော့ပ်ကပဲ ‘ ဘော်ဘီက သိပ်ကောင်းတဲ့ အခြေအနေမျိုးနဲ့ ထွက်သွားတာပါ။ သူက စာချုပ်ကုန်သွားတာလေ။ သူကြိုက်တဲ့နေရာ သွားပြီး၊ ကြိုက်တဲ့အသင်းနဲ့ စာချုပ်ချုပ်ခွင့်ရှိတယ်။ သူ့စိတ်ကြိုက် ရွေးချယ်ဖို့ကို စိတ်ကြိုက် လုပ်ခွင့်ရခဲ့တာပေါ့။ ",
"btext3": "   ဟန်ဒိုနဲ့ ဖာဘင်ညိုတို့ကတော့ ကျနော် ရုံးခန်းထဲမှာ အတူထိုင်ပြီး ဆွေးနွေးခဲ့ကြတယ်။ သူတို့ကို ရောင်းထုတ်ခြင်း မလုပ်ဘဲ ဆက်ထိန်းထားဖို့ အခွင့်အရေး ကျနော်တို့မှာ မရှိတော့ဘူးဆိုတာ ပိုသိခဲ့ရတာပေါ့။ ဆော်ဒီလိဂ်ရဲ့ ငွေကြေး အခြေအနေကလည်း သိပ်ကို ကြီးမားတယ်။ သူတို့မှာ ကန့်သတ်ချက် မရှိဘူးလို့တောင် ပြောရမယ်။ ရော်နယ်ဒိုလို ကစားသမားကိုတောင် ခေါ်ယူနိုင်မှတော့ သူတို့မှာ ငွေကြေးပိုင်း အကန့်အသတ် မရှိတော့ပါဘူး။ သူတို့လိဂ်အကြောင်း ဘာမှတ်ချက်မှ မပေးလိုပါဘူး။ အပြင်လူတွေ အမြင်နဲ့ပဲ ကြည့်မယ်ဆိုရင်တော့ ဘာမှမဟုတ်တဲ့ ကိစ္စပေါ့။ ဇာတ်လမ်းတစ်ခုလုံးအရ အကောင်းမြင်စရာကတော့ ဆော်ဒီလိဂ်အကြောင်း လူတွေ ပိုသိသွားကြတာပေါ့ ‘ လို့ ဆိုသွားခဲ့ပါတယ်။   ",
"imgurl1":"https://lfcthadin.com/wp-content/uploads/2023/08/klopp-feb-hendo-678x381.jpg",
"imgurl2":"https://lfcthadin.com/wp-content/uploads/2023/08/klopp-feb-hendo-678x381.jpg",
"imgurl3":"no",
"video":"no"
 },

         {"ndate":"Aug  18 , 2023",
"htext":"အန်ဒို ကြေညာမှု ဒီကနေ့လုပ်ဖွယ်ရှိခြင်း၊ အန်ဖီးကွင်း တည်ဆောက်မှု ရပ်တန့်ခြင်း၊ ဂျုံး၊ မာတစ်တို့ လေ့ကျင့်ရေး လွဲချော်ခြင်းနဲ့ နံနက်ခင်း လီဗာပူး သတင်းများ",
"btext1":" ကွင်းလယ်လူ အန်ဒိုဟာ ဆေးစစ်မှု ခံယူဖို့ လီဗာပူးကို ရောက်နေပြီဖြစ်ပြီး ဒီကနေ့မှာပဲ တရားဝင် ကြေညာမှု ပြုလုပ်ဖွယ် ရှိပါတယ်။ ဂရာဗင်ဘက်ချ်ကို ခေါ်ယူလို့ ရနိုင်မလား အခြေအနေအတွက် ဒီအပတ်မှာ လီဗာပူးအသင်းက ဘိုင်ယန်မြူနစ်ထံ ချဉ်းကပ်မှု ပြုလုပ်ခဲ့တယ်လို့ သိရပါတယ်။ ဘွန်ဒက်လီဂါကလပ်ကတော့ ကွင်းလယ်လူကို ရောင်းထုတ်လိုခြင်း မရှိပါဘူး။ ဒူကူရေကို လီဗာပူးအသင်းထံ လက်လွတ်ရလို့ ဖြစ်လာမယ့် စိတ်ပျက်စရာ အခြေအနေကို ရင်ဆိုင်ဖို့ ပဲလေစ့်ဘက်က အသင့်ပြင်ထားပါတယ်။ အန်ဒိုပြီးရင် လီဗာပူးတို့ စျေးကွက်ပိတ်ပြီလို့ မဆိုလိုဘဲ နောက်ထပ် ကစားသမား ထပ်ခေါ်နိုင်သေးကြောင်း အပြောင်းအရွှေ့ သတင်းထောက်တွေက ဆိုပါတယ်။ စနေနေ့ ဘုန်းမောက်ပွဲကို ကွင်းလယ်လူ ကာတစ်ဂျုံးနဲ့ ခံစစ်မှူး မာတစ်တို့ ပါဝင်ဖွယ် မရှိဘူးလို့ သိရပါတယ်။",
"btext2":"၂၀၂၂-၂၀၂၃ ဘောလုံးရာသီ ယူအီးအက်ဖ်အေရဲ့ အကောင်းဆုံး ကစားသမား ၁၀ ဦး စာရင်းမှာ မက်ကယ်လစ္စတာ ပါဝင်လာပါတယ်။ အငှားထွက်နေတဲ့ ညာအစွန်လူ ကယ်ဗင် ရမ်ဆေးဟာ ဒဏ်ရာ ပြန်ရတာကြောင့် ၂ လ ဝန်းကျင် အနားယူရဖွယ် ရှိပါတယ်။ စပို့တင်း အသင်းဟာ သူတို့အသင်း ခံစစ်သမား အန်နာဆီယိုကို ကာလရှည် စာချုပ်သစ် ပေးလိုက်ပြီဖြစ်ကာ ယူရို သန်း ၆၀ ပေးမှ ခေါ်ယူခွင့်ကို ထည့်သွင်းလိုက်ပြီ ဖြစ်ပါတယ်။ လီဗာပူးအသင်းဟာ အက်ဆာမှာ “street” football ပုံစံ နေရာကျဉ်းကျဉ်းအတွင်း လေ့ကျင့်နိုင်တဲ့ နည်းစနစ် ဧရိယာတစ်ခုကို အသစ် ဖန်တီးထားပြီး “Melwood Arena” လို့ နာမည်ပေးထားပါတယ်။ လီဗာပူးကွင်း တိုးချဲ့တည်ဆောက်မှုကို တာဝန်ယူထားတဲ့ ဆောက်လုပ်ရေး ကုမ္ပဏီဟာ သူတို့ ကုမ္ပဏီ အတွင်းရေးကိစ္စကြောင့် တည်ဆောက်မှုကို ရပ်နားထားဖွယ် ရှိပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/9501882023-678x381.jpg",
"imgurl2":"https://lfcthadin.com/wp-content/uploads/2023/08/9501882023-678x381.jpg",
"imgurl3":"no",
"video":"no"
 },

        {"ndate":"Aug  17 , 2023",
"htext":"စျေးပေါတဲ့ ခေါ်ယူမှုလို့ လီဗာပူးပရိသတ်တွေ ဝေဖန်ကြပေမယ့် စတုဂတ်မှာ ဂန္တဝင်တစ်ဦးလို ချစ်ခံရတဲ့ အန်ဒို",
"btext1":" ဂျပန်လက်ရွေးစင် အန်ဒိုကို ခေါ်ယူခြင်းဟာ လီဗာပူးပရိသတ်တွေကြားမှာတော့ အထင်ကြီးလောက်စရာ အပြောင်းအရွှေ့ ကိစ္စ မဟုတ်ခဲ့ပါဘူး။ အသက် ၃၀ အရွယ် ကစားသမား တစ်ဦးကို ပေါင် ၁၆ သန်းနဲ့ ခေါ်ယူပြီး ထပ်တိုးကြေးတွေနဲ့ဆိုရင် ပေါင် သန်း ၂၀ ထိ ရောက်သွားနိုင်ခြင်းဟာ လီဗာပူးလို ကလပ်မျိုးအတွက် လက်ခံနိုင်စရာ မဟုတ်ဘူးလို့ ယူဆနေကြတယ်။ ဒါကြောင့်ပဲ အန်ဒိုဟာ အာသာလိုပဲ ဂရူးမူးထိုး ခေါ်ယူမှုလို့ သုံးသပ်ကြပါတယ်။ ဒါပေမယ့်လို့ မယုံနိုင်စရာကောင်းအောင်ပဲ ဂျပန်သား ကွင်းလယ်လူဟာ ဘွန်ဒက်လီဂါမှာ အတော်လေး လူအထင်ကြီးခံရသူ ဖြစ်နေပါတယ်။ စတုဂတ် ပရိသတ်တွေက အန်ဒိုကို ဂန္တဝင်တစ်ဦးလို ချစ်ကြသလို ဂျာမာန် ဘောလုံး ကျွမ်းကျင်သူတွေကလည်း သူ့ကို တော်တော်လေး လေးစားကြပါတယ်။",
"btext2":" အသက် ၂၅ နှစ်အရွယ်ထိ ဂျပန်လိဂ်မှာပဲ ကစားနေခဲ့တဲ့ အန်ဒိုဟာ ၂၀၁၉ မှာ ဘယ်ဂျီယံလိဂ်ကနေ စတုဂတ်အသင်းထံ ရောက်ရှိခဲ့ပြီး အဓိက ကစားသမား ဖြစ်လာခဲ့ပါတယ်။ သူ့ရဲ့ ဆာမူရိုင်း စိ်တ်ဓါတ်ဟာ စတုဂတ်ကို အကြိမ်ကြိမ် ကယ်တင်ပေးခဲ့တယ်လို့ သိရတယ်။ စိတ်ဓါတ်မာကျောမှု၊ ကွင်းထဲမှာ မြင်းရိုင်းတစ်ကောင်လို့ ရုန်းကစားနိုင်မှုတွေကြောင့် နာမည်ကြီးလှတဲ့ အန်ဒိုကို စတုဂတ်ပရိသတ်တွေ အချစ်ပိုခဲ့တာက ၂၀၂၁-၂၀၂၂ ဘောလုံးရာသီ ကိုလုံအသင်းနဲ့ ကစားတဲ့ တန်းဆင်းဇုန် အဆုံးအဖြတ်ပွဲကြောင့် ဖြစ်ပါတယ်။",
"btext3": "  နိုင်ခဲ့ရင် ဘွန်ဒက်လီဂါမှာ ကျန်ခဲ့မှာဖြစ်ကာ ရှုံးခဲ့ရင် တန်းဆင်းရမယ့် အခြေအနေဖြစ်ခဲ့ပါတယ်။ မိနစ် ၉၀ ထိ သရေကျနေလို့ စတုဂတ် တန်းဆင်းရမယ် ထင်ထားကြချိန် အချိန်ပိုကျမှ အသင်းခေါင်းဆောင် အန်ဒိုက အနိုင်ဂိုး သွင်းယူခဲ့တာပါ။ အန်ဒိုဟာ သူရဲ့ အမူအကျင့်ကောင်း၊ ပရော်ဖက်ရှင်နယ်ဆန်မှုနဲ့ ပြင်းထန်တဲ့ အားထုတ်လိုခြင်းတွေကြောင့် ဘွန်ဒက်လီဂါ ကျွမ်းကျင်သူတွေ ထောက်ခံပေးနေကြပြီး လီဗာပူးမှာ အောင်မြင်မလား အာသာလိုဖြစ်သွားမလား စောင့်ကြည့်ရမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/endo-lfc-2023--678x381.jpg",
"imgurl2":"https://lfcthadin.com/wp-content/uploads/2023/08/endo-lfc-2023--678x381.jpg",
"imgurl3":"no",
"video":"no"
 },

        {"ndate":"Aug  17 , 2023",
"htext":"အမရာဘတ် မဟုတ်ဘဲ အသက် ၂၄ နှစ်အောက် ကွင်းလယ်လူ တစ်ဦးကို ခေါ်ယူမယ့် လီဗာပူး",
"btext1":" လီဗာပူးအသင်းက မိုရိုကို ကွင်းလယ်လူ အမရာဘတ်ကို ခေါ်ယူနိုင်ဖို့ နီးစပ်နေပြီ ဆိုတဲ့ သတင်းတွေက မှန်ကန်မှု မရှိကြောင်း TIA အပါအဝင် အသင်းရဲ့ ရင်းမြစ်တွေက ဖော်ပြလာပါတယ်။ ကွင်းလယ်လူသစ် ရှာဖွေမှု လုပ်ဆောင်နေတဲ့ လီဗာပူးဟာ ဥရောပစျေးကွက်ကနေ ကွင်းလယ်လူ အများအပြားကို ချိတ်ဆက်မှု လုပ်ဆောင်နေတာပါ။ နယ်သာလန် သတင်းတွေမှာ လီဗာပူးက အမရာဘတ်ကို ခေါ်ယူဖို့ သဘောတူညီမှု ရတော့မယ်လို့ ဖော်ပြနေတာဖြစ်ပါတယ်။ လီဗာပူးသတင်းရင်းမြစ်တွေကတော့ အသင်းဟာ ဒီနွေမှာ အမရာဘတ်ကို ခေါ်ယူရေး စိတ်မဝင်စားဘူးလို့ ဆိုပါတယ်။ အသင်းအတွက် အံဝင်မယ့် ကွင်းလယ်လူကို ရှာဖွေနေဆဲဖြစ်ကာ အမရာဘတ်ကို လုံးဝ ဖယ်ထုတ်ထားခြင်း မဟုတ်ပေမယ့် ကမ်းလှမ်းမှုလုပ်ဖို့ အခွင့်အရေး နည်းပါးပါတယ်။",
"btext2":" လီဗာပူးအသင်းက မူလ အစီအစဉ်အတိုင်း ဝါရင့် ကွင်းလယ်လူ တစ်ဦးနဲ့ လူငယ် ကြယ်ပွင့် တစ်ဦးကို ခေါ်ယူဖို့ အားထုတ်လာနေပါတယ်။ ဘွန်ဒက်လီဂါမှ အသက် ၃၀ အရွယ် အန်ဒိုကို ရပြီးတဲ့နောက် နောက်ထပ် ခေါ်ယူမှုဟာ အနာဂတ်ကောင်းရှိတဲ့ ကစားသမား ဖြစ်လာဖို့ ရှိပါတယ်။ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကတော့ လီဗာပူးရဲ့ ပစ်မှတ်တွေထဲမှ ပဲလေစ့်မှ ဒူကူရေ၊ ဗီလာမှ ကာဗာရာ၊ လီဂူးဝမ်းမှ သူရမ်တို့နဲ့အတူ ပါဝင်နေပါတယ်။ လာဗီယာ၊ ကိုင်ဆီဒို အပြောင်းအရွှေ့ ကိစ္စတွေဟာ အသင်းကို အရှက်ရစေခဲ့တာကြောင့် လီဗာပူးဘက်က ခိုင်ခိုင်မာမာ အခြေအနေ မရောက်သေးရင် လူသိထင်ရှား သတင်းပေါက်ကြားလာဖို့ကို အဖြစ်မခံတော့ပါဘူး။",
"btext3": "   အန်ဒို ကိစ္စမှာလည်း နှစ်သင်းကြား ပြောင်းရွှေ့ကြေးနဲ့ ပုဂ္ဂိုလ်ရေးဆိုင်ရာ သဘောတူညီမှု ရနိုင်လောက်အောင် နီးစပ်သွားမှပဲ သတင်းပေါက်ကြားလာခဲ့တာ ဖြစ်ပါတယ်။ လီဗာပူးအသင်း တာဝန်ရှိသူတွေဟာ ပရိသတ်ကြိုက်ဖို့ထက် ကလော့ပ်ရဲ့ စနစ်မှာ အံဝင်မယ့် ကစားသမားကို ခေါ်ယူပေးဖို့ လိုအပ်နေခြင်းဖြစ်ကာ အန်ဒိုပြီးနောက် ခေါ်ယူမှုဟာ ၂၄ နှစ်အောက် ကွင်းလယ်လူ ဖြစ်လာဖွယ် ရှိပါတယ်။   ",
"imgurl1":"https://lfcthadin.com/wp-content/uploads/2023/08/lfc-mid--678x381.jpg",
"imgurl2":"https://lfcthadin.com/wp-content/uploads/2023/08/lfc-mid--678x381.jpg",
"imgurl3":"no",
"video":"no"
 },

         {"ndate":"Aug  17 , 2023",
"htext":"လီဗာပူးကစားသမားသစ် ဖြစ်လာမယ့် ဝါတာရု အန်ဒိုက ဘာကြောင့် ဂျာမာန်လိဂ်မှာ နာမည်ကြီးရသလဲ",
"btext1":" လီဗာပူးအသင်းဟာ ကွင်းလယ်ခံစစ်နဲ့ ဗဟိုခံစစ်မှူး နေရာတွေမှာ ကစားနိုင်တဲ့ အသက် ၃၀ အရွယ် ဂျပန်သား ဝါတာရု အန်ဒိုကို ခေါ်ယူဖို့ အပြီးသတ်နေပြီ ဖြစ်ပါတယ်။ ကိုင်ဆီဒိုနဲ့ လာဗီယာကို ခေါ်ယူနိုင်ခြင်း မရှိတဲ့နောက် လီဗာပူးအသင်းဟာ ကွင်းလယ်အတွက် အမြန်ဆုံး လှုပ်ရှားနေကြောင်း သိထားရပါတယ်။ အန်ဒိုဟာ စတုဂတ်အသင်းကို ၂၀၁၉ မှာ ရောက်ခဲ့ပြီး ပွဲပေါင်း ၁၀၀ ကျော် ကစားထားကာ ဒဏ်ရာပြဿနာ နည်းပါးသူဖြစ်ပါတယ်။ ၂၀၂၀ မှာ ကမ္ဘာ့ဖလား ပြိုင်ပွဲဝင် ဂျပန်အသင်းကို ဦးဆောင်ခဲ့ပါသေးတယ်။ ၎င်းဦးဆောင်တဲ့ လက်ရွေးစင်အသင်းဟာ ကာတာမှာ အဝတ်လဲခန်းကို အသုံးပြုပြီးတိုင်း အမြဲတမ်း ရှင်းလင်းပေးခဲ့ပြီး ပြိုင်ပွဲက ထွက်ခွာချိန်မှာ နှုတ်ဆက်စာ ရေးသားခဲ့မှုကလည်း ကမ္ဘာကျော်ခဲ့ပါတယ်။",
"btext2":" အန်ဒိုဟာ ဂျာမာန်ကလပ်ကို အသင်းခေါင်းဆောင်အဖြစ် ဦးဆောင်နေပြီး နောက်နှစ်နွေမှာ စာချုပ်ကုန်တော့မှာပါ။ သူ့ကိုတော့ လီဗာပူး အားကစားဒါရိုက်တာ ဂျော့ရှမတ်ကီက တာဝန်ယူ ခေါ်ယူပေးတာလို့ သိရတယ်။ ပြောင်းရွှေ့ကြေး ပေါင် ၁၆.၂၄ သန်းဖြစ်ကာ ငွေပေးချေမှု ပုံစံကတော့ မကြာခင် သိလာရပါမယ်။ အန်ဒိုဟာ ဘွန်ဒက်လီဂါ ကျွမ်းကျင်သူတွေကြားမှာ အကောင်းမြင်စရာတွေဖြင့် နာမည်ကြီးသူဖြစ်ပါတယ်။ ဂျာမာန်ဘက်မှာတော့ သူ့အကြောင်း လေ့လာမယ်ဆိုရင် ကောင်းတာတွေချည်း ကြားရပါတယ်။ အချက်အလက်ပိုင်း ပြသမှုတွေအတွင်း ကွင်းတွင်းမှာ သူ့ရဲ့ စည်းစနစ်ရှိမှုက ထင်ရှားသလို စတုဂတ်အသင်းရဲ့ အသင်းခေါင်းဆောင်အဖြစ်ပါ တာဝန်ယူနေသူ ဖြစ်ပါတယ်။ သူဟာ ကွင်းထဲမှာ အားကုန်ထုတ်လေ့ရှိပြီး အင်ပြည့်အားပြည့် ကစားခြင်းကလည်း လီဗာပူးအသင်းနဲ့ ကိုက်ညီပါလိမ့်မယ်။",
"btext3": "   လီဗာပူးအသင်းဟာ ငယ်ရွယ်တဲ့ ကွင်းလယ်လူ တစ်ဦးကို အဓိက အားဖြည့်မှုအဖြစ် ပြုလုပ်မှာဖြစ်ပေမယ့် ဟန်ဒါဆန်၊ မီလ်နာတို့ ထွက်သွားသလို လာမယ့်ရာသီ သီယာဂိုပါ ထွက်ခွာမယ့် ကွင်းလယ်အတွက် ခေါင်းဆောင် တစ်ဦးကိုလည်း ရလိုနေတာပါ။ အန်ဒိုဟာ နည်းပြအဖွဲ့ အလိုရှိသူဖြစ်ပြီး သူရဲ့ အမူအကျင့်ကောင်း၊ ပရော်ဖက်ရှင်နယ်ဆန်မှုနဲ့ ပြင်းထန်တဲ့ အားထုတ်လိုခြင်းတွေဟာ လီဗာပူးရဲ့ ကွင်းတွင်းစွမ်းရည်နဲ့ အဝတ်လဲခန်းအပေါ် သက်ရောက်မှုရှိမယ်လို့ အကောင်းမြင်ခံနေရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/endo-lfc--678x381.jpg",
"imgurl2":"https://lfcthadin.com/wp-content/uploads/2023/08/endo-lfc--678x381.jpg",
"imgurl3":"no",
"video":"no"
 },

         {"ndate":"Aug  17 , 2023",
"htext":"ကွင်းလယ် ခံစစ်သမားသစ် ရလိုက်ခြင်း၊ နောက်ထပ် ကွင်းလယ်လူ ထပ်ရှာနေခြင်း၊ သီယာဂို ပြန်လာခြင်းနဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ စတုဂတ်နဲ့ ဂျပန်အသင်းခေါင်းဆောင် ဝါတာရု အန်ဒိုကို ခေါ်ယူသွားမှာပါ။ အသက် ၃၀ အရွယ် ကွင်းလယ် ခံစစ်သမားကို အားကစားဒါရိုက်တာ ရှမတ်ကီက တာဝန်ယူ ခေါ်ယူပေးမှာဖြစ်ပါတယ်။ စတုဂတ်အသင်းဟာ သူတို့အသင်းနဲ့ စာချုပ် ၁ နှစ်ပဲကျန်တဲ့ အသင်းခေါင်းဆောင် ဝါတာရု အန်ဒိုအတွက် ပြောင်းရွှေ့ကြေး ယူရို ၁၉ သန်း ဝန်းကျင် တောင်းဆိုမှာ ဖြစ်ပါတယ်။ ကစားသမားဟာ ဆေးစစ်ဖို့ရာ အန်ဖီးထံ ရောက်လာတော့မှာပါ။ မနှစ်တုန်းက အာသာကို ခေါ်ယူခဲ့ရသလို အလျင်စလို အပြောင်းအရွှေ့ လှုပ်ရှားမှု မဖြစ်လာစေရေးအတွက် လီဗာပူးဘက်က အန်ဒိုကို အမြန်ဆုံး ခေါ်ယူထားခဲ့တာပါ။ နောက်ထပ် ခေါ်ယူမှုက ကွင်းလယ်ဖြစ်လာဦးမယ်လို့ သိရပါတယ်။ လီဗာပူးအသင်းဟာ ဘိုင်ယန်မြူးနစ်မှ ဂရာဗင်ဘက်ချ်၊ ဖီအိုရင်တီးနားမှ အမရာဘတ်နဲ့ ပဲလေစ့်မှ ဒူကူရေတို့ကို ချိတ်ဆက်မှု လုပ်နေတယ်လို့ အပြောင်းအရွှေ့ သတင်းထောက်တွေက ဆိုပါတယ်။",
"btext2":" အက်စတွန်ဗီလာနည်းပြ အမ်မရီက ကွင်းလယ်လူ ကာမာရာကို ဆက်ထိန်းလိုပေမယ့် အပြောင်းအရွှေ့က ဖြစ်မလာနိုင်တာတော့ မဟုတ်ဘူးလို့ ဆိုပါတယ်။ လီဗာပူးအသင်းက ကွင်းလယ် ပစ်မှတ်ထဲမှာ သူ့ကို ထည့်သွင်းထားပါတယ်။ နည်းပြအဖွဲ့က နောက်ထပ် ကွင်းလယ်လူကို ပရီးမီးယားလိဂ်ကနေပဲ ခေါ်ယူလိုပြီး လိဂ်မှာ အသားကျပြီးသား အရွယ်ကောင်း ကစားသမားမျိုးကို အလိုရှိပါတယ်။ ဆော်ဒီကလပ်ဟာ ဂိုးသမား အယ်လီဆန်အတွက် တရားဝင် ချဉ်းကပ်မှု မလုပ်လာသေးပါဘူး။ လီဗာပူးနဲ့ ဂိုးသမားဘက်ကတော့ ဒီချိတ်ဆက်မှုကို ပယ်ချဖို့ အဆင်သင့် ရှိပါတယ်။ သီယာဂိုဟာ လီဗာပူးအသင်း လေ့ကျင့်ရေးမှာ ပြန်လည် ပါဝင်လာကာ ဘုန်းမောက်ပွဲမှာ ပွဲထွက်နိုင်မယ် ခန့်မှန်းရပါတယ်။ လီဗာပူးအသင်းဟာ ကလပ်ရဲ့ အကယ်ဒမီ ကစားသမားဟောင်းနဲ့ ယူ-၁၅၊ ယူ-၁၆ အသင်းတွေမှာ နည်းစနစ်ပိုင်း အကဲဖြတ်သူအဖြစ် လုပ်နေတဲ့ Joel Bonner ကို စီနီယာအသင်းရဲ့ post-match analysts အဖြစ် တာဝန်ပေးလိုက်ပါပြီ။ ၎င်းဟာ ထရန့်နဲ့အတူ အကယ်ဒမီမှာ အတူတွဲကစားလာခဲ့သူ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/9181782023-678x381.jpg",
"imgurl2":"https://lfcthadin.com/wp-content/uploads/2023/08/9181782023-678x381.jpg",
"imgurl3":"no",
"video":"no"
 },

         {"ndate":"Aug  16 , 2023",
"htext":"NEWS: ပဲလေစ့် ကွင်းလယ်လူနဲ့ သူရမ်တို့အတွက် လီဗာပူးဘက်က အရှိန်မြှင့် အားထုတ်လာ။",
"btext1":"လီဗာပူးအသင်းဟာ ကိုင်ဆီဒို၊ လာဗီယာတို့ကို ခေါ်ယူရေး မအောင်မြင်ခဲ့ပေမယ့် မနှစ်က အာသာတုန်းကလို စျေးကွက်မှာ ကရူးမူးထိုး လုပ်ဆောင်ဖို့ထက် တည်တည်ငြိမ်ငြိမ်ဖြင့် လူသစ် စုဆောင်းနိုင်ရေး ကြိုးစားနေကြောင်း သိထားရတယ်။ သတင်းထောက် Miguel Delaney ကတော့ လီဗာပူးအသင်းဟာ ပဲလေစ့် ကွင်းလယ်လူ ဒူကူရေးကို ခေါ်ယူနိုင်ဖို့ ကြိုးပမ်းမှုတွေကို အရှိန်မြှင့်လာနေပြီလို့ ဖော်ပြပါတယ်။ ၎င်းဟာ မနှစ်ကမှ ပြင်သစ်ကနေ ပဲလေစ့်ထံ ပေါင် ၂၁ သန်းဖြင့် ပြောင်းလာခဲ့သူပါ။ နည်းပြကလော့ပ်ဟာ သူ့ရဲ့ လူစာရင်းအတွက် နံပါတ် ၆ သမား တစ်ဦးဖြင့် အားဖြည့်လိုနေပါတယ်။ လီဗာပူးဘက်က လျာထားကစားသမားတွေထဲကနေ ရှာဖွေနေပြီး ဒူကူရေးဟာ လာဗီယာ၊ ကိုင်ဆီဒိုတို့ထက် ပြောင်းရွှေ့ကြေး ပိုသက်သာမှာပါ။ ပဲလေစ့်ဘက်က ဒီနွေမှာ ကစားသမား အများအပြားကို ထွက်ခွင့်ပေးနေရပေမယ့် ဒူကူရေးအတွက် ပေါင် သန်း ၅၀ အောက်ဖြင့် အဆုံးအဖြတ်စျေး ဖြစ်လာဖွယ် ရှိပါတယ်။ ",
"btext2":" မာလီကွင်းလယ်လူ ကိုယ်တိုင်က အန်ဖီးထံ ပြောင်းဖို့ကို စိတ်အားထက်သန်နေတာမို့ ပုဂ္ဂိုလ်ရေး သဘောတူညီမှုယူဖို့ရာ ဘာပြဿနာမှ ရှိလာမှာ မဟုတ်ပါဘူး။ လီဗာပူးဘက်က ဖူလ်ဟမ် ကွင်းလယ်လူ ပါလင်ညာနဲ့ ပြင်သစ်လိဂ်မှ သူရမ်တို့ကိုလည်း အခြားသော ရွေးချယ်စရာအဖြစ် မြင်ထားပါတယ်။ သတင်းထောက် Neil Jones ကလည်း လီဗာပူးအသင်းဟာ သူရမ်နဲ့ ပတ်သက်လို့ လုပ်ဆောင်ဖို့ လိုအပ်တဲ့ နောက်ကွယ်က ကိစ္စတွေ အများကြီးကိုလည်း လုပ်ထားပြီးပြီလို့ ဖော်ပြသွားပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/cheick--678x381.jpg",
"imgurl2":"https://lfcthadin.com/wp-content/uploads/2023/08/cheick--678x381.jpg",
"imgurl3":"no",
"video":"no"
 },
         {"ndate":"Aug  16 , 2023",
"htext":"လာမယ့်ရာသီ ပရီးမီးယားလိဂ် ၇ သင်းထိ ချန်ပီယံလိဂ်ဝင်ခွင့် ရနိုင်ကြောင်း ရှင်းပြမှု",
"btext1":"ဒီသတင်းဟာ နောက်ပြောင် ဖော်ပြနေခြင်း မဟုတ်ပါဘူး။ လာမယ့်ရာသီမှာ ချန်ပီယံလိဂ်ပြိုင်ပွဲ ပုံစံသစ် စတင် ကျင်းပမှာမို့ ပရီးမီးယားလိဂ် ကလပ် ၇ သင်းထိ ပါဝင် ယှဉ်ပြိုင်နိုင်မယ့် အခွင့်အရေး ရှိပါတယ်။ ချန်ပီယံလိဂ်မှာ ပရီးမီးယားလိဂ်ကလပ် ၇ သင်းထိ ပါဝင်ဖို့ဆိုရင် ဒီရာသီ ချန်ပီယံလိဂ်နဲ့ ယူရိုပါလိဂ် ဖလားတွေကို အင်္ဂလန်ကလပ်တွေ အနိုင်ရဖို့ လိုအပ်သလို အဆိုပါ အသင်းတွေဟာ Top 5 အပြင်ဘက်မှာ ရှိနေမှ ရပါမယ်။ နည်းဥပဒေအရ ခွင့်ပြုမယ်လို့ ဆိုပေမယ့် တကယ် ဖြစ်လာဖို့ ခက်ခဲပါလိမ့်မယ်။ ကောင်းတဲ့ ကိစ္စကတော့ ပရီးမီးယားလိဂ်ဟာ ၅ သင်းထိကို ချန်ပီယံလိဂ် ဝင်ခွင့်ရလာဖို့ အခွင့်အရေး ပိုများလာပါတယ်။ ဒီရာသီထိတော့ ချန်ပီယံလိဂ်ပြိုင်ပွဲဟာ ကလပ် ၃၂ သင်းကြား ၄ သင်းပါ အုပ်စု ၈ ခု ယှဉ်ပြိုင်မှုအဖြစ် ဆက်ရှိနေဦးမှာပါ။ ဒါပေမယ့်လို့ ၂၀၂၄-၂၀၂၅ ဘောလုံးရာသီမှာ အဲ့လို မဟုတ်တော့ပါဘူး။ ",
"btext2":"‘Swiss league’ စတိုင်လို့ ခေါ်ဝေါ်မယ့် ချန်ပီယံလိဂ် ပြိုင်ပွဲ အသစ်မှာ ကလပ် ၃၆ သင်းထိ ပါဝင် ယှဉ်ပြိုင်ခွင့်ရမှာ ဖြစ်ပါတယ်။ ပြိုင်ပွဲကျင်းပမယ့် ပုံစံကလည်း ပြောင်းလဲသွားတော့မှာ ဖြစ်ပါတယ်။ အခုပြောပြမှာက ဘယ်လို ကျင်းပမယ့် ဆိုတာထက် ဘယ်အသင်းတွေ ထပ်တိုးသွားမလဲ ဖြစ်ပါတယ်။ ၃၂ သင်းကနေ ၃၆ သင်းဖြစ်လာတော့ ထပ်တိုး ၄ သင်းအဖြစ် ဘယ်လိုပုံစံ ဝင်ခွင့်ပေးမလဲ? – ဝင်ခွင့် ၁ နေရာကိုတော့ ယူအီးအက်ဖ်အေရဲ့ နိုင်ငံအဆင့် သတ်မှတ်ချက် အဆင့် ၅ နေရာ ရရှိမယ့် အမှတ်ပေးလိဂ်မှာ ရာသီကုန်လို့ အဆင့် ၃ နေရာကရှိမယ့် ကလပ်ကို ပေးပါမယ်။ (မနှစ်က အခြေအနေအရဆိုရင် နယ်သာလန်လိဂ်ကို ဆိုလိုပါတယ်) – ဝင်ခွင့် ၁ နေရာကို ‘Champions Path’ လို့ခေါ်တဲ့ ပုံစံဖြင့် ဝင်ခွင့်ပေးမှာပါ။ လက်ရှိ ချန်ပီယံလိဂ်မှာ ၄ သင်းစီ ဝင်ခွင့်ရထားတဲ့ အမှတ်ပေးလိဂ် ၄ ခုထဲက တစ်ခုကို ၅ နေရာစာအဖြစ် အခွင့်အရေး ပေးမှာပါ။ (နားလည်ရတာကတော့ အင်္ဂလန်၊ အီတလီ၊ စပိန်၊ ဂျာမနီ လိဂ်ကြီး ၄ ခုအတွင်း အမှတ်အများဆုံးရ အဆင့် ၅ အသင်းပါပဲ။ ဒါမှမဟုတ်ခဲ့ရင် ထိပ်ဆုံး ၄ သင်း မဝင်တဲ့ ချန်ပီယံလိဂ်နဲ့ ယူရိုပါလိဂ်လို ဥရောပချန်ပီယံအသင်းကို ဝင်ခွင့်ပေးဖို့ ဖြစ်ပါတယ်) ",
"btext3": "     – နောက်ဆုံး ၂ နေရာကိုတော့ ပြီးခဲ့တဲ့ ရာသီ စွမ်းဆောင်ရည် အကောင်းဆုံး ဘောလုံးလိဂ် ၂ ခုအတွက် ဝင်ခွင့်ပေးမှာ ဖြစ်ပါတယ်။ မနှစ်ကရာသီ ချန်ပီယံလိဂ်ကို အင်္ဂလန်နဲ့ အီတလီအသင်းတွေ တက်ရောက်တာကြောင့် အဆိုပါလိဂ်တွေကို အခွင့်အရေး ပေးပါမယ်။ ဒါ့အပြင် ယူရိုပါလိဂ်နဲ့ ယူရိုပါ ကွန်းဖရန့်ပြိုင်ပွဲတွေမှာ စွမ်းဆောင်နိုင်စွမ်းအရ ချန်ပီယံဖြစ်တဲ့ လိဂ်တွေဟာ ဦးစားပေးခံရမှာ ဖြစ်ပါတယ်။ (မနှစ်က မန်စီးတီးနဲ့ ဝက်စ်ဟမ်းတို့ဟာ ဥရောပဖလားတွေ ချန်ပီယံဖြစ်ခဲ့တာမို့ စွမ်းဆောင်ရည် ကောင်းခဲ့တဲ့ ပရီးမီးယားလိဂ်မှ ကလပ် တစ်သင်းကို ချန်ပီယံလိဂ် တစ်နေရာအတွက် ခွင့်ပြုပေးဖို့ ဖြစ်ပါတယ်) ",
"imgurl1":"https://lfcthadin.com/wp-content/uploads/2023/08/lfc-champion-league--678x381.jpg",
"imgurl2":"https://lfcthadin.com/wp-content/uploads/2023/08/lfc-champion-league--678x381.jpg",
"imgurl3":"no",
"video":"no"
 },
         {"ndate":"Aug  16 , 2023",
"htext":"အယ်လီ၊ ဆာလာနဲ့ သီယာဂို ဆက်ရှိမည်၊ အစမ်းဖွင့်တဲ့ အန်ဖီးကွင်း၊ အပြောင်းအရွှေ့ ကိစ္စ အချို့နဲ့ နံနက်ခင်း လီဗာပူး သတင်းများ",
"btext1":"အယ်လီဆန်နဲ့ မိသားစုတွေဟာ လီဗာပူးမှာ ပျော်ရွှင်နေပြီး ဆော်ဒီလိဂ်ထံ ပြောင်းဖို့ အစီအစဉ် မရှိပါဘူး။ Al-Nassr အသင်းဘက်က အယ်လီဆန်ကို ခေါ်လိုကြောင်း အသံထွက်နေတာပါ။ လီဗာပူးမှာထက် ပိုကြီးမားတဲ့ နှစ်ရှည် စာချုပ်ရမှာမို့ လာဗီယာက ချယ်ဆီးအသင်းထံပဲ ပြောင်းလိုနေတာ ဖြစ်ပါတယ်။ ချယ်ဆီးဟာ ကစားသမားတွေကို ပုံမှန်ထက် ကျော်လွန်ပြီး ၇ နှစ် ၈ နှစ် စာချုပ်တွေ ပေးနေတာပါ။ လီဗာပူးနည်းပြအဖွဲ့ဟာ ဖူလ်ဟမ်အသင်းမှ အသက် ၂၈ နှစ်အရွယ် ကွင်းလယ်လူ ပါလင်ညာကို အတော်လေး အထင်ကြီးပေမယ့် သူ့အတွက် ပြောင်းရွှေ့ကြေး ပေါင် သန်း ၆၀ အထက်မှ ရနိုင်မှာကို သိထားပါတယ်။ တိုက်စစ်မှာ နေရာတစ်နေရာရရေး ပြိုင်ဆိုင်ရမယ့်အပေါ် ထိတ်လန့်နေခြင်း မရှိဘူးလို့ ဗန်ဒုတ်က ပြောပါတယ်။ အသက် ၁၇ နှစ်အရွယ် တိုက်စစ်သမားဟာ ချယ်ဆီးနဲ့ပွဲမှာ ဒီယက်ဇ်နေရာ လူစားဝင်ခဲ့တာပါ။ ",
"btext2":"အန်ဖီးကွင်းရဲ့ Anfield Road ပွဲကြည့်စင်ကို အစမ်း ဖွင့်မှု ပြုလုပ်ခဲ့ကာ ပရိသတ် အနည်းငယ်ကို ဝင်ခွင့်ပေးခဲ့ပါတယ်။ ဒါပေမယ့် အောက်ဘက် ပွဲကြည့်စင်ကိုပဲ ပရိသတ် လက်ခံဦးမှာဖြစ်ပြီး အထက်ပိုင်း ပွဲကြည့်စင်ကတော့ အောက်တိုဘာလ အကုန်လောက်မှ ပြီးမှာဖြစ်ပါတယ်။ ဆာလာနဲ့ သီယာဂိုတို့ဟာ ဆော်ဒီလိဂ်ဖြင့် သတင်းထွက်နေပေမယ့်လို့ လီဗာပူးအသင်းမှာပဲ ဆက်ရှိနေကြဖို့ ဆုံးဖြတ်ထားကြသူတွေ ဖြစ်ပါတယ်။ ယူ-၂၁ အဆင့် ပရီးမီးယားလိဂ် ပွဲစဉ်မှာ ဘော်ဘီကလက်ဟာ အတော်လေး ကောင်းမွန်တဲ့ ခြေစွမ်းကို ပြသခဲ့ပြီး ကိုယ်တိုင် ၁ ဂိုးသွင်းကာ ဂိုးထောက်ပံ့မှု ၂ ကြိမ် လုပ်ပြခဲ့ပါတယ်။ ",
"btext3": "   လီဗာပူးအသင်းက ကွင်းလယ်ခံစစ် နေရာအတွက် အစားထိုးဖို့ ရှာဖွေနေပေမယ့် မီဒီယာထက် သတင်းတွေ မတက်အောင်လည်း ကြိုးစားနေပါတယ်။ ဒီတလော အသင်းရဲ့ ပစ်မှတ်တိုင်းက ပေါက်ကြားလာနေပြီး ကလပ်ကို အရှက်စေတဲ့ သတင်းတွေပဲ ပြည့်နေခဲ့တာပါ။ ဘရိုက်တန်အသင်းက ပေါင် ၁၅ သန်း ဝန်းကျင်ဖြင့် ချိတ်ဆက်နေတဲ့ လိုင်လီ ကွင်းလယ်လူ ကားလိုစ့် ဘာလီဘာကို လီဗာပူးအသင်းကလည်း စိတ်ဝင်စားနေပါတယ်။ ပရိသတ်တွေကတော့ ဘရိုက်တန် ချိတ်ဆက်နေကတည်းက စဉ်းစားဖို့ မလိုဘဲ ဝင်ရောက် ကမ်းလှမ်းဖို့ အကြံပေးနေကြပါတယ်။   ",
"imgurl1":"https://lfcthadin.com/wp-content/uploads/2023/08/9031682023-678x381.jpg",
"imgurl2":"https://lfcthadin.com/wp-content/uploads/2023/08/9031682023-678x381.jpg",
"imgurl3":"no",
"video":"no"
 },
         {"ndate":"Aug  15 , 2023",
"htext":"လီဗာပူးဘက်က အစွမ်းကုန် လုပ်ပေးခဲ့ပါကြောင်း ဖွင့်ချလာတဲ့ ဘရိုက်တန် စီအီးအို",
"btext1":"ဘရိုက်တန်အသင်း အကြီးအကဲက လီဗာပူးအသင်းဟာ ကိုင်ဆီဒိုအတွက် ပြောင်းရွှေ့ကြေး သဘောတူညီမှုရဖို့ သူတို့နဲ့ ရက်တွေအကြာကြီး ဆွေးနွေး ညိနှိုင်းခဲ့တာဖြစ်ကြောင်း ထုတ်ပြောလာခဲ့ပါတယ်။ ပေါဘာဘာ ဦးဆောင်တဲ့ ဘရိုက်တန်အသင်း တာဝန်ရှိသူတွေထံ ချဉ်းကပ်ပြီး ကိုင်ဆီဒို အပြောင်းအရွှေ့ သဘောတူညီမှုရအောင် ညိနှိုင်းသွားသူက လီဗာပူးအသင်း အမှုဆောင်ချုပ် ဘီလီဟိုဂန် ဖြစ်ပါတယ်။ ဒါပေမယ့်လို့ ကိုင်ဆီဒိုရဲ့ ကိုယ်စားလှယ်တွေဘက်က အကျိုးအမြတ် ပိုရမယ့် ချယ်ဆီးကိုပဲ ရွေးချယ်လိုခဲ့ပါတယ်။ ဘရိုက်တန် စီအီးအို ပေါဘာဘာက ” လီဗာပူးက သိပ်ကိုကောင်းတဲ့ ကလပ်ပါ။ အန်ဖီးမှာ ကွင်းလယ် နံပါတ် ၆ နေရာက ကစားခွင့်ကို လိုချင်တဲ့သူတွေမှ အများကြီးပါပဲ။ ဒါပေမယ့်လို့ ကိုင်ဆီဒိုနဲ့ သူ့ရဲ့ အကြံပေးက အကြောင်းရင်း အချို့ကြောင့် လန်ဒန်ကိုပဲ ပြောင်းလိုခဲ့ပါတယ်။ ",
"btext2":"လီဗာပူးအသင်းထံ ကိုင်ဆီဒို မပြောင်းလိုတာက ကျနော်တို့ကို အခက်တွေ့စေခဲ့ပါတယ်။ ဘာလို့လဲဆိုတော့ ကျနော်တို့က လီဗာပူးနဲ့ သဘောတူညီမှု ယူထားခဲ့တာပါ။ ဒီသဘောတူညီမှု ရဖို့ ရက်တွေ အများကြီး ညိနှိုင်းခဲ့ရတာ ဖြစ်ပါတယ်။ လီဗာပူးအသင်းဘက်က ဒီထက်ပိုကောင်းတဲ့ ညိနှိုင်းမှုလည်း ထပ်မလုပ်ပေးနိုင်တော့ပါဘူး။ သူတို့ ပရော်ဖက်ရှင်နယ် ဆန်ဆန်ပဲ အကောင်းဆုံး လုပ်ပေးခဲ့ပါတယ်။ ” လို့ ထုတ်ပြောခဲ့တာ ဖြစ်ပါတယ်။ ချယ်ဆီးအသင်းဟာ ကိုင်ဆီဒိုအတွက် ပြောင်းရွှေ့ကြေး ပေါင် ၁၁၅ သန်း ပေးခဲ့သလို ကစားသမားရဲ့ ကိုယ်စားလှယ် အဖွဲ့ကိုလည်း အေးဂျင့်ကြေးတွေ တိုးပေးဖို့ သဘောတူခဲ့ပါတယ်။ ဒါ့အပြင် ကိုင်ဆီဒိုအတွက် နှစ်ရှည် စာချုပ်အပြင် အန်ဇို ဖာနန်ဒက်စ် ရနေတဲ့ တစ်ပတ် ပေါင် ၃၁၅၀၀၀ နီးတူ လုပ်ခမျိုး ပေးဖို့ပါ သဘောတူညီခဲ့တာ ဖြစ်ပါတယ်။ ဆောက်သမ်တန်မှ လာဗီယာကိုလည်း လီဗာပူးပေးတဲ့ လုပ်ခထက် ပိုပေးတဲ့အပြင် စာချုပ်သက်တမ်းကိုလည်း လီဗာပူးပေးမယ့် ၅ နှစ်ထက် ပိုများမယ့် နှစ်ရှည် စာချုပ်ကို ပေးဖို့ သဘောတူညီထားတာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/17071582023-678x381.jpg",
"imgurl2":"https://lfcthadin.com/wp-content/uploads/2023/08/17071582023-678x381.jpg",
"imgurl3":"no",
"video":"no"
 },
         {"ndate":"Aug  15 , 2023",
"htext":"FSG ကြောင့်ပဲလား? ဟားတိုက်စရာဖြစ်လာတဲ့ လီဗာပူးရဲ့ လူသစ် ခေါ်ယူမှုအပေါ် ကာရေဂါ ဆွေးနွေး",
"btext1":" စကိုင်းစပေါ့ရဲ့ Monday Night Football ပရိုဂရမ်မှာ ကာရေဂါက ရှက်ဖို့ကောင်းတဲ့ လီဗာပူးရဲ့ အပြောင်းအရွှေ့ ကြိုးစားမှုတွေကို အခုလို ဆွေးနွေးသွားပါတယ်။ ကာရေဂါက “ တကယ်ကို ရှုပ်ထွေးမှုတွေ ဖြစ်ခဲ့တာပဲ။ တကယ့် ဟာသပဲ၊ ရှက်ဖို့လည်း ကောင်းတယ်။ ချယ်ဆီးတို့ ကွင်းလယ်လူ ၂ ဦးလုံးကို ရသွားခဲ့ရင် လီဗာပူးအပေါ် မေးခွန်းတွေ အများကြီး ထုတ်ရလိမ့်မယ်။ ဒီအပတ်တွေထဲ ဖြစ်သွားတာက လီဗာပူးအသင်း မဟုတ်သလိုပါပဲ။ ချယ်ဆီးက ငွေတွေ အများကြီး သုံးပြီး လူခေါ်နေတာကို ကျနော်တို့ သိပါတယ်။ ဒါပေမယ့် နှစ်ယောက်လုံးအတွက် လီဗာပူးကို ကျော်ပြီး ရသွားတာက တကယ်ကို အံ့မခန်းပါပဲ။",
"btext2":"ဒီရက်ပိုင်း လီဗာပူးက လာဗီယာအတွက် ပေါင် သန်း ၆၀ ပေးတယ်ပြောတယ်။ ပြီးခဲ့တဲ့ ၄၊ ၅ ရက်တုန်းကတောင် ပေါင် သန်း ၅၀ ပေးဖို့ တွန့်နေတာလေ။ လီဗာပူးရဲ့ အပြောင်းအရွှေ့ စီမံမှုတွေဟာ အတော်လေး နားလည်ရခက်ပြီး ဟာသကြီး တစ်ခုလိုပါပဲ။ တကယ့် ပြဿနာက လီဗာပူးအသင်းဟာ ကွင်းလယ်မှာ အစားထိုးဖို့ လိုတာကို လွန်ခဲ့တဲ့ ၁၂ လတည်းက သိပါတယ်။ လူတွေက ကျနော်ဟာ FSG ဘက်က ကာကွယ်ပေးတယ်လို့ ပြောကြမယ်။ ကျနော်နဲ့ သူတို့ကြား ဘာဆက်နွယ်မှုမှ မရှိပါဘူး။ ဒါပေမယ့် အခုလို ရှုပ်ထွေးမှုတွေ ဖြစ်နေတာ ပိုင်ရှင်တွေကြောင့်ထက် ကလပ်ရဲ့ တည်ဆောက်မှုနဲ့ သက်ဆိုင်တာပါ။ လွန်ခဲ့တဲ့ ၂ နှစ်လောက်ထိကို လီဗာပူးဟာ ပရီးမီးယားလိဂ်တင် မဟုတ်ဘဲ ဥရောပ ကလပ်တိုင်း စံနမူနာ ယူရတဲ့ အသင်းပဲလေ။ ပရီးမီးယားလိဂ်နဲ့ ချန်ပီယံလိဂ်တွေ အနိုင်ရပြီး လီဗာပူး ဘာလုပ်ခဲ့လဲ? သူတို့ အခြားအသင်းတွေလို ငွေမသုံးတော့ဘူးလေ။ လီဗာပူးမှာ မန်နေဂျာကောင်းရှိတာ ဟုတ်ပါတယ်။ ဒါပေမယ့် သူတို့မှာ ထိပ်တန်း အသင်းတိုင်း လိုချင်တဲ့ မိုက်ကယ် အတ်ဝဒ်ဆိုတဲ့ အားကစားဒါရိုက်တာ၊ အပြောင်းအရွှေ့ဆိုင်ရာ ကော်မတီ ဒါတွေရှိနေတယ်။ အဲ့တာကြောင့်ပဲ သူတို့ အဆင်ပြေပြေဖြစ်နေခဲ့တာ။ ",
"btext3": "    မိုက်ကယ် အတ်ဝဒ် ထွက်သွားတော့ သူရဲ့ လက်ထောက်က သူ့နေရာကို ဆက်ခံတယ်။ ၆ လကြာတော့ ထွက်သွားတယ်။ ဒီလူတွေ ဘာကြောင့် လီဗာပူးကနေ ထွက်သွားကြတာလဲ ကျနော်တို့ မေးဖို့ လိုပါတယ်။ ကျနော်တော့ မသိပါဘူး။ နောက်ကွယ်မှာ ဘာဖြစ်နေလဲ ကျနော် မသိပါဘူး။ ဂျာမန်ကနေ လူတစ်ယောက် ရောက်လာတယ်၊ ကလော့ပ်နဲ့ ဆက်ဆံရေးကောင်းရှိတယ်တဲ့။ ဒီနွေအတွက်ပဲ ခေါ်တာပါတဲ့။ သူထွက်သွားရင် လီဗာပူးက နောက်ထပ် အားကစားဒါရိုက်တာ ထပ်ခေါ်ရဦးမယ်။ ဒီတော့ ၁၈ လအတွင်းမှာ လီဗာပူးက အားကစာဒါရိုက်တာ ၄ ဦး ရှိလာမှာပါ။ ဒါကောင်းတဲ့ကိစ္စ မဟုတ်ပါဘူး။ ဒီနွေမှာ လီဗာပူးခေါ်လိုက်တဲ့ ကစားသမား ၂ ဦးကလည်း အသင်းပြောင်းရင် ပေးရမယ့် ကြေးပါခဲ့ပြီးသားပါ။ ဘာညိနှိုင်းမှမှ ထွေထွေထူးထူး မလုပ်ရပါဘူး။ သူတို့ရဲ့ စာချုပ်ပါကြေး ပေးလိုက်တာနဲ့ ပြီးနေတာပဲ။ လီဗာပူး တကယ်တမ်း ညိနှိုင်းခေါ်ယူလိုက်တာက ရှက်ဖို့ ကောင်းတာကနေ စတာပဲ။ လာဗီယာအတွက် ပေးရမယ့် ပမာဏ မပေးဘူး။ ကိုင်ဆီဒိုအတွက် စံချိန်တင်ကြေး ပေါင် သန်း ၁၁၀ ပေးတော့လည်း သူက ချယ်ဆီးကိုပဲ သွားချင်တယ်။ တခါ လာဗီယာကို ပြန်ခေါ်တော့ သူလည်း ချယ်ဆီးပဲ သွားတော့မယ်တဲ့။ တကယ်ကို စိတ်ပျက်ဖွယ်ပါပဲ ” လို့ ဆွေးနွေးသွားတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/carragher-fsg-klopp--678x381.jpg",
"imgurl2":"https://lfcthadin.com/wp-content/uploads/2023/08/carragher-fsg-klopp--678x381.jpg",
"imgurl3":"no",
"video":"no"
 },

         {"ndate":"Aug  15 , 2023",
"htext":"နောက်ဆုံးရ အပြောင်းအရွှေ့ဆိုင်ရာ သတင်းအချို့နဲ့အတူ လီဗာပူး နံနက်ခင်း သတင်းများ",
"btext1":"ကိုင်ဆီဒိုကို လီဗာပူး ခေါ်ယူနိုင်ခြင်း မရှိတဲ့ အဓိက အကြောင်းရင်းဟာ ပုဂ္ဂိုလ်ရေး သဘောတူညီမှု မယူနိုင်ခြင်း ဖြစ်ပါတယ်။ ကိုင်ဆီဒိုဟာ ချယ်ဆီးမှာတော့ အန်ဇီု ဖာနန်ဒက်စ် နည်းတူ တစ်ပတ်လုပ်ခ ပေါင် ၃ သိန်းကျော်ရမယ်လို့ သိရပြီး လီဗာပူးက အဲ့လောက် ပမာဏ ပေးချေဖို့ အစီအစဉ် မရှိတာပါ။ ချယ်ဆီးအသင်းဟာ ရိုမီယို လာဗီယာကို လီဗာပူးထက် လုပ်ခ ပိုပေးမယ်လို့ ကမ်းလှမ်းခဲ့ပါတယ်။ ကစားသမားကလည်း သူ့ကို ကျော်ပြီး ကိုင်ဆီဒိုအတွက် လီဗာပူး ကြိုးစားခြင်းကို စိတ်နာခြင်းကြောင့် ချယ်ဆီးကိုပဲ ရွေးချယ်ဖို့ ဆုံးဖြတ်လိုက်ပါတယ်။ လီဗာပူးအသင်းဟာ ကွင်းလယ်အတွက် ချယ်ဆီးဘက်က ခေါ်ယူဖို့ ဖျက်သိမ်းလိုက်တဲ့ လိစ်ဒ်ယူနိုက်တက် ကစားသမား တေလာ အဒမ်ကို ကြိုးစားနိုင်ပါတယ်။ ",
"btext2":"ချူအာမီနီကို ခေါ်ယူနိုင်မလား အခြေအနေအတွက် ရီးရဲလ်မက်ဒရစ်ထံ မေးမြန်းမှု လုပ်ခဲ့ပေမယ့်လို့ ပြင်သစ်သားဟာ သူတို့အသင်းရဲ့ ရေရှည် စီမံကိန်းဖြစ်ကြောင်း လာလီဂါကလပ်က တုန့်ပြန်ပါတယ်။ ယာဂင်ကလော့ပ် လူစားလဲခဲ့ခြင်းအပေါ် မကျေနပ်ကြောင်း ပြသခဲ့တဲ့ ဆာလာကို ခေါ်ယူရေး ကြိုးစားဖို့ ဆော်ဒီကလပ် Al Ittihad အသင်း ပရိသတ်တွေက တောင်းဆိုနေကြပါတယ်။ လီဗာပူးရဲ့ ကွင်းလယ် ပစ်မှတ်တွေထဲ ဖီအိုရင်တီးနားမှ အမရာဘတ်နဲ့ ပဲလေစ့်မှ ဒူကူရေတို့ ပါဝင်ပေမယ့် တရားဝင် ကမ်းလှမ်းမှု မစတင်သေးပါဘူး။ Al-Ittihad အသင်းရဲ့ ပွဲမှာ ဖာဘင်ညိုရဲ့ ခြေစွမ်းကို သဘောကျတာကြောင့် ပရိသတ် တစ်ဦးက Rolex နာရီတစ်လုံး လက်ဆောင်ပေးခဲ့ပါတယ်။ ",
"btext3": "    မနှစ်ကနွေမှာ အာဂျင်တီးနားကလပ်ကနေ အန်ဇို ဖာနန်ဒက်စ်ကို ပေါင် ၁၅ သန်းဖြင့် ခေါ်ယူဖို့ လီဗာပူးအသင်း ကမ်းလှမ်းခံရပေမယ့် ငြင်းဆန်ခဲ့တာ ဖြစ်ပါတယ်။ ကစားသမားဟာ ဘင်ဖီကာကို ပြောင်းရွှေ့ပြီး နောက်ပိုင်းမှာ ကမ္ဘာ့ဖလား ချန်ပီယံနဲ့ ပရီးမီးယားလိဂ် စံချိန်တင် ပြောင်းရွှေ့ကြေးရှင် ဖြစ်လာပါတယ်။ ပီအက်စ်ဗီ ကွင်းလယ်လူ ဆန်ဂါရေးနဲ့ နီးစပ်သူတွေကတော့ အိုင်ဗရီကိုစ့် ကစားသမားကို ခေါ်ယူဖို့ လီဗာပူး၊ ဘိုင်ယန်မြူးနစ်နဲ့ ပီအက်စ်ဂျီတို့ အပြိုင်အဆိုင် ကြိုးစားနေတာလို့ ဖော်ပြပါတယ်။ ကွင်းလယ်လူဟောင်း ချိန်ဘာလိန်ဟာ တူရကီကလပ် ဘက်ဆစ်တက် အသင်းထံ ၃ နှစ်စာချုပ်ဖြင့် ရောက်ရှိသွားပါပြီ။  ",
"imgurl1":"https://lfcthadin.com/wp-content/uploads/2023/08/9161582023-678x381.jpg",
"imgurl2":"https://lfcthadin.com/wp-content/uploads/2023/08/9161582023-678x381.jpg",
"imgurl3":"no",
"video":"no"
 },

         {"ndate":"Aug  14 , 2023",
"htext":"NEWS: ချူအာမီနီအတွက် ချဉ်းကပ်ပေမယ့် ရောင်းရန်မဟုတ်ကြောင်း မက်ဒရစ်တို့ အကြောင်းပြန်",
"btext1":" လီဗာပူးအသင်းဟာ ရီးရဲလ်မက်ဒရစ် ကွင်းလယ်လူ ချူအာမီနီကို ခေါ်ယူနိုင်ရေး လာလီဂါကလပ်ထံ ချဉ်းကပ်မှုလုပ်ခဲ့ကြောင်း သတင်းတွေ ထွက်နေပေမယ့် ရောင်းရန်မဟုတ်ကြောင်း ပယ်ချခံလိုက်ရပါတယ်။ The Athletic မှ David Ornstein ကပဲ ရီးရဲလ်ဟာ လီဗာပူး အပါအဝင် ပရီးမီးယားလိဂ်ကလပ်တွေထံက စိတ်ဝင်စားခြင်းအား ရနေပေမယ့် ပြင်သစ်သား ကွင်းလယ်လူကို ထွက်ခွင့်ပေးမှာ မဟုတ်ဘဲ သူတို့ရဲ့ အဓိက ကစားသမားအဖြစ် ဆက်ထိန်းသွားမယ်လို့ ဖော်ပြလာခဲ့ပါတယ်။ မနှစ်ကနွေမှာ မိုနာကိုကနေ ရီးရဲလ်မက်ဒရစ်ကို ယူရို သန်း ၁၀၀ ဖြင့် ပြောင်းရွှေ့ခဲ့တဲ့ အသက် ၂၃ နှစ်အရွယ် ကွင်းလယ်လူဟာ စနေနေ့တုန်းက ဘီဘာအိုကို ရီးရဲလ်တို့ အနိုင်ရတဲ့ပွဲမှာ ဘယ်လင်ဟမ်နဲ့အတူ ပွဲထွက်သွားခဲ့ပါသေးတယ်။ ချူအာမီနီ ကိုယ်တိုင်ကလည်း မက်ဒရစ်မှာပဲ ဆက်ကစားလိုပြီး အသင်းပြောင်းလိုစိတ် မရှိပါဘူး။ ဒါဟာ ဟန်ဒါဆန်နဲ့ ဖာဘင်ညိုတို့ကို လက်လွတ်ထားရတဲ့ လီဗာပူးအတွက် စိတ်ပျက်စရာ သတင်း ဖြစ်လာခဲ့ပါတယ်။",
"btext2":"ကိုင်ဆီဒိုကို ချယ်ဆီးနဲ့အပြိုင် ခေါ်ယူရေး မအောင်မြင်ခဲ့တဲ့ လီဗာပူးဟာ အခြားသော ပစ်မှတ်တွေကို ရှာဖွေနေခဲ့တာပါ။ လီဗာပူးအသင်းဟာ နံပါတ် ၆ သမား တစ်ဦးရဖို့ အတော်လေး ကြိုးစားနေပေမယ့် သတင်းကောင်း ကြားရခြင်း မရှိသေးပါဘူး။ ဆောက်သမ်တန်နဲ့ လာဗီယာအတွက် ပေါင် သန်း ၆၀ ပေးဖို့ သဘောတူညီမှု ရကြောင်း သတင်းတွေ တက်နေပေမယ့်လို့ ချယ်ဆီးကလည်း ဘယ်ဂျီယံသားကို ခေါ်ယူဖို့ ကြိုးစားနေဆဲဖြစ်ပါတယ်။ နောက်ထပ် ပစ်မှတ်အဖြစ် ပီအက်စ်ဗီ ကွင်းလယ်လူ ဆန်ဂါရေးကို ချိတ်ဆက်ဖွယ်ရှိကြောင်း သတင်းတွေ ထွက်နေပေမယ့် အခုချိန်ထိ တရားဝင် ချိတ်ဆက်မှုတွေ ရှိမလာသေးပါဘူး။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/Tchouameni-lfc--678x381.jpg",
"imgurl2":"https://lfcthadin.com/wp-content/uploads/2023/08/Tchouameni-lfc--678x381.jpg",
"imgurl3":"no",
"video":"no"
 },
         {"ndate":"Aug  14 , 2023",
"htext":"လီဗာပူးက မက်ကယ်လစ္စတာအတွက် ပေါင် ၅၅ သန်း ပေးရမှာလို့ ဗြိတိန်မီဒီယာကြီး ဆို",
"btext1":"လီဗာပူးအသင်းဟာ မက်ကယ်လစ္စတာကို ပေါင် ၅၅ သန်းဖြင့် ခေါ်ယူခဲ့တာလို့ စကိုင်းစပေါ့က ဖော်ပြပါတယ်။ လီဗာပူးအသင်းဟာ ဘရိုက်တန်ကနေ မက်ကယ်လစ္စတာကို ပြောင်းရွှေ့ကြေး မဖော်ပြတဲ့ ပမာဏဖြင့် ခေါ်ယူခဲ့တာပါ။ ဒါပေမယ့်လို့ ကလပ်ဟာ စာချုပ်ပါကြေး ပေါင် ၃၅ သန်းဖြင့် ခေါ်ယူခဲ့တာလို့ ဖော်ပြမှုတွေ ရှိပါတယ်။ မနေ့က ချယ်ဆီးကို ရင်ဆိုင်ကစားတဲ့ပွဲမှာ ဗြိတိန်ရုပ်သံဖြစ်တဲ့ စကိုင်းစပေါ့က မက်ကယ်လစ္စတာကို လီဗာပူး ခေါ်ယူတဲ့ ပြောင်းရွှေ့ကြေးကို ပေါင် ၅၅ သန်းလို့ ဖော်ပြခဲ့တယ်။ ၎င်းတို့ကတော့ ပေါင် ၃၅ သန်းဟာ ကနဦးကြေးဖြစ်ပြီး ထပ်တိုးကြေး နောက်ထပ် ပေါင် သန်း ၂၀ ပါဝင်မယ်လို့ ခိုင်ခိုင်မာမာ ယုံကြည်နေပါတယ်။ ",
"btext2":" ဒီနွေအတွက် လီဗာပူးအသင်းရဲ့ အသုံးစရိတ်ကိုလည်း ပေါင် ၁၁၅ သန်းလို့ ဖော်ပြခဲ့ပြီး ဟန်ဒါဆန်၊ ဖာဘင်ညိုတို့ကို ရောင်းချစဉ် ပေါင် ၅၃ သန်း ပြန်ရခဲ့လို့ အသာတင် ပေါင် ၆၂ သန်း သုံးထားတယ်လို့ ဆိုပါတယ်။ လီဗာပူးရဲ့ နောက်ထပ် ကြိုးစားမှုအဖြစ် ဆောက်သမ်တန် ကွင်းလယ်လူ လာဗီယာကို ပေါင် သန်း ၆၀ ဖြင့် သဘောတူညီမှု ရခဲ့တယ်လို့ ဆိုပြီး ချယ်ဆီးကလည်း ဆယ်ကျော်သက်အတွက် ကြိုးစားနေဆဲလို့ စကိုင်းစပေါ့ရဲ့ Transfer LIVE ကနေ ဖော်ပြသွားတာပါ။ လာဗီယာ အခြေအနေဟာ မြန်မြန်ဆန်ဆန် အပြောင်းအလဲ ဖြစ်လာနိုင်တယ်လို့ သိရပြီး ကစားသမားဟာ လီဗာပူးနဲ့ကော ချယ်ဆီးနဲ့ပါ ပုဂ္ဂိုလ်ရေး သဘောတူညီမှု ရထားတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/1742182023-678x381.jpg",
"imgurl2":"https://lfcthadin.com/wp-content/uploads/2023/08/17381482023.jpg",
"imgurl3":"no",
"video":"no"
 },
         {"ndate":"Aug  14 , 2023",
"htext":"လီဗာပူး လူသစ်တွေ ခေါ်ယူဖို့ လိုတယ်လို့ သတင်းထောက်နဲ့ စတားရစ်တို့ တိုက်တွန်း",
"btext1":" လီဗာပူးအသင်းဟာ မနေ့ညက ချယ်ဆီးအသင်းနဲ့ သရေကျခဲ့ပြီးနောက် လူစာရင်း လိုအပ်ချက် ရှိနေကြောင်း ပိုမို မြင်သာခဲ့ပြီဖြစ်ပါတယ်။ ခံစစ်အနေအထားတွေအတွင်း ရိစ်ဂျိမ်းကို ရော်ဘတ်ဆန် မတားဆီးနိုင်ခဲ့သလို ကစားကွက် တည်ဆောက်ချိန်တွေမှာလည်း သူဟာ အတော်လေး ရုန်းကန်ခဲ့ရကာ ဖြစ်သလိုတွေ ရှင်းထုတ်ခြင်းနဲ့ပဲ ကိုင်တွယ်နေခဲ့တာပါ။ အန်ဇို ခြေစွမ်းပြခဲ့တဲ့ ကွင်းလယ် တိုက်ပွဲမှာလည်း ဂက်ပို အတော်လေး ရုန်းကန်ခဲ့ရပါတယ်။ လီဗာပူး သတင်းထောက် James Pearce ကတော့ ” ရူးလောက်တဲ့ ရာသီစပါပဲ။ နိုင်နိုင်ချေ ရှိခဲ့သလို ရှုံးနိုင်ချေလည်း ရှိခဲ့တယ်။ အမှန်တရားကတော့ ၁ မှတ်ထက် ပိုရဖို့ မထိုက်တန်ခဲ့ပါဘူး။ တိုက်စစ်ပိုင်း အထင်ကြီးစရာတွေ ရှိပေမယ့်လို့ ဆိုးဆိုးရွားရွားကို ဘောလုံး ဆုံးရှုံးလွန်းပါတယ်။ နံပါတ် ၆ သမား အမြန်ခေါ်ယူဖို့ လိုနေပါပြီ ” လို့ တိုက်တွန်းခဲ့တာပါ။",
"btext2":"အဆိုပါ ပွဲအပြီးမှာတော့ ချယ်ဆီးဟာ ကိုင်ဆီဒိုအတွက် ပေါင် ၁၁၅ သန်းပေးဖို့ ဘရိုက်တန်အသင်းနဲ့ သဘောတူလိုက် ဆိုတဲ့ သတင်းတွေ ထွက်ပေါ်လာခဲ့ပါတယ်။ ဒါ့အပြင် လာဗီယာအတွက်လည်း သဘောတူညီမှု ရခဲ့ပြီလို့ ဖော်ပြလာကြတာပါ။ လီဗာပူးအသင်းဟာ ကွင်းလယ်လူနေရာ ဦးစားပေး ရှာဖွေရမှာဖြစ်ပေမယ့် ဘယ်ခြမ်းကို ဂရုစိုက်ဖို့ လိုအပ်နေပါပြီ။ လီဗာပူးရဲ့ ညာခြမ်းခံစစ်အပြင် အခုချိန်မှာ ဘယ်ခြမ်းကလည်း အတော်လေး ပြဿနာရှိကြောင်း အားလုံးက မြင်လာနေပြီ ဖြစ်ပါတယ်။ စကိုင်းစပေါ့မှာ ပင်တိုင် သုံးသပ်သူအဖြစ် ပါဝင်သွားတော့မယ့် စတားရစ်ကလည်း ” နေရာ ၂ ခုလောက်မှာ လီဗာပူးပိုင်ရှင်တွေက နည်းပြကလော့ပ်ကို အင်အားဖြည့်ပေးဖို့ လိုအပ်နေပါတယ် ” လို့ တိုက်တွန်းသွားတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/11351482023-678x381.jpg",
"imgurl2":"https://lfcthadin.com/wp-content/uploads/2023/08/11351482023-678x381.jpg",
"imgurl3":"no",
"video":"no"
 },

         {"ndate":"Aug  14 , 2023",
"htext":"ခံစစ် ကစားကွက် တည်ဆောက်မှု အားနည်းခြင်း၊ မာကာနဲ့ ဆိုဘိုထံက အလားအလာကောင်း မြင်ရခြင်း၊ ဆာလာ အားပျော့ခဲ့မှုနဲ့ ချယ်ဆီးပွဲအ​ပြီး ပြောစရာများ",
"btext1":"တိုက်စစ် တင်ကစားခြင်း လီဗာပူးအသင်းမှာ လုံလောက်တဲ့ ကွင်းလယ်လူ မရှိတာကြောင့် နည်းပြအဖွဲ့က တိုက်စစ်ကို တင်ကစားဖို့ ဆုံးဖြတ်ခဲ့ပါတယ်။ ဂက်ပိုလို တိုက်စစ်မှူးကို ကွင်းလယ် နံပါတ် ၈ နေရာမှာ ထားပြီး မက်ကယ်လစ္စတာ၊ ဆိုဘိုတို့ဖြင့် တွဲပေးခဲ့တာပါ။ ရာသီကြိုပွဲတွေကို ကောင်းကောင်းကြည့်ခဲ့သူတွေကတော့ ဒီတွဲဘက်မှုကို အံ့ဩမှာ မဟုတ်ပါဘူး။ အပြောင်းအရွှေ့ လှုပ်ရှားမှု နည်းပါးခြင်းနဲ့အတူ ဒီလူစာရင်းကိုပဲ ရာသီကြိုတုန်းက မြင်ခဲ့ရဖူးပါတယ်။ ဒါပေမယ့်လို့ ဂက်ပိုကို တိုက်စစ် ၃ ယောက်တန်း နောက်မှာ ထားတာက ကွင်းလယ် ရုန်းကန်ရမှုကို မလျော့စေခဲ့ပါဘူး။ အလုပ်ဖြစ်ခဲ့ရင်တော့ ကြည့်ကောင်းတဲ့ လူစာရင်းမျိုး ဖြစ်ခဲ့မှာပါ။ ဒါပေမယ့် လီဗာပူးအသင်း ဖိကစားထားနိုင်တဲ့ အစောပိုင်း မိနစ် ၃၀ အတွင်း ကစားကွက် တည်ဆောက်ချိန်တွေမှာပါ ဂက်ပိုနဲ့ တွဲဘက် တိုက်စစ်သမားတွေဟာ မှားယွင်းတဲ့ ပေးချက်တွေဖြင့် အသာရနေမှုကို ဖြုန်းတီးခဲ့ကြပါတယ်။ ",
"btext2":" ပုံစံကောင်း ရှိမနေတဲ့ ဆာလာ ဆာလာကို အဓိက တည်ပြောရတာက သူဟာ ကျနော်တို့ရဲ့ မျှော်လင့်ချက် ကစားသမား ဖြစ်ပါတယ်။ အသင်းရဲ့ တစ်ရာသီ သွင်းဂိုးတွေထဲ ဂိုး ၃၀ လောက်ဟာ သူ့ကို အားကိုးနေရတာပါ။ တကယ်ကတော့ ဂျိုတာ၊ ဒီယက်ဇ်တို့လည်း လိုအပ်ချက် များခဲ့ပါတယ်။ ဒီယက်ဇ်ရဲ့ သွင်းဂိုးအတွက် လှပတဲ့ ဖန်တီးမှုနဲ့ သူ့ရဲ့ သွင်းဂိုး လူကျွံခြင်းကြောင့် ပယ်ဖျက်ခံရမှု အပါအဝင် ဆာလာဟာလည်း ပထမပိုင်း မိနစ် ၃၀ မှာ အခွင့်အရေးကောင်းတွေအတွင်း ပါဝင်ခဲ့ပါတယ်။ ဒါပေမယ့်လို့ သူ့ရဲ့ အာရုံစူးစိုက်မှု မရှိခြင်းက ပွဲချိန်ကြာလေ သိသာလေ ဖြစ်လာခဲ့ပါတယ်။ ပွဲချိန် ၇၇ မိနစ်မှာ ဆာလာကို လူစားလဲခြင်းအတွက် သူကိုယ်တိုင်က မပျော်ပါဘူး။ ဒါပေမယ့် ကွင်းထဲမှာ မြင်နေရတာကလည်း ဆာလာရဲ့ အကောင်းဆုံး ပုံစံ မဟုတ်ပါဘူး။ ချယ်ဆီးကစားကွက်ထဲ လုံးဝကို မြုပ်နေခဲ့ချိန် သူ့ကို လူစားလဲလိုက်တာက အသင်းကို တုန့်ပြန်မှုတွေ ရလာစေပါတယ်။ လာမယ့် အပတ်တွေမှာ ဆာလာထံက အကောင်းဆုံး ပြေးနှုန်းနဲ့ အားထုတ်မှုတွေ မြင်ရမယ်ဆိုတာ သံသယ မရှိပါဘူး။ ဒီပွဲအတွက်တော့ သူနဲ့ ဒီယက်ဇ်ကို လူစားလဲပြီး ဗန်ဒုတ်နဲ့ ဟာဗေးကို ထည့်တာဟာ မှားယွင်းတယ်လို့ မမြင်ပါဘူး။",
"btext3": "    ခံစစ် ကစားကွက် တည်ဆောက်မှု အချက်အလက်တွေအရ ကလော့ပ်ရဲ့ လီဗာပူးဟာ ချယ်ဆီးနဲ့ ရင်ဆိုင်ကစားသမျှထဲ ဘောလုံးပိုင်ဆိုင်မှု အနည်းဆုံး ဖြစ်ခဲ့တယ် ဆိုပါတယ်။ အဓိက ပြောရမယ့် အပိုင်းထဲမှာ ခံစစ်ကနေ ကစားကွက် တည်မှု ပါဝင်ပါတယ်။ လီဗာပူးရဲ့ ဘောလုံးပေးချက်ဟာ ချယ်ဆီး ၆၁၀ ရဲ့ ထက်ဝက်ပဲ ရှိခဲ့သလို တိကျမှုလည်း ပိုနည်းခဲ့ပါတယ်။ အဓိကအားဖြင့် ခံစစ်သမား ၃ ယောက်ဖြစ်တဲ့ ကိုနတေး၊ ဗန်ဒိုက်နဲ့ ရော်ဘတ်ဆန်တို့ကနေ ကစားကွက် တည်ဆောက်ရာမှာ တော်တော်လေး အလုပ်မဖြစ်တာကို မြင်ခဲ့ရပါတယ်။ အစောပိုင်းမှာ မာကာနဲ့ ထရန့်တို့က ဘောလုံး လက်ခံနိုင်ပေမယ့်လို့ နောက်ပိုင်းမှာ ခံစစ်က ကွင်းလယ်ကို ဘောလုံး မထုတ်နိုင်ဘဲ အဝေးဘောတွေချည်း ကန်တင်ကာ ပိုင်ဆိုင်မှုတွေကို ဖြုန်းတီးနေခဲ့ပါတယ်။ ရိုဘိုရဲ့ အဓိက အားနည်းချက်က သူဟာ ခံစစ် ကစားကွက် တည်ဆောက်မှုမှာ လှုပ်ရှားမှုနဲ့ ဖြန့်ဝေနိုင်စွမ်း နည်းပါးပါတယ်။ ကွင်းလယ် အတွင်းလူနေရာဟာ လီဗာပူး အားနည်းတဲ့ နေရာ ဆိုပေမယ့် ဘယ်ခြမ်း ကလည်း အတော်လေး ပြဿနာ ကြီးလာနေပါပြီ။ အရင် စနစ်မှာ ရိုဘို အတော်လေး ကောင်းပေမယ့် ဒီစနစ်သစ်နဲ့ဆိုရင်တော့ ဘောလုံး ကိုင်နိုင်စွမ်း ရှိတဲ့ ဗဟိုခံစစ်မှူးဖြင့် အစားထိုးမှ အဆင်ပြေမှာပါ။ သားရဲကြီး ဆိုဘိုနဲ့ နံပါတ် ၁၀ မှာ ပိုအံဝင်မယ့် မာကာ နည်းပြကလော့ပ်က ချယ်ဆီးပွဲအတွက် ဒီလူစာရင်းကို ခင်းပေမယ့် ကွင်းလယ် ခံစစ်သမား မရခဲ့ရင် မာကာကို ဒီနေရာမှာပဲ ဆက်သုံးနေမလား မေးခွန်းရှိပါတယ်။ ဒါဟာ အတော်လေး နှမြောစရာ ကောင်းပါတယ်။ မာကာရဲ့ အကောင်းဆုံးတွေကို မြင်လိုတယ်ဆိုရင် ရှေ့ကို ပိုတက်ကစားခွင့် ပေးသင့်တာပါ။ သူဟာ ဘရိုက်တန်မှာ ကိုင်ဆီဒိုလို နံပါတ် ၆ သမားနဲ့ တွဲကစားပြီး ခြေစွမ်းပြခဲ့သူ ဖြစ်ပါတယ်။ လီဗာပူးမှာလည်း နံပါတ် ၆ နေရာမှာ ကစားနိုင်တယ် ဆိုပေမယ့် သူ့ရဲ့ လုပ်ပြနိုင်မှု ကန့်သတ်ခံနေရသလို ခံစားရပါတယ်။ ဆိုဘိုကတော့ လှုပ်အားနှုန်းနဲ့အတူ နေရာ အတော်များများကို ဝင်ပြီး ဖိအားပေးမှု လုပ်ခဲ့ပါတယ်။ အချိန်ကြာလေ သူအသင်းမှာ ပိုပြီး အသားကျလေ ဖြစ်လာမှာပါ။ ချယ်ဆီးပွဲမှာတော့ သားရဲတစ်ကောင်လို အားထုတ်သွားပါတယ်။  ",
"imgurl1":"https://lfcthadin.com/wp-content/uploads/2023/08/10381482023-678x381.jpg",
"imgurl2":"https://lfcthadin.com/wp-content/uploads/2023/08/salah-diaz-cfc-1024x575.jpg",
"imgurl3":"https://lfcthadin.com/wp-content/uploads/2023/08/cfc-lfc-35-768x990.jpg",
"video":"no"
 },

         {"ndate":"Aug  14 , 2023",
"htext":"ချယ်ဆီး ၁-၁ လီဗာပူး ပွဲအပြီး နည်းပြတွေ ပြောဆိုကြမှု၊ အပြောင်းအရွှေ့ အသံအချို့နဲ့ လီဗာပူး နံနက်ခင်း သတင်းများ",
"btext1":"မနေ့ညက ချယ်ဆီးနဲ့ပွဲမှာ ပြိုင်ဘက်ကို ကစားပွဲထဲ ပြန်ဝင်လာဖို့ ခွင့်ပြုပေးလိုက်တာဟာ အသင်းကိုယ်တိုင်ပါပဲလို့ ကလော့ပ်က ဆိုပါတယ်။ ဘောလုံး ထိန်းချုပ်ဖို့ ပျက်ယွင်းခြင်းတွေဟာ အသင်းရဲ့ အရှိန်ကို ထိခိုက်စေခဲ့တယ်လို့ နည်းပြက မြင်ပါတယ်။ ဆာလာကို လူစားလဲရတာဟာ လန်းဆန်းတဲ့ ခြေထောက်ပိုင်ရှင်တွေ ထည့်သွင်းပြီး တည်ငြိမ်အောင် လုပ်ဖို့ လိုအပ်လာတာကြောင့်လို့ ကလော့ပ်က ပြောပါတယ်။ ကွင်းလယ် ပြဿနာတွေအတွက် နံပါတ် ၆ နေရာ ပေးချက်ကောင်းတွေနဲ့ ကစားတဲ့ မက်ကယ်လစ္စတာနဲ့ ညာခြမ်း ကွင်းလယ်မှာ သားရဲတစ်ကောင်လို ရုန်းခဲ့တဲ့ ဆိုဘိုစလိုင်းတို့ကို ဝေဖန်ဖို့ရာ မရှိဘူးလို့ ကလော့ပ်က ဆိုပါတယ်။ ",
"btext2":"ချယ်ဆီးဘက်က ဂျက်ဆန် လက်ထိမှုကို ပင်နယ်တီပေးဖို့ ငြင်းဆန်ခံတဲ့ ပရီးမီးယားလိဂ် ဒိုင်တွေရဲ့ ဆုံးဖြတ်ချက်ဟာ လက်ခံပေးလို့ မရပါဘူးလို့ လီဗာပူး ပရိသတ်တွေက စိတ်ပျက်စွာ ထုတ်ပြောနေကြပါတယ်။ အသင်းခေါင်းဆောင် ဗန်ဒိုက်က စျေးကွက် မပိတ်သေးတာမို့ လူသစ် နှစ်ဦးလောက် အသင်းလူစာရင်းထဲ ပေါင်းထည့်ဖို့ တိုက်တွန်းမှု ပြုလုပ်ခဲ့ပါတယ်။ ဒုတိယပိုင်းအတွင်း လီဗာပူးရဲ့ ကစားဟန်ဟာ လိုက်လျောညီထွေမှုနဲ့ ညီညွတ်မှု မရှိဘဲ အသင်းပိုင်ရှင်က အင်အားဖြည့်တင်းပေးဖို့ လိုအပ်နေတယ်လို့ စတားရစ်က သတိပေးပါတယ်။ ဆာလာ ပေါက်ကွဲခဲ့တဲ့ အခြေအနေကို ကလော့ပ်ကတော့ အရမ်းကြီး ခံစားနေရခြင်း မရှိပါဘူး။ နိုင်ပွဲရဖို့ရာ လန်းဆန်းတဲ့ အသင်းသား အချို့ကို ထည့်သွင်းခဲ့ခြင်းလို့ပဲ တုန့်ပြန်ပါတယ်။ ",
"btext3": "   လီဗာပူးအသင်းဟာ နယ်သာလန်လိဂ်မှ ကွင်းလယ်လူနဲ့ ကစားသမား အချို့ကို ခေါ်ယူဖို့ သတင်းထွက်နေပေမယ့် အခုချိန်ထိတော့ ယုံကြည်ရလောက်တဲ့ သတင်းမျိုး မဟုတ်လာသေးပါဘူး။ ချယ်ဆီးနည်းပြ ပိုချက်တီနိုက မနေ့ကပွဲမှာ သူတို့အသင်း အနိုင်ရခဲ့သင့်တယ်လို့ ထုတ်ပြောသွားပါတယ်။ ချယ်ဆီးအသင်းဟာ ကိုင်ဆီဒိုအတွက် ပေါင် ၁၁၅ သန်းပေးဖို့ ဘရိုက်တန်နဲ့ သဘောတူညီမှု ရသွားခဲ့ပြီဖြစ်ပါတယ်။ မနက်ဖြန် လန်ဒန်မှာ ဆေးစစ်ကြမယ်လို့ သိရပါတယ်။ လာဗီယာဟာလည်း ချယ်ဆီးထံ ပြောင်းဖို့ သဘောတူခဲ့ပြီဖြစ်ကာ အပြောင်းအရွှေ့ ဖြစ်မြောက်ခြင်းအတွက် ကစားသမားက သူ့ရဲ့ သူငယ်ချင်းတွေနဲ့အတူ အောင်ပွဲခံမှု လုပ်ခဲ့ပါတယ်။   ",
"imgurl1":"https://lfcthadin.com/wp-content/uploads/2023/08/9311482023-678x381.jpg",
"imgurl2":"https://lfcthadin.com/wp-content/uploads/2023/08/9311482023-678x381.jpg",
"imgurl3":"no",
"video":"no"
 },

        {"ndate":"Aug  13 , 2023",
"htext":"ပွဲကစားနိုင်တဲ့ စိတ်ပိုင်းဆိုင်ရာ အခြေအနေ မရှိတဲ့ လာဗီယာ၊ လီဗာပူးထက် ပိုပေးမယ် ဆိုပေမယ့် သဘောတူညီမှု မရယူနိုင်သေးတဲ့ ချယ်ဆီး",
"btext1":" ချယ်ဆီးအသင်းဟာ ကိုင်ဆီဒိုအတွက် ပြောင်းရွှေ့ကြေး ပေါင် ၁၁၅ သန်းပေးပြီး ခေါ်ယူဖို့ကို ပြင်ဆင်ထားပြီဖြစ်ပါတယ်။ ၎င်းတို့ဟာ လီဗာပူးပေးထားပြီး ဘရိုက်တန်ဘက်က လက်ခံထားတဲ့ ပေါင် ၁၁၁ သန်းထက် ပိုကောင်းတဲ့ ကမ်းလှမ်းမှု ပေးရမှာဖြစ်ပါတယ်။ သောကြာနေ့က လီဗာပူးအသင်း သဘောတူညီမှုရပြီးနောက် ၂၄ နာရီကြာ ညိနှိုင်းမှုကနေ ချယ်ဆီးအသင်းဟာ ဘရိုက်တန်ကို ငွေပေးချေမှုအတွက် သဘောတူညီမှုရဖို့ ကြိုးစားနေပါတယ်။ ၎င်းတို့ကတော့ ကိုင်ဆီဒိုကို ခေါ်နိုင်မယ်လို့လည်း ယုံကြည်ထားကာ ကာလရှည် စာချုပ်မျိုး ပေးအပ်မှာဖြစ်ပါတယ်။ ဒါပေမယ့်လို့ အချိန်ဆွဲပြီး လမ်းကြောင်းရှာလာခဲ့တာဟာ ၂၄ နာရီမကဘဲ ၄၈ နာရီကို ကျော်လွန်လာချိန်ထိ ချယ်ဆီးတို့ဟာ ကိုင်ဆီဒိုအတွက် ပေါင် ၁၁၅ သန်း ပေးဖို့ စီစဉ်နေပြီ ဆိုတာကလွဲလို့ ဘရိုက်တန်ဘက်က လက်ခံမယ့် ငွေပေးချေမှု ပုံစံကို အခုထိ တင်သွင်းနိုင်ခြင်း မရှိတာပါ။",
"btext2":"ဒီကနေ့ည ပရီးမီးယားလိဂ်ပွဲစဉ်အထိ ချယ်ဆီးဘက်က သဘောတူညီမှု ရှာနိုင်ဦးမှာ မဟုတ်ဘူးလို့လည်း အေဂျင်စီတွေနဲ့ နီးစပ်သူတွေထံက သတင်းကြားရပါတယ်။ ချယ်ဆီးဘက်က အချိန် ဘယ်လောက် ယူဦးမလဲ မသိပေမယ့် ၄၊ ၅ လလောက်တော့ မကြာလောက်ပါဘူး။ လက်ရှိမှာ လီဗာပူးအသင်းဟာ ကိုင်ဆီဒိုအတွက် ဘရိုက်တန်အသင်းနဲ့ ပြောင်းရွှေ့ကြေး သဘောတူညီမှု ရထားတဲ့ တစ်သင်းတည်းသော ကလပ်အဖြစ် ဆက်ရှိနေပါတယ်။ ဒါကပဲ အသင်းကိုလည်း အခက်တွေ့နေစေပါတယ်။ အခြေအနေက အချိန်ကြာလာလေ အသင်းအတွက်လည်း ပိုထိခိုက်လေ ဆိုပေမယ့် ဘာမှ ဆက်လုပ်လို့လည်း မရပါဘူး။ လီဗာပူး တာဝန်ရှိသူတွေဟာ တခြား ပစ်မှတ်တွေကိုလည်း လျာထားမှုတွေ လုပ်နေတယ်။ တချိန်တည်းမှာ ကိုင်ဆီဒိုအတွက် ကမ်းလှမ်းမှုကို ရုတ်သိမ်းမှု မလုပ်ပါဘူး။ ",
"btext3": "     လာဗီယာ ကိစ္စမှာလည်း စကားပြောမှု ဆက်လုပ်နေကြပေမယ့် လီဗာပူးဘက်က ပေါင် ၄၆ သန်းဟာ နောက်ဆုံး ပေးခဲ့တဲ့ ကမ်းလှမ်းမှု ဖြစ်ပါတယ်။ လီဗာပူးဘက်ကတော့ လာဗီယာအတွက် ပေါင် သန်း ၅၀တောင် ပေးဖို့ အစီအစဉ် မရှိပါဘူး။ ချယ်ဆီးဟာ ဒီနွေစျေးကွက် တစ်ခုတည်းမှာ ကိုင်ဆီဒိုကိုကော လာဗီယာကိုပါ ခေါ်ဖို့ ပြင်ဆင်နေပါတယ်။ လာဗီယာအတွက် ပေါင် ၅၅ သန်း တန်ကြေးရှိတဲ့ ကမ်းလှမ်းမှု ထပ်ပေးမယ် ဆိုထားပေမယ့် အခုချိန်ထိ သူတို့နဲ့ ဆောက်သမ်တန်ကြား သဘောတူညီမှု မရသေးပါဘူး။ ချယ်ဆီးတို့ ဦးစားပေးက ကိုင်ဆီဒို ဖြစ်ပါတယ်။ လာဗီယာက အတော်လေး စိတ်ရှုပ်ထွေးနေတာမို့ ပွဲကစားနိုင်တဲ့ စိတ်ပိုင်းဆိုင်ရာ အခြေအနေတောင် မရှိပါဘူး။ ဒါကြောင့်ပဲ သူ့ကို ဆောက်သမ်တန်ဘက်က ပွဲနေ့ လူစာရင်းတွေကနေ ဖယ်ထုတ်ပေးထားရပါတယ်။ နောက်ဆုံး သိရမှုအရ လီဗာပူးအသင်းဟာ ကိုင်ဆီဒိုကိုကော လာဗီယာကိုပါ မရတာမျိုး ဖြစ်လာနိုင်ပါတယ်။ ",
"imgurl1":"https://lfcthadin.com/wp-content/uploads/2023/08/caicedo-lavia-lfc-1914-678x381.jpg",
"imgurl2":"https://lfcthadin.com/wp-content/uploads/2023/08/caicedo-lavia-lfc-1914-678x381.jpg",
"imgurl3":"no",
"video":"no"
 },

        {"ndate":"Aug  13 , 2023",
"htext":"ပရီးမီးယားလိဂ် အဖွင့်ပွဲ၊ ကိုင်ဆီဒိုအတွက် စျေးတိုးပေးမယ့် ချယ်ဆီး၊ လာဗီယာကိုပါ လက်လွှတ်ရဖို့ရှိခြင်း နဲ့ နံနက်ခင်း လီဗာပူး သတင်းများ",
"btext1":"ဒီကနေ့ည မြန်မာစံတော်ချိန် ည ၁၀ နာရီမှာ လီဗာပူးအသင်းဟာ ပရီးမီးယားလိဂ် အဖွင့်ပွဲအဖြစ် ချယ်ဆီးအသင်းထံ အိမ်ကွင်းထံ သွားရောက် ရင်ဆိုင်ပါမယ်။ လီဗာပူးအသင်းပိုင်ရှင် ဂျွန်ဟင်နရီဟာ ဒီကနေ့ပွဲကို တက်ရောက် ကြည့်ရှုမယ်လို့ သိရပါတယ်။ သတင်းအချို့မှာတော့ ဂျွန်ဟင်နရီဟာ ပရီးမီးယားလိဂ် တာဝန်ရှိသူတွေဖြင့် ဆွေးနွေးမှုအချို့ တက်ဖွယ် ရှိသလို လီဗာပူးနည်းပြ ကလော့ပ်နဲ့ တွေ့ဆုံဖွယ်ရှိတယ်လို့ ဆိုပါတယ်။ ",
"btext2":"ချယ်ဆီးအသင်းဟာ ကိုင်ဆီဒိုကို လီဗာပူးပေးထားတဲ့ ပေါင် ၁၁၁ သန်းထက် ကျော်ပြီး ပေါင် ၁၁၅ သန်းဖြင့် သဘောတူညီမှုရဖို့ နီးစပ်နေကြောင်းကို The Times သတင်းထောက် Paul Joyce က ထုတ်ဖော်လိုက်ပါတယ်။ ဂိုးသမားကီပါဟာ ရီးရဲလ်မက်ဒရစ်ထံ ပြောင်းရွှေ့မှာမို့ ဒီည လီဗာပူးကို ရင်ဆိုင်မယ့် လူစာရင်းမှာ မပါနိုင်ဘဲ ၎င်းတို့ အသစ်ခေါ်ယူထားတဲ့ ဘရိုက်တန် ဂိုးသမား ဆန်းချက်စ်ကို ထုတ်သုံးမယ်လို့ သိရပါတယ်။ ဒီကနေ့ညပွဲမှာ နည်းပြကလော့ပ်ဟာ ဂက်ပိုကို ကွင်းလယ် နံပါတ် ၁၀ နေရာထားပြီး ဂျိုတာကို အထောင်ထားမယ်လို့ သုံးသပ်ခံနေရပါတယ်။ ချယ်ဆီးအသင်းဟာ လာဗီယာကို လီဗာပူးထံ မပါအောင်ဆိုကာ ဆောက်သမ်တန် သတ်မှတ်ထားတဲ့ ပေါင် သန်း ၅၀ ထက်ကို စျေးပိုပေးပြီး ပေါင် ၅၂ သန်း + ပေါင် ၃ သန်းဖြင့် ကမ်းလှမ်းမှာပါ။ ",
"btext3": "   လီဗာပူးကစားသမားတွေဟာ ပရော်ဖက်ရှင်နယ်တွေဖြစ်ကာ အသင်းအဝတ်လဲခန်းက အသင်းအပေါ် အပြည့်အဝ ယုံကြည်မှုရှိတယ်လို့ သိရပါတယ်။ ၎င်းတို့က မီဒီယာထက်က သတင်းတွေအစား ချယ်ဆီးပွဲမှာ ရလဒ်ကောင်းယူဖို့ကိုပဲ အာရုံစိုက်နေပါတယ်။ လီဗာပူးအသင်းဟာ လာမယ့်အပတ်အတွင်း ကလပ်ရဲ့ ပစ်မှတ်သစ်တွေအတွက် ထပ်မံ ကြိုးစားမှာဖြစ်ပေမယ့် အများရှေ့ထံ သတင်းမထွက်ပေါ်ဖို့ကို ကြိုးစားသွားမှာပါ။ လီဗာပူး ယူ-၁၈ အသင်းဟာ ရာသီအဖွင့်ပွဲအဖြစ် ဖောရက်စ် ယူ-၁၈ အသင်းကို ၄-၂ ရလဒ်နဲ့ အနိုင်ရခဲ့ပါတယ်။ လိုက်ဇစ်ထံ အငှားထွက်နေတဲ့ ကာဗာရိုဟာ သူ့ရဲ့ ပထမဆုံး ဆုဖလားအဖြစ် ဂျာမာန် စူပါဖလားကို အနိုင်ရခဲ့ပါတယ်။   ",
"imgurl1":"https://lfcthadin.com/wp-content/uploads/2023/08/92682023-678x381.jpg",
"imgurl2":"https://lfcthadin.com/wp-content/uploads/2023/08/92682023-678x381.jpg",
"imgurl3":"no",
"video":"no"
 },
         {"ndate":"Aug  12 , 2023",
"htext":"ရာသီသစ်ကို အရှိန်ဖြင့် ဝင်ဖို့ ဦးတည်လာပြီး နောက်တစ်ကြိမ် ကျရှုံးခံတော့မှာ မဟုတ်တဲ့ ကလော့ပ်နဲ့ လီဗာပူး",
"btext1":"ပြီးခဲ့တဲ့ ၄၈ နာရီအတွင်းမှာ ဘရိုက်တန် ကွင်းလယ်လူ ကိုင်ဆီဒိုရဲ့ အပြောင်းအရွှေ့ ကိစ္စဟာ လီဗာပူးရဲ့ အခြေအနေ အားလုံးအပေါ် လွှမ်းမိုးထားခဲ့ပါတယ်။ ဒါပေမယ့် ကလပ်ရဲ့ အရှိတရားဟာ ဒီအပတ်မှာ စတင်ပါတော့မယ်။ တနင်္ဂနွေနေ့မှာ ကလော့ပ်ရဲ့ အသင်းဟာ အရေးပါတဲ့ ဘောလုံးရာသီတွေထဲက တစ်ခုကို စတင် ကျော်ဖြတ်မှာ ဖြစ်ပါတယ်။ လီဗာပူး ရင်ဆိုင်ရမှာကတော့ ကိုင်ဆီဒိုကို အပြိုင်လုနေတဲ့ ချယ်ဆီးအသင်းပဲ ဖြစ်ပါတယ်။ အခုချိန်မှာ လူတိုင်းက တနင်္ဂနွေနေ့ စတမ်းဖိုဒ့်ဘရစ်ချ်က အမှတ်ပေးပွဲထက် ကိုင်ဆီဒို အခြေအနေပေါ်မှာပဲ အာရုံစိုက်နေပါတယ်။ လီဗာပူးအတွက်ကတော့ မနှစ်ကရာသီ ဖူလ်ဟမ်မှာ ဖြစ်ခဲ့တဲ့ အခြေအနေမျိုး ထပ်ပြီး မဖြစ်ရေးဟာ အရေးကြီး သတိပေးချက် ဖြစ်ပါတယ်။ ",
"btext2":"၂၀၂၂-၂၀၂၃ ဘောလုံးရာသီ အဖွင့်မှာ တန်းတက် ကလပ်ကို ဆိုးရွားတဲ့ စွမ်းဆောင်ရည်ဖြင့် ရင်ဆိုင်ပြီး ၂ မှတ်လျော့ခဲ့ခြင်းဟာ ဆုဖလားလက်မဲ့ဖြစ်ဖို့၊ ရာသီကုန် ချန်ပီယံလိဂ်ဝင်ခွင့် လွဲချော်ဖို့ အစဖြစ်ခဲ့ပါတယ်။ သောကြာနေ့မှာပဲ ကလော့ပ်က ‘လီဗာပူး ပြန်လည်စတင်ခြင်း လာတော့မယ်’ လို့ သူ့ အသင်းသားတွေကို ဆော်ဩထားပါတယ်။ ဒီရာသီမှာ မနှစ်ကလို မဟုတ်ဘဲ ရာသီသစ်ကို အရှိန်ဖြင့် ဝင်ရောက်ဖို့ နည်းပြအဖွဲ့က ရည်မှန်းထားပါတယ်။ လီဗာပူးဟာ ကလော့ပ် လက်ထက်မှာ ဘောလုံးရာသီတိုင်းလို တာထွက်ကောင်းအောင် အားထုတ်နိုင်ခဲ့ပါတယ်။ အသင်းရဲ့ ပရီးမီးယားလိဂ် သမိုင်းမှာဆိုရင်လည်း ရာသီစ ၃၁ ပွဲ ကစားခဲ့ပြီး ၄ ပွဲပဲ အရေးနိမ့်ဖူးပါတယ်။ ဒါပေမယ့် အမြဲတမ်း လိုလိုက အင်အားငယ်တဲ့ အသင်းတွေကိုပဲ ရင်ဆိုင်ခဲ့ရဖူးတာပါ။ ထရန့်၊ ကာတစ်၊ မက်ကယ်လစ္စတာ သူတို့ ၃ ဦးထဲက နံပါတ် ၆ သမားအဖြစ် ဘယ်သူ့ကိုပဲ ရွေးချယ်ပါစေ ကလပ်ရဲ့ ရည်မှန်းချက်က တာထွက်မှာ နိုင်ဖို့ပါပဲ။ တိုက်စစ်မှာဆိုရင် ဆာလာကလွဲလို့ ကျန် ၂ နေရာ ဘယ်သူတွေ ပွဲထွက်မလဲ မသိနိုင်သေးပါဘူး။ အသင်းဟာ ချယ်ဆီးနဲ့ နောက်ဆုံး ၄ ကြိမ်ဆက် သရေကျမှုကို ရပ်တန့်လိုနေပါပြီ။ ဒီလတွေအတွင်း အခြေအနေတွေအရ တာထွက်ကောင်းဖို့က လီဗာပူးအတွက် အရေးကြီးဆုံး ဆိုတာ ကလော့ပ် သိပါတယ်။ လူသစ်ခေါ်ယူရေး ဘီလီဟိုဂန်နဲ့ အားကစားဒါရိုက်တာသစ် ရှမတ်ကီက ကြိုးစားနေပါလိမ့်မယ်၊ လူစာရင်းကိုတော့ ဗန်ဒိုက်နဲ့ ထရန့်တို့က ဦးဆောင်ပေးနေပါမယ်။ လက်ရှိမှာ နည်းပြအဖွဲ့ရဲ့ တစ်ခုတည်းသော ဦးတည်ချက်က လန်ဒန်မှာ နိုင်ပွဲရရေးဖြစ်ပါတယ်။ ",
"btext3": "  နောက်လ ပထမဆုံးအကြိမ် နိုင်ငံတကာ သီတင်းပတ် စတင်တဲ့အခါ လီဗာပူးရဲ့ ကွင်းလယ် ပြဿနာက ဖြေရှင်းနိုင်တာ ဖြစ်ကောင်း ဖြစ်ပါမယ်။ ဒါပေမယ့် အဲ့မတိုင်ခင်မှာ နည်းပြကလော့ပ်ဟာ ခိုင်မာတဲ့ ကစားကွက် တစ်ခုကို ရှာဖွေနိုင်ဖို့ လိုအပ်နေပါတယ်။ ၄-၃-၃ ကို အခြေခံပြီး 3-box-3 ကစားဟန်ကို မနှစ်ကရာသီမှာ အစပျိုးခဲ့ကာ ဒီရာသီမှာလည်း ဆက်ပြီး ကျင့်သုံးမှာပါ။ ဒီစနစ်သစ်ဟာ မူလကစားတဲ့ ၄-၃-၃ ထက် တြိဂံပုံစံ ဘောလုံးပေးမှု ရှုထောင့်ပိုင်း ကျယ်ပြန်သလို ပိုပြီး စုဖွဲ့မှုများပါတယ်။ ကလော့ပ်ဟာ သူ့ရဲ့ ၃-၂-၂-၃ ပုံစံ စနစ်သစ်မှာ နံပါတ် ၁၀ သမား နှစ်ဦးလိုတာကို သိပါတယ်။ ဒါကြောင့်ပဲ ကယ်လစ္စတာနဲ့ ဆိုဘိုစလိုင်တို့ကို ခေါ်ယူခဲ့တာပါ။ လိုအပ်လာမယ့် အနေအထားအတွက် ဂက်ပိုကိုလည်း နံပါတ် ၁၀ နေရာ ထားကြည့်ပြီးပါပြီ။ ရာသီသစ် ပထမ ၃ ပတ်မှာ အသင်းဟာ စနစ်သစ် အသင်းဖော်သစ်တွေဖြင့် အမြန် အထိုင်ကျဖို့ လိုပါတယ်။ မကြာခင်မှာတော့ ဥရောပမှာ စွမ်းဆောင်ရည် အကောင်းဆုံး လိဂ်နှစ်ခုထဲက တစ်ခုအဖြစ် အင်္ဂလန်လိဂ်မှာ အဆင့် ၅ နေရာကလည်း ချန်ပီယံလိဂ် ဝင်ခွင့်ရမှာပါ။ လီဗာပူးကတော့ ဘယ်လိုနည်းနဲ့မဆို Top 4 ဝင်ရေးက ဦးစားပေး ဖြစ်ပါတယ်။ ချန်ပီယံလိဂ် တစ်နှစ် မဝင်တာက ဖြစ်တတ်ပါတယ်၊ နှစ်ရာသီ မဝင်တာမျိုးကို လုံးဝ အဖြစ်မခံဖို့ လီဗာပူးက ရည်ရွယ်ပါတယ်။ လက်ရှိမှာ လူစာရင်းအတွက် အရေးကြီးတဲ့ နေရာ အင်အားဖြည့်မှု မလုပ်နိုင်သေးပါဘူး။ ဒါပေမယ့် ဒီအကြောင်းအတွက်နဲ့ ဒီရာသီ မကျရှုံးရေးဟာ ကလော့ပ်နဲ့ လီဗာပူးရဲ့ ဦးတည်ချက်ပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/lfc-klopp-20232024-678x381.jpg",
"imgurl2":"https://lfcthadin.com/wp-content/uploads/2023/08/lfc-klopp-20232024-678x381.jpg",
"imgurl3":"no",
"video":"no"
 },
        {"ndate":"Aug  12 , 2023",
"htext":"သွင်းဂိုး အများကြီး မြင်ရမယ်ဆိုတဲ့ ချယ်ဆီး v လီဗာပူး ပွဲအတွက် ခရစ်ဆက်တန်ရဲ့ ခန့်မှန်း",
"btext1":" မနက်ဖြန် ည ၁၀ နာရီမှာတော့ လီဗာပူးအသင်းဟာ ချယ်ဆီးအသင်း အိမ်ကွင်းထံ သွားပြီး ၂၀၂၃-၂၀၂၄ ဘောလုံးရာသီ ပထမဆုံးသော ပရီးမီးယားလိဂ်ပွဲကို စတင် ယှဉ်ပြိုင်ပါမယ်။ ဒီရက်တွေမှာ လာဗီယာ၊ ကိုင်ဆီဒိုအတွက် အပြိုင် လုနေကြခြင်းနဲ့အတူ ရာသီ အဖွင့်ပွဲဟာ မျှော်လင့်ထားတာထက် ပိုမို ပြင်းထန်လာနိုင်ဖွယ် ရှိနေပါတယ်။ ဒီပွဲစဉ်အတွက် ဘီဘီစီမှ သုံးသပ်သူ ခရစ်ဆက်တန်ရဲ့ ပွဲကြို ခန့်မှန်းကို ဖော်ပြလိုက်ပါတယ်။ ခရစ်ဆက်တန်က ” ဒီပွဲစဉ်မှာ ဘာဖြစ်လာမယ်ဆိုတာ ကျနော် အများကြီး ခန့်မှန်းလို့မရနိုင်ပါဘူး။ အထူးသဖြင့် ချယ်ဆီးကြောင့်ပါပဲ။ ပိုချက်တီနိုက သိပ် ကံမကောင်းခဲ့ဘဲ ရောက်လာတာနဲ့အတင် အန်ကွန်းကူ ဒဏ်ရာရတာကို ရင်ဆိုင်ထားရပါတယ်။",
"btext2":" ချယ်ဆီးက ကစားသမားတွေကို ပိုပြီး လက်မှတ်ထိုးဦးမယ်လို့ မြင်နေရပါတယ်။ လီဗာပူးကလည်း ကစားသမားသစ် လက်မှတ်ထိုးနိုင်ဖို့ ချယ်ဆီးနဲ့အပြိုင် ကြိုးစားနေပါတယ်။ ဒီနွေမှာ စတမ်းဖိုဒ့်ဘရစ်ဂျ်ကနေ ကစားသမားတွေ အများကြီး ထွက်သွားတာဟာ ချယ်ဆီးအတွက် ပြဿနာတွေ ဖြစ်စေမှာ မဟုတ်ပါဘူး။ သူတို့က မနှစ်တုန်းက ချယ်ဆီးအတွက် ကြီးကြီးမားမား ပါဝင်ခြေစွမ်းပြခဲ့သူတွေလည်း မဟုတ်ဘူးပဲလေ။",
"btext3": "  ချယ်ဆီးမှာ ကစားသမားကောင်းတွေ အများကြီး ရှိနေသေးပြီး အဓိက မေးခွန်းက သူတို့ကို ကစားကွက်မှာ အထိုင်ကျအောင် ပိုချက်တီနိုဘက်က အချိန် ဘယ်လောက် ယူရမလဲ ဆိုတာပါပဲ။ ဂျက်ဆန်က ချယ်ဆီးတို့ လိုအပ်တဲ့ သွင်းဂိုးတွေအတွက် ကြိုးစားပေးနိုင်သူ ဖြစ်လာကောင်း ဖြစ်လာနိုင်ပါတယ်။ လီဗာပူးခံစစ်က သူတို့အတွက် စိုးရိမ်စရာပါပဲ။ သူတို့ အသင်းက ခံစစ်ပေးဂိုးတွေ ရှိထားပါတယ်။ တနင်္ဂနွေနေ့ စတမ်းဖိုဒ့်ဘရစ်ချ်မှာ ကျနော်တို့ သွင်းဂိုး လှိုင်လှိုင်မြင်ရမယ် ထင်ပါတယ် ” ဆိုပြီး သုံးသပ်ခဲ့ပါတယ်။ ခရစ်ဆန်ကတော့ ဒီပွဲမှာ ချယ်ဆီး ၂-၃ လီဗာပူး ရလဒ် ထွက်လာမယ်လို့ ခန့်မှန်းခဲ့ပါတယ်။    ",
"imgurl1":"https://lfcthadin.com/wp-content/uploads/2023/08/cfc-lfc-sutton--678x381.jpg",
"imgurl2":"https://lfcthadin.com/wp-content/uploads/2023/08/cfc-lfc-sutton--678x381.jpg",
"imgurl3":"no",
"video":"no"
 },
        {"ndate":"Aug  12 , 2023",
"htext":"လီဗာပူးမှာ သီယာဂို ဆက်ရှိနေမှာဖြစ်ပြီး အသင်းဖော်တွေအတွက် ရှေ့ထွက်လာခဲ့တယ်လို့ ကလော့ပ် ပြော",
"btext1":" ဆော်ဒီကလပ် Al-Ahli အသင်းက သီယာဂိုကို ယူရို ၁၂ သန်းဖြင့် ခေါ်ယူလိုပေမယ့် လီဗာပူးဘက်က ကွင်းလယ်လူကို ရာသီကုန်ထိ ဆက်ထိန်းသွားဖို့ပဲ ရည်ရွယ်ထားပါတယ်။ သီယာဂို ကိုယ်တိုင်ကလည်း ဥရောပမှာပဲ ဆက်ကစားလိုပြီး တူရကီနဲ့ ဆော်ဒီကလပ်တွေရဲ့ ချိတ်ဆက်မှုကို ငြင်းဆန်ထားပါတယ်။ လက်ရှိ လီဗာပူး ကွင်းလယ်မှာ အသက်အကြီးဆုံး ဖြစ်တဲ့ သီယာဂိုဟာ သူ့ကောင်လေးတွေကို ကွင်းတွင်း ကွင်းပြင် ဦးဆောင်ပေးမယ့်သူလို့ ကလော့ပ်က ယုံကြည်နေပါတယ်။ ယာဂင်က “ သီယာဂို လေ့ကျင့်ရေး ဝင်နေပါပြီ။ သူ အသင်းလူစာရင်းထဲ ပြန်လာပြီ သူယူရမယ့် တာဝန်အတွက် မေးမြန်းခဲ့သလို ကျနော်တို့ စကားပြောခဲ့ပါတယ်။ သူက တကယ့် သမ္ဘာရင့် ကစားသမားပါ။ ဒီလူစာရင်းမှာ အသင်းဖော်တွေကို ကူညီပေးဖို့ အကြံပေးဖို့ သူ ရှေ့ထွက်လာပေးပါတယ်။",
"btext2":"သီယာဂိုက အသင်းနဲ့ လေ့ကျင့်ရေး ပြန်ဝင်တာ သီတင်းပတ်ပဲ ရှိသေးပေမယ့် တကယ်ကို ဦးဆောင်ပေးနေပါတယ်။ သူက ကျနော်တို့တွေအတွက် သိပ်ကို အကူအညီဖြစ်တဲ့ ကစားသမားပါ ” လို့ အခြေအနေကို ထုတ်ပြောခဲ့ပါတယ်။ သီယာဂိုဟာ တနင်္ဂနွေနေ့ ချယ်ဆီးနဲ့ပွဲမှာ ပါဝင်ကစားပေးဖို့ မဖြစ်နိုင်လောက်ဘူးလို့ သိထားရတယ်။ မနှစ်ကရာသီ ကာလရှည် ဒဏ်ရာကြောင့် အနားယူထားရတဲ့ သူ့ကို အဝတ်လဲခန်း ဦးဆောင်သူ နေရာမှာတော့ ချက်ခြင်း အားကိုးနိုင်တာ ဖြစ်ပါတယ်။ ယာဂင်ကလော့ပ် ဂက်ပို၊ ဆိုဘိုနဲ့ မာကာတို့ဟာ လီဗာပူး ခေါင်းဆောင်အဖွဲ့ထဲ ဝင်ရောက်နိုင်ဖို့ အရည်အချင်းရှိသူတွေလို့ ဖော်ထုတ်ခဲ့ကာ ကစားသမားဘဝ တစ်ဆင့်ပိုမြင့်တဲ့ အနေအထားကို ရောက်ရေး သက်သေပြကြဖို့ နှိုးဆော်ခဲ့ပါသေးတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/thaigo-klopp-2023-678x381.jpg",
"imgurl2":"https://lfcthadin.com/wp-content/uploads/2023/08/thaigo-klopp-2023-678x381.jpg",
"imgurl3":"no",
"video":"no"
 },
         {"ndate":"Aug  12 , 2023",
"htext":"လာဗီယာ၊ ကိုင်ဆီဒို အပြောင်းအရွှေ့နဲ့ နံနက်ခင်း လီဗာပူးသတင်းများ",
"btext1":" ဆော်ဒီကလပ်နဲ့ အခြားသော လိဂ်တွေဘက်က ကမ်းလှမ်းကြပေမယ့်လို့ သီယာဂိုဟာ လီဗာပူးမှာပဲ ဆက်နေမှာဖြစ်ကြောင်း နည်းပြကလော့ပ်က အတည်ပြုပါတယ်။ ကစားသမား တစ်ယောက်အတွက် ပေါင် သန်း ၁၀၀ ပေးပြီး မခေါ်သင့်ဘူးလို့ သူပြောခဲ့တာ မှားတယ်လို့ ကလော့ပ်က ဝန်ခံပါတယ်။ ဒါပေမယ့်လို့ ဘောလုံး မြင်ကွင်းကျယ်က ပြောင်းလဲသွားတာကလည်း အကြောင်းရင်းတစ်ရပ်လို့ တုန့်ပြန်ပါတယ်။ ချယ်ဆီးအသင်းဟာ ကိုင်ဆီဒိုအတွက် လီဗာပူး ကမ်းလှမ်းထားတဲ့ ပေါင် ၁၁၁ သန်း ဒါမှမဟုတ် အဲ့ထက် ပိုများတဲ့ ကမ်းလှမ်းမှုဖြင့် ဘရိုက်တန်ထံ စကားပြောဖို့ ပြင်ဆင်နေပါတယ်။",
"btext2":"ချယ်ဆီးဟာ ဆောက်သမ်တန် ကွင်းလယ်လူ လာဗီယာကို ပေါင် ၅၅ သန်း ဝန်းကျင်ဖြင့် ကမ်းလှမ်းပြီး ဘယ်ဂျီယံသားပါ လီဗာပူးထံ မရောက်ရေး အားထုတ်နေပါတယ်။ လီဗာပူးအသင်းဟာ ကိုင်ဆီဒိုအတွက် ချယ်ဆီးဘက်က ငွေပေးချေဖို့ရာ အခက်အခဲ ရှိမယ်လို့ နားလည်ထားမှုနဲ့အတူ ကစားသမားအတွက် အပြောင်းအရွှေ့ ချိတ်ဆက်ထားမှုကို မရုတ်သိမ်းထားပါဘူး။ ကိုင်ဆီဒိုရဲ့ အေးဂျင့်အဖွဲ့ဟာ နာမည်ကျော် အပြောင်းအရွှေ့ သတင်းထောက်တွေက တစ်ဆင့် ကိုင်ဆီဒို ကိစ္စမှာ လီဗာပူး နှုတ်ထွက်သွားအောင် ကြိုးစားမှုတွေ ရှိနေပါတယ်။ ကာလတို အခြေအနေမှာ ကိုင်ဆီဒိုကို ခေါ်ယူနိုင်မယ့် အသင်းအဖြစ် လီဗာပူး ဆက်ရှိနေပါတယ်။ အခုချိန်ထိ ဘရိုက်တန်နဲ့ သဘောတူညီမှု ရထားတာက လီဗာပူး တစ်သင်းတည်း ရှိပါတယ်။ ",
"btext3": "     ကိုင်ဆီဒိုဟာ လီဗာပူးကို ပြောင်းဖို့ ငြင်းဆန်ပြီး ချယ်ဆီးထံ ပြောင်းရွှေ့လိုပါတယ်။ ဒီအပြောင်းအရွှေ့မှာ လန်ဒန်ကလပ်ကို ရွေးချယ်ခြင်းက သူ့အတွက်ကော သူ့ရဲ့ ကိုယ်စားလှယ် အဖွဲ့အတွက်ပါ ငွေကြေး အကျိုးအမြတ်ကြီး ရစေမှာပါ။ လီဗာပူးပရိသတ်တွေက ကိုင်ဆီဒိုကို ခေါ်ယူဖို့ ဆက်လက်ပြီး မကြိုးစားစေလိုကြတော့ပါဘူး။ ဒါပေမယ့်လို့ အသင်းဘက်က ကမ်းလှမ်းမှုကို မရုတ်သိမ်းခြင်းဟာ မှန်ကန်တဲ့ ကိစ္စအဖြစ် သဘောတူကြပါတယ်။ လီဗာပူးအသင်းဟာ စပို့တင်း ခံစစ်မှူး အန်နာဆီယိုကို ခေါ်ယူလိုကြောင်းကို ပေါ်တူဂီ ရုပ်သံက ဖော်ပြမှု ပြုလုပ်ခဲ့ပါတယ်။ ",
"imgurl1":"https://lfcthadin.com/wp-content/uploads/2023/08/8171282023-678x381.jpg",
"imgurl2":"https://lfcthadin.com/wp-content/uploads/2023/08/8171282023-678x381.jpg",
"imgurl3":"no",
"video":"no"
 },
         {"ndate":"Aug  11 , 2023",
"htext":"လီဗာပူးနဲ့ ဘရိုက်တန် သဘောတူညီမှုရလို့ ပေါက်ကွဲခဲ့တဲ့ ချယ်ဆီးအကြီးအကဲ၊ ရေရှည် လက်တွဲဖို့ အေးဂျင့်ကို ကမ်းလှမ်း",
"btext1":" လီဗာပူးအသင်းနဲ့ ဘရိုက်တန်ကြား အပြောင်းအရွှေ့ ကိစ္စ သဘောတူညီမှု ရခဲ့ခြင်းကို တော့ဘိုးလီနဲ့ ချယ်ဆီး တာဝန်ရှိသူတွေ အကြီးအကျယ် ပေါက်ကွဲခဲ့ကြပါတယ်။ ၎င်းတို့ဟာ ကိုင်ဆီဒိုအတွက် ပြိုင်ဘက် မရှိဘူးလို့ ယူဆထားခဲ့ကြပြီး မနေ့ကစလို့ လီဗာပူး ပါဝင်လာချိန်ထိ သူတို့ပေးမယ့် ပမာဏမျိုး ပေးနိုင်မယ် မထင်ခဲ့ကြပါဘူး။ ဒါကြောင့်ပဲ ဘိုင်ယန်မြူးနစ်၊ လီဗာပူးတို့နဲ့အပြိုင် ကမ်းလှမ်းရာမှာ ပြောင်းရွှေ့ကြေး ပေါင် သန်း ၁၀၀ ပဲ တင်ခဲ့တာ ဖြစ်ပါတယ်။ ဒါပေမယ့်လို့ လီဗာပူးတင်တာက ချယ်ဆီးထက် ပေါင် ၁၀ သန်းကျော် ပိုများခဲ့ကာ အမြင့်ဆုံးကြေးပေးတဲ့ ကလပ်အဖြစ် ဘရိုက်တန်နဲ့ သဘောတူညီခဲ့ပါတယ်။",
"btext2":" ကိုင်ဆီဒိုရဲ့ သဘောထားကတော့ မေလကတည်းက သူဟာ ချယ်ဆီးထံ ပြောင်းဖို့ ကတိပေးထားတဲ့အပေါ် တည်လိုပါတယ်။ သူဟာ ချယ်ဆီး စီနီယာတွေနဲ့ အဆက်အသွယ်လည်း ရှိထားပြီး ဒီအပတ်စကတည်းက တရားဝင် ပြောင်းခွင့်ကို စောင့်နေခဲ့တာပါ။ ကစားသမားဟာ လီဗာပူးအသင်းထံ ပြောင်းရဖို့လည်း ပြဿနာ မရှိပါဘူး။ ဒီမနက်မှာပဲ ချယ်ဆီးဟာ ဘရိုက်တန်ထံ ချဉ်းကပ်ခြင်းထက် ကိုင်ဆီဒိုရဲ့ အေးဂျင့်ဖြစ်တဲ့ Futbol Division ပိုင်ရှင် Manuel Sierra နဲ့ တိုက်ရိုက် ဆက်သွယ်မှု လုပ်ခဲ့ပါတယ်။ ဒီဆက်သွယ်မှုမှာ ကိုင်ဆီဒိုကို လီဗာပူးထံ မပြောင်းရေး တားဆီးပေးနိုင်ရင် အေးဂျင့်နဲ့ ရေရှည် လက်တွဲဖို့၊ ငွေကြေး အကျိုးအမြတ် ပေးအပ်မယ့် ကိစ္စပါ ပါဝင်မယ်လို့ သတင်းထောက်တွေက မှတ်ချက်ပေးပါတယ်။ ဒါ့အပြင် ကိုင်ဆီဒိုရဲ့ လုပ်ခဟာလည်း အပြောင်းအလဲ ဖြစ်သွားနိုင်တယ်လို့ သိရပါတယ်။ ကိုင်ဆီဒိုရဲ့ အပြောင်းအရွှေ့မှာ သူ့ရဲ့ အသင်းဟောင်း Independiente del Valle က အကျိုးခံစားခွင့်ရဖို့ ရှိသလို တတိယပါတီ အဖွဲ့ ပါဝင် ပတ်သက်နေကြောင်းလည်း သုံးသပ်ခံနေရပါတယ်။ ကိုင်ဆီဒိုရဲ့ အေးဂျင့်တွေက အကျိုးအမြတ် ကိစ္စကို ဖုံးကွယ်ထားဖို့ နာမည်ကျော် အပြောင်းအရွှေ့ သတင်းထောက်တွေကိုလည်း အသုံးပြုနေပါတယ်။",
"btext3": "      Manuel Sierra က ကိုင်ဆီဒိုအား လီဗာပူးရဲ့ ချဉ်းကပ်မှုကို ငြင်းဆန်ဖို့ ဟန့်တားခဲ့တယ်။ ဒီအတွက် ဘရိုက်တန်ဘက်က ဒေါသထွက်ခဲ့တယ်လို့ သိရပါတယ်။ ချယ်ဆီးကတော့ သူတို့ ပိုကောင်းတဲ့ ကမ်းလှမ်းမှု ပေးခဲ့ရင် ဘရိုက်တန်ဘက်က နားထောင်ပေးမယ် မျှော်လင့်ထားပါတယ်။ ချယ်ဆီးဟာ လီဗာပူးပေးတဲ့ ပေါင် သန်း ၁၁၀ ထက် ပိုကမ်းလှမ်းနိုင်ဖို့ စီစဉ်မှုတွေ ဆက်တိုက် လုပ်နေခဲ့ပြီး လိဒ်စ်ယူနိုက်တက်မှ တေလာ အဒမ်ကို ပေါင် သန်း ၂၀ ဖြင့် ခေါ်ယူဖို့ ပြင်ဆင်ထားမှုကို ဖျက်သိမ်းလိုက်ပါတယ်။ အဒမ်ဟာ အပြောင်းအရွှေ့ မဖြစ်မြောက်တဲ့နောက် လိဒ်စ်ထံ ပြန်သွားခဲ့ပြီ ဖြစ်ပါတယ်။ လက်တလောမှာ ချယ်ဆီးတို့ ကိုင်ဆီဒိုအတွက် ငွေကြေးရှာနေပြီး ဂါလယ်ဂါကို ဘရိုက်တန်ထံ ရောင်းချတာ ဒါမှမဟုတ် အမြန်ဆုံး အသင်းပြောင်းခွင့်ပေးဖို့လည်း လုပ်ဆောင်နေပါတယ်။ အခုချိန်ထိတော့ ချယ်ဆီးဘက်က ကမ်းလှမ်းမှု မဝင်သေးသလို လီဗာပူးဘက်ကလည်း ပေါင် ၁၁၀ သန်းတန် စာချုပ်ကို ပြန်ရုတ်သိမ်းထားခြင်း မရှိတာ ဖြစ်ပါတယ်။ ဒါပေမယ့်လို့ ဒီမနက်တုန်းက လီဗာပူးရဲ့ အားသာခဲ့မှုဟာ သံသယဝင်စရာ အခြေအနေကို ပြန်ရောက်သွားခဲ့ပါပြီ။",
"imgurl1":"https://lfcthadin.com/wp-content/uploads/2023/08/caicedo-adam-678x381.jpg",
"imgurl2":"https://lfcthadin.com/wp-content/uploads/2023/08/caicedo-adam-678x381.jpg",
"imgurl3":"no",
"video":"no"
 },
         {"ndate":"Aug  11 , 2023",
"htext":"NEWS: လီဗာပူး၊ ချယ်ဆီးကြား အပြောင်းအရွှေ့ စျေးပြိုင်ဖြစ်ရေး အဓိက ကြိုးကိုင်နေတဲ့ ကိုင်ဆီဒို အေးဂျင့်",
"btext1":"လီဗာပူးအသင်းဟာ ကိုင်ဆီဒိုကို ခေါ်ယူရေး ဘရိုက်တန်နဲ့ သဘောတူညီမှု ရခဲ့ပေမယ့် ကစားသမားရဲ့ ကိုယ်စားလှယ်တွေ ပါဝင်လာခြင်းနဲ့အတူ ခက်ခဲတဲ့ အခြေအနေကို ဆိုက်ရောက်လာပါတယ်။ ဒီမနက်မှာ လီဗာပူးနဲ့ ဘရိုက်တန်တို့ဟာ ကိုင်ဆီဒိုအတွက် ပေါင် ၁၁၁ သန်းဖြင့် သဘောတူညီမှုရခဲ့ပါတယ်။ ဒါပေမယ့် ကမ်းလှမ်းမှုဟာ မနက် ၃ နာရီမှာ ပေးခဲ့တာဖြစ်ပြီး ကစားသမားဘက်ခြမ်းနဲ့တော့ ဒီမနက် ၁၀ နာရီ ကလော့ပ်နဲ့ တွေ့ဆုံပေးခြင်းဖြင့် အပြီးသတ်ဖို့ စီစဉ်ခဲ့တာပါ။ ကိုင်ဆီဒိုရဲ့ ကိုယ်စားလှယ်တွေဟာ ချယ်ဆီးထံက ပိုပြီး အကျိုးအမြတ်ရမှာကို မစွန့်လွှတ်လိုတာကြောင့် လီဗာပူးနဲ့ ပုဂ္ဂိုလ်ရေး သဘောတူညီမှု မရသေးတဲ့ အချက်ကို အခွင့်အရေးအဖြစ် အသုံးချကာ ညိနှိုင်းမှုထဲ ချယ်ဆီး ပြန်ပါနိုင်ရေး လမ်းစ ဖော်ထုတ်ဖို့ ကြိုးစားလာခဲ့တယ်။ ",
"btext2":" ကိုင်ဆီဒိုဟာ ချယ်ဆီးထံ ပြောင်းမယ်လို့ ပုဂ္ဂိုလ်ရေးအရ သဘောတူညီခဲ့တာ ကာလ အတန်ကြာခဲ့ပြီဖြစ်ကာ လပိုင်းလောက်ထိ ကြာနေပြီလို့ သိရပါတယ်။ ကိုင်ဆီဒိုက ချယ်ဆီးကို ပေးခဲ့တဲ့ သူကတိကို တည်လိုပြီး လန်ဒန်ကလပ်အပေါ် သူ့ရဲ့ လေးစားမှု ပြသလိုပါတယ်။ သူကိုယ်တိုင်ကတော့ လီဗာပူးကို ပြောင်းရလည်း အဆင်ပြေပါတယ်။ ဒီနေ့ခင်းပိုင်းကစပြီး ကစားသမားရဲ့ ကိုယ်စားလှယ်တွေက အပြောင်းအရွှေ့ ကိစ္စ မပြီသေးကြောင်းနဲ့ လီဗာပူး ကမ်းလှမ်းတာထက် ပိုများတဲ့ ပြောင်းရွှေ့ကြေးဖြင့် ကမ်းလှမ်းရင် ချယ်ဆီးထံ ပြောင်းမယ့်အကြောင်း စတင်ကာ သတင်းလွှင့်လာခဲ့ပါတယ်။",
"btext3": "     ကစားသမားရဲ့ ကိုယ်စားလှယ်တွေက လီဗာပူးနဲ့ သဘောတူညီမှု ယူဖို့ထက် ငွေကြေး အကျိုးအမြတ် ပိုရယူဖို့ ကြိုးစားနေကာ ရိုမန်နိုလို ပုဂ္ဂိုလ်ကလည်း အစိတ်အပိုင်းအဖြစ် ပါဝင်ကူညီနေတယ်လို့ နားလည်ရပါတယ်။ ချယ်ဆီးက ကစားသမားဘက်ကို အတော်လေး ညိနှိုင်းနေပြီး ဘရိုက်တန်ကတော့ လီဗာပူးပေးတဲ့ ပေါင် ၁၁၁ သန်းထက် ပိုပေးမှ ဆုံးဖြတ်ချက်ကို ပြင်ဆင်ပေးမှာပါ။ ကိုင်ဆီဒိုရဲ့ ဆုံးဖြတ်ချက်က အပြောင်းအရွှေ့ကို အပြီးသတ်ပေးမှာဖြစ်ပါတယ်။ ",
"imgurl1":"https://lfcthadin.com/wp-content/uploads/2023/08/caicedo-cfc-lfc-150--678x381.jpg",
"imgurl2":"https://lfcthadin.com/wp-content/uploads/2023/08/caicedo-cfc-lfc-150--678x381.jpg",
"imgurl3":"no",
"video":"no"
 },
         {"ndate":"Aug  11 , 2023",
"htext":"BREAKING: ကိုင်ဆီဒိုအတွက် နောက်ထပ် ကြိုးစားမှု ထပ်လုပ်ဖို့ ချယ်ဆီးဘက်က ပြင်ဆင်နေပါပြီ",
"btext1":" လီဗာပူးအသင်းက ကိုင်ဆီဒိုအတွက် ဘရိုက်တန်အသင်းကို ပေါင် ၁၁၁ သန်း ပေးပြီး အပြောင်းအရွှေ့ သဘောတူညီမှု ရခဲ့ပေမယ့် ချယ်ဆီးဘက်က နောက်ထပ် ကြိုးစားမှု ဝင်ဖို့ အားစိုက်လာကြောင်း လန်ဒန်သတင်းထောက် Nizaar Kinsella က ဆိုပါတယ်။ မနက်တုန်းက ကိုင်ဆီဒိုအတွက် လီဗာပူး၊ ချယ်ဆီး၊ ဘိုင်ယန်မြူးနစ်တို့ စျေးပြိုင် ကမ်းလှမ်းခဲ့ကြရာမှာ လီဗာပူးက ပေါင် ၁၁၁ သန်းဖြင့် သဘောတူခဲ့တာပါ။ ဒါပေမယ့်လို့ အပြောင်းအရွှေ့ စျေးကွက်ဟာ ဩဂုတ်လ ၃၁ ရက်နေ့ထိ ဆက်ရှိနေဆဲဖြစ်ပါတယ်။ ဒါကြောင့်ပဲ ချယ်ဆီးဘက်က သူတို့ ကာလရှည် ကြိုးစားလာတဲ့ ကိုင်ဆီဒိုကို လီဗာပူးအသင်းထံ လွယ်လွယ်ကူကူ ပြောင်းခွင့်မပေးရဖို့ နောက်ထပ် ကြိုးစားမှု တစ်ခု လုပ်ဖို့ ပြင်ဆင်လာပါတယ်။",
"btext2":" ကုန်ခဲ့တဲ့ သီတင်းပတ်တွေမှာ ချယ်ဆီးအသင်းဟာ ကိုင်ဆီဒိုနဲ့ ပုဂ္ဂိုလ်ရေး သဘောတူညီမှု ရထားခဲ့တာပါ။ ကိုင်ဆီဒိုဟာ မာဆေးဆိုဒ်ကို ပြောင်းလာဖို့ အဆင်ပြေပေမယ့် အခုချိန်ထိ လီဗာပူးအသင်းနဲ့ ပုဂ္ဂိုလ်ရေး သဘောတူညီမှု၊ ဆေးစစ်မှုတွေ မပြီးမြောက်သေးတာကို ချယ်ဆီးဘက်က သိထားပါတယ်။ လီဗာပူးကို ဝင်နှောက်ယှက်ဖို့ လာဗီယာကို ပေါင် ၄၈ သန်းဖြင့် ချယ်ဆီးတို့ ဝင်ချိတ်ဆက်ပေမယ့် ပယ်ချခံခဲ့ရပြီး ဆောက်သမ်တန် ကွင်းလယ်လူကို ထပ်မံ ကြိုးစားဖို့ထက် ကိုင်ဆီဒိုကိုပဲ ပြန်လိုက်ဖို့ လန်ဒန်ကလပ် တာဝန်ရှိသူတွေ စိတ်အားထက်သန်နေပါတယ်။",
"btext3": "   ဒီတစ်ကြိမ် ကိုင်ဆီဒိုကို ကမ်းလှမ်းမယ်ဆိုရင် ပေါင် ၁၁၁ သန်းထက် များရမှာဖြစ်သလို ဘရိုက်တန်အသင်းဘက်က လီဗာပူးနဲ့ သဘောတူထားမှုကို ဖောက်ဖျက်ရလောက်တဲ့ထိ ပြောင်းရွှေ့ကြေး မက်လုံးတစ်ခု ပေးရမှာပါ။ အခုချိန်မှာ အားလုံးက ချယ်ဆီးဘက်က ဘာလုပ်လာမယ် စောင့်ကြည့်နေသလို ကိုင်ဆီဒိုဘက်ကလည်း စောင့်ဆိုင်းနေပြီး လန်ဒန်မှာပဲ ဆက်ရှိနေသေးကာ ဒီညပိုင်းမှ လီဗာပူးထံ ထွက်ခွာလာမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/171682023-678x381.jpg",
"imgurl2":"https://lfcthadin.com/wp-content/uploads/2023/08/171682023-678x381.jpg",
"imgurl3":"no",
"video":"no"
 },
         {"ndate":"Aug  11 , 2023",
"htext":"ဒီမနက် ၃ နာရီမှာ ကိုင်ဆီဒိုအတွက် လီဗာပူး၊ ချယ်ဆီး၊ ဘိုင်ယန်မြူးနစ်တို့ ဘယ်လိုတွေ ကမ်းလှမ်းခဲ့ကြသလဲ",
"btext1":" လီဗာပူးအသင်းဟာ အပြောင်းအရွှေ့ သမိုင်းမှာ ပြောစမှတ်တွင်မယ့် ညတစ်ညကို ကျော်ဖြတ်ခဲ့အပြီးမှာ ဗြိတိန်စံချိန်တင်ကြေး ပေါင် သန်း ၁၁၀ ဖြင့် ကိုင်ဆီဒိုကို ခေါ်ယူဖို့ သဘောတူညီမှု ရခဲ့ပါတယ်။ လီဗာပူး နည်းပြ ယာဂင်ကလော့ပ်ဟာ အခုချိန်ထိ အီကွေဒေါ ကွင်းလယ်လူနဲ့ စကားမပြောရသေးပါဘူး။ အချိန်သိပ်မရတာကြောင့် ကလပ်ဟာ ကိုင်ဆီဒိုနဲ့ ပုဂ္ဂိုလ်ရေးဆိုင်ရာ ကိစ္စတွေ ပြီးမြောက်ခြင်း မရှိသေးပါဘဲ ကစားသမားအတွက် ဘရိုက်တန်အသင်းနဲ့ သဘောတူညီမှုရဖို့ကိုပဲ ကြိုးစားခဲ့တာပါ။ ဘရိုက်တန်အသင်းက ကြာသပတေးနေ့ ည သန်းခေါင်ချိန်ကို ကိုင်ဆီဒိုအတွက် နောက်ဆုံး ကမ်းလှမ်းမှုတင်ဖို့ ရက်ချိန်း သတ်မှတ်ပေးထားခဲ့တာ ဖြစ်ပါတယ်။ လီဗာပူးအသင်းဟာ ချယ်ဆီး၊ ဘိုင်ယန်မြူးနစ်တို့နဲ့အတူ ကိုင်ဆီဒိုအတွက် တရားဝင် ကမ်းလှမ်းမှုကို ပေးပို့ခဲ့ပါတယ်။",
"btext2":" ကစားသမားရဲ့ ကိုယ်စားလှယ်ဘက်ကို ချဉ်းကပ်ကြည့်ရာမှာ ကိုင်ဆီဒိုက အန်ဖီးထံ ပြောင်းလိုကြောင်းကို လီဗာပူးဘက်က သိရှိခဲ့ပါတယ်။ ဒါကြောင့်ပဲ ကိုင်ဆီဒိုအတွက် ချယ်ဆီးထက် ပိုပေးမယ့်အကြောင်း မနေ့ နေ့ခင်းမှာတင် ဘရိုက်တန်ကို အကြောင်းကြားထားခဲ့ပါတယ်။ ညနက်ချိန်ထိ လီဗာပူးဘက်က ကစားသမားအတွက် ပြောင်းရွှေ့ကြေး တင်ဖို့ရာ ပြင်ဆင်စရာတွေကို လုပ်ဆောင်နေခဲ့တယ်။ နောက်ဆုံး ကမ်းလှမ်းမှုအဖြစ် ချယ်ဆီးက ပေါင် သန်း ၁၀၀၊ ဘိုင်ယန်မြူးနစ်က ပေါင် သန်း ၉၀ ဖြင့် ကမ်းလှမ်းခဲ့ကာ လီဗာပူးဘက်က ပေါင် သန်း ၁၁၀ ထိ တိုးပေးခဲ့ပါတယ်။ မာဆေးဆိုဒ်ကလပ် တရားဝင် စာရွက်စာတမ်းတွေကို ပေးပို့ချိန်ဟာ ဗြိတိန်စံတော်ချိန် မနက် ၃ နာရီ ရောက်နေပါပြီ။ ကစားသမားနဲ့ ပုဂ္ဂိုလ်ရေး ကိစ္စတွေကို အပြီးမသတ်နိုင်ခဲ့ပေမယ့် ကိုင်ဆီဒိုကို ဆေးစစ်ဖို့တော့ ကြိုတင် ဘွတ်ကင် လုပ်ထားခဲ့ပါတယ်။ ဒီမနက်မှာ ကိုင်ဆီဒိုဟာ လန်ဒန်ကနေ လီဗာပူးကို ထွက်ခွာလာမှာ ဖြစ်ကာ အခု ဒီသတင်းကို ရေးသားနေချိန်မှာတော့ ကစားသမားနဲ့ပါ ပုဂ္ဂိုလ်ရေးပိုင်း သဘောတူညီခဲ့ပြီလို့ သိရပါတယ်။",
"btext3": "     ဗြိတိန်စံတော်ချိန် ဒီမနက် ၁၀ နာရီမှာ ချယ်ဆီးပွဲကြို ကလော့ပ်ရဲ့ မီဒီယာတွေ့ဆုံမှု ရှိပါတယ်။ မီဒီယာတွေ့ဆုံမှု မလုပ်ခင် ကလော့ပ်နဲ့ ကိုင်ဆီဒိုတို့ စကားပြောကြဖို့ လီဗာပူးအသင်းဘက်က စီစဉ်ထားပါတယ်။ ကလပ်နဲ့ ဆေးစစ်မှုမှာ ဘာပြဿနာမှ မရှိရင် ကွင်းလယ်လူဟာ ဒီအပတ်မှာပဲ လီဗာပူး ကစားသမားသစ် ဖြစ်လာပါမယ်။ ကလော့ပ်ရဲ့ အင်တာဗျူးမှာ တရားဝင် ဖြေကြားမှု တစ်ခုခု သိရဖို့ မျှော်လင့်ထားရပြီး ဆေးစစ်မှုနဲ့ တရားဝင် ကြေညာမှုတွေကလွဲလို့ ကလပ်နှစ်သင်းကြား အားလုံး သဘောတူညီထားပါပြီ။ တရားဝင် လွဲပြောင်းယူရေး ကိစ္စတွေကလည်း ရှေ့ဆက်နေပြီလို့ သိရပါတယ်။ လီဗာပူးနဲ့ ကိုင်ဆီဒို အပြောင်းအရွှေ့ ကိစ္စဟာ ကြာသပတေးနေ့မှာ တရားဝင် စတင်ခဲ့တာဖြစ်ပေမယ့် သူ့ကို ကင်းထောက်နေခဲ့တာ တစ်နှစ်ကျော်နေခဲ့ပါပြီ။ နည်းပြအဖွဲ့က အီကွေဒေါ ကွင်းလယ်လူဟာ ကလပ် လိုအပ်နေတဲ့ တစ်ဦးတည်းသော ကွင်းလယ်လူလို့ ခိုင်ခိုင်မာမာ ယုံကြည်နေခြင်းကြောင့် ကမ်းလှမ်းမှု ပြုလုပ်ဖို့ ဆုံးဖြတ်ခဲ့တာပါ။ ကလော့ပ်က ဒီကနေ့မှာပဲ ကိစ္စတွေ အားလုံး ပြီးမြောက်ဖို့ မျှော်လင့်ထားပေမယ့်လို့ ကိုင်ဆီဒိုဟာ တနင်္ဂနွေနေ့ ချယ်ဆီးပွဲမှာ လီဗာပူးအသင်း လူစာရင်းထဲ ပါဝင်လာမှာတော့ မဟုတ်ပါဘူး။ ",
"imgurl1":"https://lfcthadin.com/wp-content/uploads/2023/08/caicedo-lfc-110-678x381.jpg",
"imgurl2":"https://lfcthadin.com/wp-content/uploads/2023/08/caicedo-lfc-110-678x381.jpg",
"imgurl3":"no",
"video":"no"
 },

         {"ndate":"Aug  11 , 2023",
"htext":"ချယ်ဆီးကို ရင်ဆိုင်မယ့် ပရီးမီးယားလိဂ် ပထမဆုံးပွဲမှာ ကလော့ပ် ထုတ်သုံးမယ့် ပွဲထွက် လူစာရင်း",
"btext1":"လီဗာပူးအသင်းဟာ ဒီမနက်မှာပဲ ဘရိုက်တန် ကွင်းလယ်လူ ကိုင်ဆီဒိုကို ပြောင်းရွှေ့ကြေး ပေါင် သန်း ၁၁၀ ဖြင့် ခေါ်ယူဖို့ သဘောတူညီမှု ရခဲ့ပါပြီ။ ဒါကြောင့် ဟန်ဒါဆန်၊ ဖာဘင်ညို၊ မီလ်နာ၊ ကိတ်တာ၊ ချိန်ဘာလိန်တို့ ထွက်ခွာသွားတဲ့ ကွင်းလယ်နေရာမှာ မက်ကယ်လစ္စတာ၊ ဆိုဘိုစလိုင်၊ ကိုင်ဆီဒိုတို့ဖြင့် ပြန်လည် အင်အားဖြည့်နိုင်ခဲ့ပြီ ဖြစ်ပါတယ်။ နောက်ထပ် ခေါ်ယူမှုတွေ ထပ်လာဖို့ မျှော်လင့်ထားရသလို ကစားသမား ထွက်ခွာမှု အနည်းငယ် ရှိလာနိုင်ပါသေးတယ်။ ဒါပေမယ့်လည်း ပရီးမီးယားလိဂ် ပွဲစဉ်က ဒီအပတ် တနင်္ဂနွေနေ့မှာ စတမ်းဖိုဒ့်ဘရစ်ချ်ထံ သွားရောက် ယှဉ်ပြိုင်ခြင်းဖြင့် စတင်တော့မှာမို့ လူသစ်တွေဟာ ဒီအပတ် ပွဲစဉ်မှာ ပါဝင်နိုင်ဦးမှာ မဟုတ်ပါဘူး။ ကြံ့ခိုင်မှု ပြန်သက်သာလာတဲ့ သီယာဂိုနဲ့ ဘာ့ဆဲတစ်တို့ကိုလည်း ပွဲနေ့လူစာရင်းထဲ မထည့်သေးဘဲ ချယ်ဆီးပွဲအတွက် ရည်ရွယ်တဲ့ သီးသန့် လူစာရင်းနဲ့ ကစားကွက် တစ်ခုကို နည်းပြကလော့ပ် ခင်းကျင်းလာနိုင်ပါတယ်။ ",
"btext2":" ချယ်ဆီးပွဲအတွက် ဖြစ်လာဖွယ် ပွဲထွက်လူစာရင်း ဂိုးသမားနေရာ အယ်လီဆန် ပွဲထွက်ကာ ခံစစ်က ထရန့်၊ ကိုနတေး၊ ဗန်ဒိုက်နဲ့ ရိုဘိုတို့ ဖြစ်ပါတယ်။ လီဗာပူးနည်းပြအဖွဲ့က ဘယ်ခြမ်း ဗဟိုခံစစ်မှူး ရှာဖွေနေကြောင်း သတင်းနဲ့အတူ သုံးသပ်သူတွေက ရော်ဘတ်ဆန်ရဲ့ ခံစစ်မှူးလို ကစားနိုင်စွမ်း အားနည်းမှုကို ထောက်ပြလာကြတယ်။ ဒါပေမယ့်လို့ စကော့သားဟာ သူ့ရဲ့ ပွဲထွက်ခွင့်ကို ခပ်လွယ်လွယ် ဆုံးရှုံးမှာ မဟုတ်ပါဘူး။ ကွင်းလယ်မှာ မက်ကယ်လစ္စတာကို နံပါတ် ၆ နေရာထားပြီး ဘောလုံးပိုင်ဆိုင်ချိန် ထရန့်ကိုပါ ပူးတွဲထားမှာ ဖြစ်ပါတယ်။ သူတို့ရှေ့မှာတော့ ဂက်ပိုနဲ့ ဆိုဘိုစလိုင်တို့ကို နံပါတ် ၈ နေရာတွေ ထားပြီး ဖိအားပေးမှုတွေကို တာဝန်ယူစေမှာ ဖြစ်ပါတယ်။ ကိုင်ဆီဒိုကိုတော့ အိမ်ကွင်း အန်ဖီးပွဲမှ စတင် ပွဲထုတ်မှာဖြစ်ပါတယ်။ တိုက်စစ်ကြောင်းကတော့ ဒီယက်ဇ်၊ ဂျိုတာနဲ့ ဆာလာတို့ ဖြစ်လာဖွယ် ရှိနေပါတယ်။ ဒါဝင် နူညက်စ်ဟာ ဒီအပတ် လေ့ကျင့်ရေးမှာ မီဒီယာတာဝန်ကြောင့် လွဲချော်ထားခဲ့ပြီး အဲ့နောက်ပိုင်း သူ့အခြေအနေကို မသိရသေးတာမို့ ချယ်ဆီးပွဲမှာ ပွဲထွက်ဖွယ် မရှိဘူးလို့ ခန့်မှန်းရတာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/08/chelsea-lfc-line-up--678x381.jpg",
"imgurl2":"https://lfcthadin.com/wp-content/uploads/2023/08/chelsea-line-up-lfc--1024x661.jpg",
"imgurl3":"https://lfcthadin.com/wp-content/uploads/2023/08/chelsea-line-up-lfc--1024x661.jpg",
"video":"no"
 },

         {"ndate":"Aug  11 , 2023",
"htext":"တတိယဂျာစီ မိတ်ဆက်ခြင်း၊ ကိုင်ဆီဒိုကို ခေါ်ယူနိုင်ခြင်း၊ ဆော်ဒီလိဂ်ရဲ့ ချိတ်ဆက်ခြင်း ခံနေရဆဲ သီယာဂိုနဲ့ နံနက်ခင်း လီဗာပူး သတင်းများ",
"btext1":"မနက်တုန်းကပဲ လီဗာပူးအသင်းဟာ A boss ရှိုးမှာ ကလပ်ရဲ့ တတိယ ဂျာစီကို မိတ်ဆက်သွားပါတယ်။ အယ်လီဆန်ရဲ့ ဂိုးသမားဂျာစီနဲ့အတူ လူကြိုက်များခဲ့တဲ့ ခရမ်းရောင် အသားပေး ဒီဇိုင်းဖြစ်ပါတယ်။ ဘရိုက်တန်ဟာ ကြာသပတေးနေ့ နောက်ဆုံးထားပြီး ကိုင်ဆီဒိုအတွက် အမြင့်ဆုံးပေးမယ့် အသင်းထံ ရောင်းချထားဖို့ ပြင်ဆင်ထားကာ လီဗာပူးအသင်းက အချိန်မှန်ကို ရောက်ဖို့ ဒီနွေတစ်ခုလုံး စောင့်ဆိုင်းနေခဲ့တာ ဖြစ်ပါတယ်။ နည်းပြကလော့ပ်ဟာ မနေ့ညတုန်းက ကိုင်ဆီဒိုနဲ့ စကားပြောခဲ့ပြီး သူ့ရဲ့ ပလန်တွေကို ကစားသမားအား မျှဝေမှုတွေ လုပ်ခဲ့ကာ ကွင်းလယ်လူရဲ့ စိတ်ကို လီဗာပူးထံ ပြောင်းလာဖို့ သွေးဆောင်ခဲ့ပါတယ်။ ကိုင်ဆီဒိုဟာ လာဗီယာထက် တစ်ဆင့်မြင့်တဲ့ ကစားသမားဖြစ်ပြီး သီတင်းပတ် အနည်းငယ်အတွင်း လီဗာပူး ပွဲထွက်လူစာရင်း တစ်နေရာမှာ ချက်ခြင်း ပါဝင်နိုင်တယ်လို့ အကဲဖြတ်ခံနေရပါတယ်။ ",
"btext2":" လီဗာပူးဘက်က ချယ်ဆီးတို့ ကြားဖြတ် ဝင်လာမှာကို သတိထားနေပြီး ဒီကနေ့ အစောမှာတင် ကိုင်ဆီဒိုကို အပြီးသတ် ကိစ္စတွေ လုပ်လိုနေတာမို့ အပြောင်းအရွှေ့ ကြေညာမှုဟာ သောကြာနေ့မှာပဲ ဖြစ်လာနိုင်ပါတယ်။ လီဗာပူးနည်းပြအဖွဲ့က ရာသီကြိုမှာ တည်ငြိမ်တဲ့ စွမ်းဆောင်ရည်တွေ ပြသခဲ့တဲ့ ဘယ်ခြမ်း ခံစစ်မှူး ကွမ်းဆက်ကို ယူ-၂၁ အသင်းထံ ပြန်မပို့တော့ဘဲ စီနီယာအသင်းအတွက် ခေါ်ယူထားပါတယ်။ သီယာဂိုဟာ ဒီနွေမှာ ဆော်ဒီကလပ်ထံက ကမ်းလှမ်းမှုတွေ အကြိမ်ကြိမ် ရနေပေမယ့် အခုချိန်ထိ ငြင်းဆန်ထားဆဲဖြစ်ကာ လီဗာပူးမှာပဲ ရာသီကုန်ထိ ဆက်နေဖို့ ဆုံးဖြတ်ထားပါတယ်။ ရိုမီယို လာဗီယာအတွက် ပေါင် သန်း ၅၀ ပေးဖို့ လီဗာပူးအသင်းမှာ အသုံးစရိတ် ရှိထားခဲ့ပါတယ်။ ဒါပေမယ့်လို့ ကလပ်ကြယ်ပွင့် ဘာ့ဆီတစ်ထက် တစ်နှစ်ပဲ ပိုကြီးတဲ့ ကွင်းလယ်လူအတွက် ဆောက်သမ်တန် တောင်းစျေးက များတယ်လို့ ယူဆခြင်းကြောင့် လီဗာပူးဘက်က မပေးခဲ့တာလို့ Paul Joyce က ဆိုပါတယ်။",
"btext3": "  လီဗာပူးအသင်းဟာ ဘယ်လင်ဟမ်ကို ခေါ်ယူရေးကနေ နောက်ဆုတ်ခဲ့တာဟာ ပြောင်းရွှေ့ကြေးကြောင့်ထက် ကစားသမားရဲ့ စိတ်က ရီးရဲလ်မက်ဒရစ်ဘက်ကို ယိမ်းသွားပြီဆိုတာ သိခဲ့တာကြောင့်ဖြစ်ကြောင်း မာဆေးဆိုဒ် သတင်းတွေက ဆိုပါတယ်။ ဒီရာသီမှာ ကစားသမားနဲ့ နည်းပြတွေက ဒိုင်တွေကို ဆိုးရွားတဲ့ အပြုအမှုနဲ့ ဖိအားပေးရင် ကဒ်ပြခံရမှု ပိုမို များပြားမယ်လို့ ပရီးမီးယားလိဂ်က သတိပေးထားပါတယ်။   ",
"imgurl1":"https://lfcthadin.com/wp-content/uploads/2023/08/ca-8531182023-678x381.jpg",
"imgurl2":"https://lfcthadin.com/wp-content/uploads/2023/08/ca-8531182023-678x381.jpg",
"imgurl3":"no",
"video":"no"
 },

         {"ndate":"Aug  11 , 2023",
"htext":"BREAKING: ကိုင်ဆီဒိုကို ဗြိတိန် စံချိန်တင်ကြေးဖြင့် လီဗာပူးနဲ့ ဘရိုက်တန်ကြား သဘောတူညီမှု ရပါပြီ။",
"btext1":"လီဗာပူးအသင်းနဲ့ ဘရိုက်တန်တို့ဟာ ကိုင်ဆီဒိုအတွက် ဗြိတိန်စံချိန်တင်ကြေး ပေါင် သန်း ၁၁၀ ဖြင့် သဘောတူညီမှု ရခဲ့ပြီဖြစ်ကြောင်း The Athletic သတင်းထောက် David Ornstein က အတည်ပြုပါတယ်။ ကြာသပတေးညမှာ ကလပ်နှစ်သင်းကြား အကျိတ်အနယ် ဆွေးနွေးခဲ့ကြပြီး လီဗာပူးအသင်းက အမြင့်ဆုံး ပြောင်းရွှေ့ကြေးအဖြစ် ပေါင် ၁၁၀ သန်း ထိကို ကမ်းလှမ်းခဲ့တာ ဖြစ်ပါတယ်။ ချယ်ဆီးဘက်က အသက် ၂၁ နှစ်အရွယ် ကွင်းလယ်လူအတွက် ပေါင် သန်း ၁၀၀ ထိ ကမ်းလှမ်းခဲ့ပါတယ်။ ကိုင်ဆီဒိုနဲ့ လီဗာပူးကြား ပုဂ္ဂိုလ်ရေး သဘောတူညီမှု မရသေးပေမယ့်လို့ မ​ကြာခင် တရားဝင်ဖြစ်လာဖို့ ရှိနေပါတယ်။ သောကြာနေ့မှာတင် ဆေးစစ်ဖို့လည်း ပြင်ဆင်ထားပါတယ်။ ",
"btext2":"ချယ်ဆီးအသင်းဟာ ကိုင်ဆီဒိုကို ခေါ်ယူရေး တောက်လျှောက် ရှေ့ပြေးခဲ့ပေမယ့် လီဗာပူးဘက်က ကွင်းလယ်အတွက် ဘယ်သူ့ကို ခေါ်ယူမလဲဆိုတာ နောက်ကွယ်ကနေ ဆွေးနွေးနေခဲ့တာပါ။ ဒီအပတ်မှာတော့ ကိုင်ဆီဒိုအတွက် ကမ်းလှမ်းမှု ဝင်လာခဲ့ပါတယ်။ မက်ကယ်လစ္စတာရဲ့ တွဲဘက်ဟောင်းဟာ ပရီးမီးယားလိဂ်ရဲ့ အလိုရှိခြင်း အခံရဆုံး ကွင်းလယ်လူ ဖြစ်တာနဲ့အညီ လီဗာပူးအသင်းဟာ ဗန်ဒိုက်အတွက် ပေးခဲ့တဲ့ ကလပ်စံချိန်တင်ကြေး ပေါင် ၇၅ သန်းအပြင် ပရီးမီးယားလိဂ် စံချိန်တင်ကြေးထိ ပေးဖို့ ဆုံးဖြတ်ခဲ့တာပါ။ လီဗာပူးအသင်းဟာ ကွင်းလယ် ပြန်လည် တည်ဆောက်ဖို့ အမြင့်ဆုံးသော စိတ်ဆန္ဒကို ပြသခဲ့တာဖြစ်ပြီး ဒီနွေမှာတင် ကွင်းလယ်လူသစ် ၃ ဦးအတွက် ပေါင်း သန်း ၂၀၀ ထိ အသုံးပြုလိုက်ပြီ ဖြစ်ပါတယ်။ ကိုင်ဆီဒိုဟာ ချယ်ဆီးနဲ့ပွဲမှာ ပါဝင်ဖွယ် မရှိပေမယ့်လို့ အိမ်ကွင်းပွဲဖြစ်တဲ့ လူတန်တောင်းနဲ့ပွဲမှာ ပရိသတ်တွေနဲ့ မိတ်ဆက်ခံရမှာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/caicedo-lfc--678x381.jpg",
"imgurl2":"https://lfcthadin.com/wp-content/uploads/2023/08/caicedo-lfc--678x381.jpg",
"imgurl3":"no",
"video":"no"
 },

         {"ndate":"Aug  10 , 2023",
"htext":"NEWS: သီယာဂိုနဲ့ ဆော်ဒီကလပ် Al Ahli ကြား အပြောင်းအရွှေ့ အခြေအနေ",
"btext1":"ဆော်ဒီကလပ် Al Ahli အသင်းဟာ လီဗာပူး ကွင်းလယ်လူ သီယာဂိုကို ခေါ်ယူလိုပေမယ့် စပိန်သားကတော့ ရာသီကုန်ထိ အန်ဖီးမှာပဲ ဆက်နေလိုကြောင်း The Athletic သတင်းထောက် James Pearce က ဆိုပါတယ်။ ဆော်ဒီကလပ်ဟာ သီယာဂိုကို ပေါင် ၁၀.၄ သန်းဖြင့် ခေါ်ယူနိုင်ဖို့ ကြိုးစားနေကြောင်း သတင်းတွေ ထွက်နေတာပါ။ ဒါပေမယ့် လီဗာပူးအသင်းဟာ ဆော်ဒီကလပ်ထံက သီယာဂိုအတွက် တရားဝင် ကမ်းလှမ်းမှု မရသေးဘူးလို့ သိရပါတယ်။ ကွင်းလယ်လူ ကိုင်တိုင်က လီဗာပူးအသင်းကနေ ထွက်ခွာလိုခြင်း မရှိတာမို့ အရင်လတုန်းက ဆော်ဒီဘက်က ကနဦး ချဉ်းကပ်မှုကို ပယ်ချထားပါတယ်။ အသက် ၃၂ နှစ်အရွယ် ကွင်းလယ်လူဟာ လီဗာပူးနဲ့ စာချုပ် ၁ နှစ် ကျန်ရှိထားပြီး သူ့ရဲ့ စာချုပ် ကုန်ဆုံးတဲ့ထိ လီဗာပူးအသင်းမှာ ဆက်ရှိနေချင်ပါတယ်။ ",
"btext2":" လီဗာပူးအသင်းဟာ ဒီနွေမှာ ဟန်ဒါဆန်၊ ဖာဘင်ညိုတို့လို ကွင်းလယ်လူတွေကို ဆော်ဒီပရိုလိဂ်တွေထံ ပေါင် ၅၂ သန်းဖြင့် ထွက်ခွင့်ပေးထားပါတယ်။ ဒါ့အပြင် မီလ်နာ၊ ကိတ်တာ၊ ချိန်ဘာလိန်လို ကွင်းလယ်လူတွေကိုလည်း အလွတ်ဖြင့် ထွက်ခွင့်ပေးထားကာ အာသာကိုတော့ အပြီးသတ် ခေါ်ယူခြင်း မလုပ်ခဲ့ပါဘူး။ ပြန်လည် ခေါ်ယူမှုအဖြစ် မက်ကယ်လစ္စတာကို ပေါင် ၃၅ သန်း၊ ဆိုဘိုစလိုင်ကို ပေါင် သန်း ၆၀ တို့ဖြင့် အင်အားဖြည့်ထားတာ ဖြစ်ပါတယ်။ ဒါ့အပြင် ဆောက်သမ်တန် ကွင်းလယ်လူ လာဗီယာအတွက် ပေါင် ၄၆ သန်းဖြင့် ကမ်းလှမ်းမှု ပယ်ချခံထားရပြီး ကိုင်ဆီဒိုအတွက် ဘရိုက်တန်ကို စတင် ချိတ်ဆက်ထားပါတယ်။ လီဗာပူးဘက်က ဘာ့ဆီတစ်ထက် ၁ နှစ်ပဲ ကြီးတဲ့ လာဗီယာအတွက် ဆောက်သမ်တန် လိုချင်တဲ့အတိုင်း ပေါင် သန်း ၅၀ ပေးဖို့ ဆန္ဒ မရှိဘူးလို့ သိရပြီး ပရီးမီးယားလိဂ် မစတင်ခင် လာဗီယာလား၊ ကိုင်ဆီဒိုလား သေချာလေး ရွေးချယ်ရတော့မှာ ဖြစ်ပါတယ်။",
"btext3": " no     ",
"imgurl1":"https://lfcthadin.com/wp-content/uploads/2023/08/thaigo-saudi-lfc--678x381.jpg",
"imgurl2":"https://lfcthadin.com/wp-content/uploads/2023/08/thaigo-saudi-lfc--678x381.jpg",
"imgurl3":"no",
"video":"no"
 },

         {"ndate":"Aug  10 , 2023",
"htext":"BREAKING: ကိုင်ဆီဒိုကို ခေါ်ယူရေး လီဗာပူးအပြင် ဘိုင်ယန်မြူးနစ်လည်း ဝင်ပါလာပါပြီ။",
"btext1":"ဒီကနေ့မှာပဲ လန်ဒန်သတင်းထောက် တစ်ဦးဖြစ်တဲ့ Matt Law ကနေပြီး “လီဗာပူးဟာ ချယ်ဆီးထက် ပိုကောင်းတဲ့ ကမ်းလှမ်းမှုဖြင့် ကိုင်ဆီဒိုအတွက် ဝင်ရောက် ကြိုးစားပြီ” လို့ ဖော်ပြလာခဲ့ပါတယ်။ ၎င်း အပါအဝင် ချယ်ဆီးသတင်းထောက်တွေကတော့ လာဗီယာကို ပေါင် ၄၈ သန်းဖြင့် ချယ်ဆီးတို့ ကြားဝင် ကမ်းလှမ်းလိုက်တာက ကိုင်ဆီဒို ခေါ်ယူနိုင်ဖို့ မရေရာတာကြောင့်လို့ မြင်ပါတယ်။ ကိုင်ဆီဒိုကို ချယ်ဆီး ခေါ်ယူနိုင်ရေးဟာ သံသယ ဝင်စရာမျိုး ရှိလာပေမယ့် လီဗာပူးထက် ရေပန်းစားနေဆဲလို့ ဆိုပါတယ်။ လီဗာပူးဘက်က သတင်းထောက်တွေဖြစ်တဲ့ Melissa Reddy နဲ့ James Pearce ကတော့ အသင်းဟာ လာဗီယာ အပြောင်းအရွှေ့ ကြံ့ကြာနေတာကြောင့် ဘရိုက်တန်ကနေ ကိုင်ဆီဒိုကို ခေါ်ယူနိုင်ရေး အခြေအနေအတွက် ချိတ်ဆက်မှု ပြုလုပ်တာလို့ ဆိုပါတယ်။ လက်တလောထိ တရားဝင် မကမ်းသေးဘူးလို့ ဆိုကြပါတယ်။ ",
"btext2":" ဘရိုက်တန်ဟာ ကိုင်ဆီဒိုအတွက် ပြောင်းရွှေ့ကြေး ပေါင် သန်း ၁၀၀ တောင်းဆိုထားတာဖြစ်ပြီး ဒီပမာဏကို လီဗာပူးအသင်း ပေးပါ့မလား မေးခွန်းထုတ်နေကြပါတယ်။ ကိုင်ဆီဒိုကို ကာလရှည် စောင့်ကြည့်နေပေမယ့် လီဗာပူးဘက်က အခုမှ ပထမဆုံး ချိတ်ဆက်မှု လုပ်ခဲ့တာပါ။ သေချာတာ တစ်ခုကတော့ ချယ်ဆီးက ကိုင်ဆီဒိုအတွက် နောက်ဆုတ်သွားခြင်း မဟုတ်သလို လီဗာပူးက လန်ဒန်ကလပ်ထက် ပိုမို ရေပန်းစားလာတာတော့ မဟုတ်ပါဘူး။ လီဗာပူးနဲ့ သတင်းထွက်ပြီး မကြာခင်မှာပဲ ဘိုင်ယန်မြူးနစ်ကလည်း ကိုင်ဆီဒိုကို ခေါ်ယူရေး ဝင်ရောက်လာကြောင်း စကိုင်းစပေါ့က ဖော်ပြလာခဲ့ပါတယ်။ လီဗာပူးအသင်းဟာ ကွင်းလယ်လူသစ် ရလိုပေမယ့် ကိုင်ဆီဒိုအတွက် ချယ်ဆီး၊ ဘိုင်ယန်မြူးနစ်တို့နဲ့အပြိုင် ပေါင် သန်း ၁၀၀ ပေးမပေး ဆိုတာက လာမယ့် ၄၈ နာရီအတွင်း အဖြေပေါ်လိမ့်မယ်လို့ အပြောင်းအရွှေ့ သတင်းထောက်တွေက မှတ်ချက်ပေးနေကြပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/caicedo-180782023-678x381.jpg",
"imgurl2":"https://lfcthadin.com/wp-content/uploads/2023/08/caicedo-180782023-678x381.jpg",
"imgurl3":"no",
"video":"no"
 },

         {"ndate":"Aug  10 , 2023",
"htext":"BREAKING: ကိုင်ဆီဒိုကို ချယ်ဆီးထက် ပိုများတဲ့ ပြောင်းရွှေ့ကြေးဖြင့် လီဗာပူး ကြားဖြတ် ကမ်းလှမ်း",
"btext1":"လီဗာပူးအသင်းဟာ ဒီနွေတစ်လျှောက်လုံး ချယ်ဆီးအသင်း ကြိုးစားနေတဲ့ ကိုင်ဆီဒိုအား ကြားဝင် ချိတ်ဆက်မှု ပြုလုပ်ခဲ့တယ်လို့ တယ်လီဂရပ်ရဲ့ လန်ဒန် သတင်းထောက် Matt Law က ဖော်ပြလာပါတယ်။ ချယ်ဆီးအသင်းဟာ ကိုင်ဆီဒိုအတွက် ဒီနွေမှာ တောက်လျှောက် ချိတ်ဆက်မှု ပြုလုပ်နေတာဖြစ်ကာ အသက် ၂၁ နှစ်အရွယ် ကွင်းလယ်လူကလည်း စတမ်းဖိုဒ့်ဘရစ်ချ်ထံ ပြောင်းလိုကြောင်း ဆန္ဒတွေ ထုတ်ပြထားပါတယ်။ ဒါပေမယ့်လို့ လီဗာပူးအသင်းဟာ ချယ်ဆီးဘက်က ကမ်းလှမ်းထားမှုထက် ပိုကောင်းတဲ့ ပမာဏဖြင့် ကိုင်ဆီဒိုကို ကြားဖြတ် ကြိုးစားလာတာလို့ သိရပါတယ်။ ဒီနှစ်တွေအတွင်း လီဗာပူးဟာ ကိုင်ဆီဒိုကို စိတ်ဝင်စားနေကြောင်း သတင်းတွေ မကြာခဏ မြင်ထားရပေမယ့်လို့ တရားဝင် ကမ်းလှမ်းမှု စတင်ဖို့ကို ဒီအပတ်ထိ စောင့်ဆိုင်းနေခဲ့တာ ဖြစ်ပါတယ်။ ",
"btext2":" လက်တလောမှာ လီဗာပူးနဲ့ ချယ်ဆီးတို့ဟာ ဆောက်သမ်တန် ကွင်းလယ်လူ လာဗီယာအတွက် ထိပ်တိုက် ကြိုးစားနေပါတယ်။ လီဗာပူးဘက်က ကမ်းလှမ်းမှု ၃ ကြိမ် ဝင်ထားတဲ့ လာဗီယာအတွက် ဗုဒ္ဓဟူးနေ့မှာပဲ ချယ်ဆီးက ပေါင် ၄၈ သန်းနဲ့ ကြားဖြတ် ကမ်းလှမ်းလာခဲ့တာပါ။ ဆောက်သမ်တန်ဘက်က လာဗီယာအတွက် ချယ်ဆီးရဲ့ ကမ်းလှမ်းမှုကိုလည်း ပယ်ချခဲ့ပြီး ဘယ်ဂျီယံသားအတွက် ပေါင် သန်း ၅၀ တောင်းဆိုနေဆဲ ဖြစ်ပါတယ်။ လီဗာပူးကလည်း ဒီကနေ့မှာ ကိုင်ဆီဒိုအတွက် ကြားဝင် ကြိုးစားခဲ့ခြင်းဖြစ်ကာ ချယ်ဆီးပေးခဲ့တာထက် ပိုကောင်းတဲ့ စာချုပ် ပေးမယ်ဆိုတာကြောင့် ပြောင်းရွှေ့ကြေး ပေါင် သန်း ၈၀ ကို ကျော်ဖို့ ရှိပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/08/caicedo-lfc-80-2023-678x381.jpg",
"imgurl2":"https://lfcthadin.com/wp-content/uploads/2023/08/caicedo-lfc-80-2023-678x381.jpg",
"imgurl3":"no",
"video":"no"
 },

         {"ndate":"Aug  10 , 2023",
"htext":"ဒီရာသီ လီဗာပူးအသင်း အဆင့် ဘယ်လောက်နဲ့ အဆုံးသတ်မလဲ သုံးသပ်သူ (၅) ဦးရဲ့ ခန့်မှန်းချက်",
"btext1":" ဒီအပတ်မှာ ၂၀၂၃-၂၀၂၄ ဘောလုံးရာသီ ပရီးမီးယားလိဂ် ပွဲစဉ်တွေ စတင်လာတော့မှာ ဖြစ်ကာ လီဗာပူးအသင်းက လန်ဒန်ကလပ် ချယ်ဆီးအသင်းနဲ့ စတမ်းဖိုဒ့်ဘရစ်ချ်မှာ သွားရောက် ယှဉ်ပြိုင်ရမှာ ဖြစ်ပါတယ်။ မနှစ်ကရာသီမှာ အဆင့် ၄ အပြင်ဘက်ကို ရောက်ခဲ့တာနဲ့အတူ ဒီရာသီ ချန်ပီယံလိဂ် ပြိုင်ပွဲကို လွဲချော်မယ့် အသင်းဟာ ကစားသမား အများအပြားကို အလွတ်စာချုပ်တွေ၊ အပြီးသတ် ထွက်ခွင့်တွေဖြင့် ရှင်းထုတ်ထားပါတယ်။ လက်ရှိ အချိန်ထိတော့ မက်ကယ်လစ္စတာနဲ့ ဆိုဘိုစလိုင်တို့ နှစ်ဦးပဲ ပြန်လည် ခေါ်ယူထားပါတယ်။",
"btext2":"လီဗာပူးအသင်းရဲ့ လူသစ် ခေါ်ယူမှုတွေဟာ ပြိုင်ဘက်တွေဖြစ်တဲ့ အာဆင်နယ်၊ မန်ယူနိုက်တက်၊ ချယ်ဆီး၊ နယူးကာဆယ်တို့နဲ့ နှိုင်းယှဉ်မယ်ဆိုရင် အတော်လေး အားပျော့နေဆဲပါ။ လက်ရှိ ပရီးမီးယားလိဂ်မှာ လူစာရင်း အနည်းပါးဆုံးအဖြစ် လီဗာပူးက အဆင့် ၂၀ မှာ ရပ်တည်နေတာ ဖြစ်ပါတယ်။ လာဗီယာအတွက် ချယ်ဆီးနဲ့ ပြိုင်ဆိုင်နေရသလို လက်ရှိ အချိန်ထိ ဗန်ဒိုက်၊ ကိုနတေးတို့ပဲ အမာခံရှိတဲ့ ဗဟိုခံစစ် နေရာအတွက် အင်အားဖြည့်မှု မလုပ်နိုင်သေးပါဘူး။ ဒါတွေကြောင့်ပဲ ပရီးမီးယားလိဂ်ဖလားကို လီဗာပူးအသင်း စိန်ခေါ်နိုင်မှာ မဟုတ်ဘူးဆိုတဲ့ သုံးသပ်ချက်တွေ ထွက်ပေးနေတယ်။ များစွာသော လီဗာပူးပရိသတ်တွေ ကိုယ်တိုင်က ဒီရာသီ အသင်းအောင်မြင်မယ်လို့ ယုံကြည်ချက် မရှိဘဲ အသင်း ပြန်လည် တည်ဆောက်မှုမှာ အသုံးစရိတ် ထုတ်ဖို့ လက်တွန့်နေခြင်းကို စိတ်ပျက်နေကြတာ ဖြစ်ပါတယ်။ ",
"btext3": "    ပရီးမီးယားလိဂ် သုံးသပ်သူတွေထဲက လူသိများသူတွေရဲ့ လာမယ့်ရာသီ လီဗာပူးအသင်း ရာသီကုန် ရပ်တည်နိုင်မယ့် အဆင့်အတွက် ခန့်မှန်းချက်တွေက အောက်ပါအတိုင်း ဖြစ်ပါတယ်။ မိုက်ကယ် အိုဝင် – အဆင့် ၃ ဒန်နီ မာဖီ – အဆင့် ၃ ပီတာ ခရော့ – အဆင့် ၃ ရီယို ဖာဒီနန် – အဆင့် ၄ ဘာဘာတော့ဗ် – အဆင့် ၄ အပြင်  ",
"imgurl1":"https://lfcthadin.com/wp-content/uploads/2023/08/owen-ferdinand-crouch-678x381.jpg",
"imgurl2":"https://lfcthadin.com/wp-content/uploads/2023/08/owen-ferdinand-crouch-678x381.jpg",
"imgurl3":"no",
"video":"no"
 },
        {"ndate":"Aug  10 , 2023",
"htext":"လာဗီယာအတွက် ချယ်ဆီး ဝင်လာခြင်း၊ ကလပ်သစ် ဝယ်မယ့် FSG၊ သီယာဂိုတို့ လေ့ကျင့်ရေးမှာ ပါဝင်လာခြင်းနဲ့ လီဗာပူး နံနက်ခင်း သတင်းများ",
"btext1":"ချယ်ဆီးအသင်းဟာ ဆောက်သမ်တန် ကွင်းလယ်လူ လာဗီယာအတွက် ပေါင် ၄၈ သန်းဖြင့် ကမ်းလှမ်းမှု ဝင်လာခဲ့ပြီ ဖြစ်ပါတယ်။ ဒီမနက်ထိ လာဗီယာက လီဗာပူးထံ ပြောင်းဖို့ကို ဦးစားပေး ဖြစ်ပေမယ့်လို့ ချယ်ဆီးအသင်းပါ ပါဝင်လာတဲ့နောက် ကစားသမားဟာ အန်ဖီးထံပဲ ပြောင်းတော့မယ်လို့ အာမခံချက် မရှိတော့ပါဘူး။ လီဗာပူးအသင်းဟာ ကလပ်ရဲ့ တရားဝင် မိုဘိုင်းဖုန်း ပါတနာအဖြစ် Google Pixel နဲ့ လက်တွဲကြောင်း ကြေညာပါတယ်။ ",
"btext2":" မနေ့တုန်းက လီဗာပူးလေ့ကျင့်ရေး အစီအစဉ်မှာ ဒါဝင် နူညက်စ် မပါခဲ့ပါဘူး။ ဥရုဂွေးတိုက်စစ်သမား ဒဏ်ရာရနေသလား မှတ်ချက်တွေ ရခဲ့ပေမယ့် တကယ်တမ်းမှာတော့ ဒါဝင်ဟာ အက်ဆာမှာ မီဒီယာပိုင်း ရိုက်ကူးရေးတွေ လုပ်နေတာမို့ လေ့ကျင့်ရေးကို လွဲချော်ခဲ့တာပါ။ လီဗာပူးအသင်း လူစာရင်း ပြန်တည်ဆောက်ရေးမှာ ကလော့ပ်ဟာ အခြားသော ကလပ် နည်းပြတွေလို လုပ်ပိုင်ခွင့် အပြည့်အဝ ရထားတယ်လို့ တယ်လီဂရပ်က ဖော်ပြပါတယ်။ အသင်းရဲ့ လေ့ကျင့်ရေး အစီအစဉ်မှာ သီယာဂိုနဲ့ ဘာ့ဆီတစ်တို့ ပါဝင်နေကြောင်း ဗီဒီယိုနဲ့ ရုပ်ပုံတွေ ထွက်ရှိလာပြီ ဖြစ်ပါတယ်။",
"btext3": "  အားကစားဒါရိုက်တာ ဂျော့ရှမတ်ကီဟာ စျေးကွက်အနည်းငယ်ပဲ ကိုင်တွယ်နိုင်စွမ်း ရှိတယ်ဆိုတဲ့ ဝေဖန်ချက် ထွက်ပြီးနောက် မာဆေးဆိုဒ် သတင်းဌာနက ရှမတ်ကီဟာ အပြောင်းအရွှေ့အတွက် ရာသီကြို ပွဲချိန်တွင်းတောင် ဖုန်းဆက် ညိနှိုင်းနေတာပါလို့ တုန့်ပြန်လာပါတယ်။ ဘော့စတွန် ဘေ့စ်ဘောနဲ့ လီဗာပူး ဘောလုံးအသင်းတွေမှာ ရင်းနှီးမြုပ်နှံမှု မလုပ်ခြင်းကြောင့် ပရိသတ်တွေရဲ့ ပြင်းထန်တဲ့ ဝေဖန်မှုတွေ ရလာဖို့ရှိပေမယ့် FSG ဟာ အခြားသော အားကစား တစ်ခုခုမှာ သွားရောက် ရင်းနှီးမြုပ်နှံဖို့ ပလန်တွေ ရှိနေပါတယ်။    ",
"imgurl1":"https://lfcthadin.com/wp-content/uploads/2023/08/9261082023-678x381.jpg",
"imgurl2":"https://lfcthadin.com/wp-content/uploads/2023/08/9261082023-678x381.jpg",
"imgurl3":"no",
"video":"no"
 },
        {"ndate":"Aug  9 , 2023",
"htext":"ဟန်ဒါဆန်ရဲ့ ဂျာစီပါ စာသားအတွက် လီဗာပူးပရိသတ်တွေကို Al Ettifaq အသင်း တောင်းပန်",
"btext1":"ဆော်ဒီကလပ် Al Ettifaq အသင်းဟာ လီဗာပူး ကစားသမားဟောင်း ဟန်ဒါဆန်ရဲ့ ကျောဘက်ပါ စာသားအတွက် တောင်းပန်မှု လုပ်လာခဲ့ပါတယ်။ ဟန်ဒါဆန်ရဲ့ နာမည်နဲ့ ကျောနံပါတ် ၁၀ အပေါ်ဘက်မှာတော့ Al Ettifaq အသင်းက သူတို့အသင်းရဲ့ အတိုကောက်အဖြစ် E.F.C. ဆိုတဲ့ စကားလုံးကို ရိုက်နှိပ်ထားတာပါ။ အဆိုပါ စကားလုံးအတွက် လီဗာပူး ပရိသတ်တွေကို တောင်းပန်ခဲ့ခြင်း ဖြစ်ပါတယ်။ E.F.C ဟာ အင်္ဂလန်မှာ လီဗာပူးအသင်းရဲ့ မြို့ခံပြိုင်ဘက် အဲဗာတန်အသင်း သုံးနှုန်းလေ့ရှိတဲ့ အတိုကောက်ဖြစ်ပါတယ်။ လီဗာပူးမှာ ၁၂ ရာသီကြာ ကစားခဲ့တဲ့ ဟန်ဒါဆန်ရဲ့ နာမည်မှာ E.F.C စာသား ပါခဲ့တာဟာ မလေးစားသော လုပ်ရပ် မဟုတ်ပါကြောင်း ဆော်ဒီကလပ်က ဖော်ထုတ်လာတာပါ။ ",
"btext2":" ၎င်းတို့ကတော့ ” ဟန်ဒိုရဲ့ ကျောဘက်မှာ E.F.C ဆိုတဲ့ စာလုံးကို ထည့်ထားတာအတွက် လီဗာပူး ပရိသတ်တွေကို တောင်းပန်ပါတယ်။ အနည်းဆုံးတော့ အဲဗာတန် မဟုတ်ပါဘူး ” လို့ ဖော်ပြသွားတာပါ။ Al Ettifaq အသင်းရဲ့ ဥက္ကဋ္ဌဟာ လီဗာပူးအသင်း အမာခံပရိသတ်ဖြစ်ပြီး အန်ဖီးကွင်းက ပွဲတွေကို အသင်းဂျာစီနဲ့အတူ တက်ရောက် ကြည့်ရှုခဲ့ဖူးသူ ဖြစ်ပါတယ်။ ကလပ်ရဲ့ မန်နေဂျာကတော့ စတီဗင်ဂျရတ်ဖြစ်ပြီး ဟန်ဒါဆန်ကို ခေါ်ယူဖို့ ဘုတ်အဖွဲ့ထံက သဘောတူညီမှု ရခဲ့တာပါ။ ဟန်ဒါဆန် ကိုယ်တိုင်ကတော့ ပြောင်းလဲလာတဲ့ ဘောလုံးရေစီးကြောင်းမှာ ဆော်ဒီလိဂ် တိုးတက်မှု ကနဦး ကာလတွေအတွင်း သူလည်း အစိတ်အပိုင်းအဖြစ် ပါဝင်လိုခြင်းကြောင့် အရှေ့အလယ်ပိုင်းကို ထွက်လာရတာလို့ ထုတ်ပြောထားပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/henderson-lfc-saudi-green--678x381.jpg",
"imgurl2":"https://lfcthadin.com/wp-content/uploads/2023/08/henderson-lfc-saudi-green--678x381.jpg",
"imgurl3":"no",
"video":"no"
 },

         {"ndate":"Aug  9 , 2023",
"htext":"NEWS: ဂိုးသမား ကလယ်ဟာရဲ့ အပြောင်းအရွှေ့ အခြေအနေ အကန့်အသတ်ရှိလာ",
"btext1":"လီဗာပူးအသင်းရဲ့ ဒုတိယဂိုးသမား ကလယ်ဟာ ဟာ ပုံမှန်ပွဲထွက်ခွင့် ရလိုပေမယ့် ဒီရာသီအတွက်တော့ အသင်းမှာပဲ ဆက်ကစားရဖွယ် ရှိပါတယ်။ နွေစျေးကွက် အစောပိုင်းမှာ အသက် ၂၄ နှစ်အရွယ် ဂိုးသမားကို ခေါ်ယူဖို့ လန်ဒန်ကလပ် အများအပြားက စိတ်ဝင်စားခဲ့တာပါ။ ဒါပေမယ့် လီဗာပူးဘက်က ကလယ်ဟာကို အသင်းပြောင်းခွင့် ပေးမှာမဟုတ်ကြောင်း ထုတ်ဖော်ထားပါတယ်။ လီဗာပူးအသင်းဟာ အတ်ဒရီယန်ကို သက်တမ်းတိုးခဲ့ပေမယ့် အယ်လီဆန်ရဲ့ အရန်အဖြစ် ကလယ်ဟာကို ဆက်လက် မျှော်လင့်ထားဆဲ ဖြစ်ပါတယ်။ ဘရန့်ဖိုဒ့်ဟာ ဒေးဗစ် ယာယာကို အာဆင်နယ်ထံ ပေါင် သန်း ၃၀ ဖြင့် ရောင်းချဖို့ သဘောတူညီခဲ့ပါပြီ။ ၎င်းတို့ဟာ ကလယ်ဟာကို ချိတ်ဆက်ဖို့ထက် မေလတုန်းက ပေါင် ၁၁ သန်းဖြင့် ခေါ်ယူထားတဲ့ ဖရန့်ဖတ် ဂိုးသမားဟောင်း ဖလက်ကန်ကိုပဲ ဦးစားပေးအဖြစ် အသုံးပြုတော့မှာပါ။ ၎င်းတို့မှာ လာဇီယို ဂိုးသမားဟောင်း စထရာကိုရှာလည်း ရှိနေပါတယ်။ ",
"btext2":"စပါးအသင်းကတော့ ဂိုးသမား ဗီကာရီယိုကို ပေါင် ၁၇.၂ သန်းဖြင့် ခေါ်ယူထားခဲ့ပြီး ဘရိုက်တန်က ချယ်ဆီးကို ရောင်းချလိုက်တဲ့ ရော်ဘတ် ဆန်းချက်စ် နေရာမှာ ဗာဘရုဂန်ကို ပေါင် ၁၆.၃ သန်းဖြင့် ခေါ်ယူထားပြီ ဖြစ်ပါတယ်။ ဝုဗ်ကလည်း ကလယ်ဟာကို ခေါ်ယူဖို့ စိတ်ဝင်စားခဲ့ပေမယ့် မန်နေဂျာလိုပတ်တီဂူ ရာထူးကနေ နှုတ်ထွက်သွားသလို ကလပ်အတွင်းရေး ကိစ္စတွေကြောင့် ကလယ်ဟာကို ချိတ်ဆက်ဖွယ် မရှိတော့ပါဘူး။ လီဗာပူးအသင်းက ကလယ်ဟာကို တစ်ရာသီ ဆက်ထိန်းနိုင်ဖွယ် ရှိနေပြီး ဂိုးသမားကို ရောင်းချခဲ့ရင် ပြောင်းရွှေ့ကြေး ပေါင် သန်း ၂၀ ရလိုသလို အနာဂတ် ပြောင်းရွှေ့ကြေးရဲ့ ၂၀% ရလိုကြောင်းကိုပါ စာချုပ်ထဲမှာ ထည့်သွင်းသွားမှာ ဖြစ်ပါတယ်။ ",
"btext3": " no     ",
"imgurl1":"https://lfcthadin.com/wp-content/uploads/2023/08/kelleher-transfer-678x381.jpg",
"imgurl2":"https://lfcthadin.com/wp-content/uploads/2023/08/kelleher-transfer-678x381.jpg",
"imgurl3":"no",
"video":"no"
 },

         {"ndate":"Aug  9 , 2023",
"htext":"ဆော်ဒီမှာ ဟန်ဒါဆန်နဲ့ တွေ့ဆုံစဉ် စကားတစ်ခွန်းတည်း ပြောခဲ့တဲ့ ဆာဒီယို မာနေး",
"btext1":"တချိန်က လီဗာပူးအသင်းရဲ့ အဓိက ကစားသမားတွေ ဖြစ်ခဲ့တဲ့ ဟန်ဒါဆန်နဲ့ မာနေးတို့ဟာ ဒီနွေမှာတော့ ဆော်ဒီပရိုလိဂ်မှာ ပြိုင်ဘက်အသင်းတွေရဲ့ အဓိက ကစားသမားတွေ ဖြစ်လာခဲ့ပါပြီ။ တချိန်က ပရီးမီးယားလိဂ်နဲ့ ချန်ပီယံလိဂ်ဖလားတွေ အောင်မြင်ရေး အတူကြိုးစားခဲ့တဲ့ သူတို့လို ကစားသမားတွေဟာ ဒီနွေမှာတော့ တူညီစွာပဲ ဆော်ဒီပရိုလိဂ်ကို ပြောင်းရွှေ့ခဲ့ကြတာ ဖြစ်ပါတယ်။ မနှစ်ကနွေမှာ လီဗာပူးအသင်းကနေ ဘိုင်ယန်မြူးနစ်ထံ ထွက်ခွာသွားတဲ့ မာနေးဟာ ဒဏ်ရာ ပြဿနာတွေ၊ ခြေစွမ်း ကျဆင်းမှုတွေနဲ့အတူ ဒီနွေမှာ ရောင်းထုတ်ခံခဲ့ရတာပါ။ ဟန်ဒါဆန်ကတော့ သူ့ဘဝရဲ့ စိန်ခေါ်မှုအသစ်အတွက် လီဗာပူးကနေ ထွက်ခွာခဲ့တာ ဖြစ်ပါတယ်။ ",
"btext2":"ဆော်ဒီပရိုလိဂ် စတင်လာခြင်း မရှိသေးပေမယ့် ဒီနွေမှာ ခေါ်ယူမှုကြီးတွေ လုပ်ထားတာမို့ အားလုံးက ဒီပြိုင်ပွဲကို စောင့်ကြည့်နေကြပါပြီ။ တနင်္လာနေ့တုန်းက ဆော်ဒီလိဂ်ဟာ သူတို့ရဲ့ စတားကစားသမားတွေကို နေ့ခင်းပါတီ တစ်ခုဖြင့် ဧည့်ခံမှု လုပ်ခဲ့ရာမှာ ဟန်ဒါဆန်နဲ့ မာနေးတို့ ပြန်လည် ဆုံတွေ့ခဲ့ကြပါတယ်။ တစ်ဦးနဲ့တစ်ဦး ပွေ့ဖက်ခဲ့ကြပြီး မာနေးဟာ သူ့ရဲ့ အသင်းခေါင်းဆောင်ဟောင်း ဖြစ်သူ အစိမ်းရောင် ဂျာစီကို ဝတ်ဆင်ထားတာကို ထူးဆန်းနေတဲ့ ပုံစံဖြင့် သေချာလေး ကြည့်နေပြီးမှ ” ငါတော့ မယုံနိုင်အောင် ဖြစ်နေရတယ် ” လို့ ပြောဆိုခဲ့တာပါ။ သူတို့ နှစ်ဦးဟာ အချင်းချင်း ရင်းနှီးစွာ ကြည့်နေခဲ့ကြပြီး ရယ်မောနေခဲ့ကြပါတယ်။ သူတို့ မရှိတဲ့ နောက်ပိုင်းမှာ အသင်းက ဒါဝင်၊ ဂက်ပို၊ မက်ကယ်လစ္စတာနဲ့ ဆိုဘိုစလိုင်တို့ဖြင့် ပြန်လည် အားဖြည့်ထားပါတယ်။ မာနေးတို့နဲ့အတူ မွန်းစတာတွေလို နာမည်ကြီးခဲ့တဲ့ လီဗာပူးအသင်းဟာ ကစားသမားသစ်တွေနဲ့အတူ အမြင့်ဆုံး အဆင့်တွေကို ပြန်ရောက်လာဖို့ မျှော်လင့်နေကြတာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/08/henderson-mane-saudi--678x381.jpg",
"imgurl2":"https://lfcthadin.com/wp-content/uploads/2023/08/henderson-mane-saudi--678x381.jpg",
"imgurl3":"no",
"video":"no"
 },

         {"ndate":"Aug  9 , 2023",
"htext":"အသင်းပြောင်းလိုတဲ့ လာဗီယာ၊ လုံးဝ အသင်းမပြောင်းလို့ ဆာလာရဲ့ အေးဂျင့် ထပ်ပြောလာ၊ အန်ဒရီက ပလန်အေ ဆိုတဲ့ ဘရာဇီးသတင်းဌာနနဲ့ လီဗာပူး နံနက်ခင်း သတင်းများ",
"btext1":"ရိုမီယို လာဗီယာဟာ လီဗာပူးအသင်းထံ ပြောင်းရွှေ့လိုကြောင်း သူ့ရဲ့ ဆန္ဒအား ဆောက်သမ်တန်အသင်းထံ ပြသခဲ့ပါတယ်။ လီဗာပူးဘက်က နောက်တစ်ကြိမ် ကမ်းလှမ်းခြင်းဟာ အပြောင်းအရွှေ့ ဖြစ်မြောက်လာဖွယ် ရှိပါတယ်။ ဆာလာက လီဗာပူးမှာပဲ ဆက်နေချင်ကြောင်း အေးဂျင့် Ray Abbas က ထုတ်ပြောလာပြီး သူကိုယ်တိုင်ကော ကစားသမားကပါ အပြောင်းအရွှေ့ ကိစ္စ လုံးဝ စကားမပြောပါဘူးလို့ ဒုတိယအကြိမ် ဖြေရှင်းလာပါတယ်။ ဘရာဇီးသတင်းတွေမှာတော့ လီဗာပူးဟာ လာဗီယာကို ခေါ်ယူမှာဖြစ်ပြီး အန်ဒရီကို ဘလန်ဘီအဖြစ် လျာထားခြင်း မဟုတ်ဘဲ နောက်ထပ် ကွင်းလယ်လူအဖြစ် ခေါ်ယူလိုနေတာလို့ ဖော်ပြပါတယ်။ ",
"btext2":"ပရိသတ်တွေဘက်က စိုးရိမ်မှုတွေ ပြည့်နေတာကို နားလည်ပါကြောင်း ဗန်ဒိုက်က ထုတ်ပြောလာပြီး အသင်းအဝတ်လဲခန်းကတော့ ဒီရာသီ အောင်မြင်အောင် လုပ်နိုင်မယ် ယုံကြည်ချက် အပြည့်ရှိတယ်လို့ အသိပေးခဲ့ပါတယ်။ ” ကြိုးစားရင်တော့ ဂုဏ်သိက္ခာရှိရှိ အောင်မြင်မှာပဲ၊ ဘောလုံးသမားတိုင်းမှာ ချန်ပီယံလိဂ် မကစားချင်တဲ့သူ ဘယ်သူရှိမှာလဲ။ လီဗာပူးလို အသင်းက ကမ်းလှမ်းလာမှတော့ ဒီအသင်းနဲ့အတူ ချန်ပီယံလိဂ်အတွက် ကြိုးစားရမှာပေါ့ ” လို့ ဆိုဘိုစလိုင်က ဟန်ဂေရီ သတင်းဌာနနဲ့ အင်တာဗျူးမှာ ပြောလာပါတယ်။ စတမ်းဖိုဒ့်ဘရစ်ချ်မှာ ယှဉ်ပြိုင်မယ့် ချယ်ဆီးနဲ့ လီဗာပူးပွဲကို ကွင်းလယ်ဒိုင်အဖြစ် အန်တိုနီ တေလာက ကိုင်တွယ်မှာ ဖြစ်ပါတယ်။ ညာတောင်ပံလူ ဗန်ဒုတ်ဟာ လီဗာပူးကို ရောက်လာတာ ၂ ရာသီ မပြည့်သေးတာကြောင့် ဥရောပစည်းမျဉ်းအရ ယူရိုပါလိဂ် ပြိုင်ပွဲမှာ ယူ-၂၁ ကစားသမားအဖြစ် ပါဝင်ခွင့်ရမှာ မဟုတ်ဘဲ စီနီယာ ၂၅ ဦးထဲကပဲ ပါခွင့်ရမှာပါ။ ချယ်ဆီး တိုက်စစ်သမား အန်ကွန်းကူဟာ ဒူးဒဏ်ရာကြောင့် ၃-၄ လခန့် အနားယူရမှာဖြစ်ပြီး လီဗာပူးနဲ့ပွဲကို လွဲချော်ပါမယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/1008982023-678x381.jpg",
"imgurl2":"https://lfcthadin.com/wp-content/uploads/2023/08/1008982023-678x381.jpg",
"imgurl3":"no",
"video":"no"
 },

         {"ndate":"Aug  8 , 2023",
"htext":"ဟန်ဒါဆန်ကို ခေါ်ထုတ်ခဲ့တဲ့ ဂျရတ်က ဆာလာကိုတော့ ဆော်ဒီပရိုလိဂ်ထံ မပြောင်းလာဖို့ သတိပေး",
"btext1":"ဆော်ဒီပရိုလိဂ် ထိပ်တန်းကလပ် တစ်သင်းဖြစ်တဲ့ Al-Ittihad က ခေါ်ယူလိုကြောင်း သတင်းထွက်နေသူ ဆာလာကို လီဗာပူးမှာပဲ ဆုဖလားတွေ ဆက်လက် အောင်မြင်အောင် ကြိုးစားဖို့ စတီဗင်ဂျရတ်က တိုက်တွန်းလိုက်ပါတယ်။ ဆော်ဒီကလပ် Al Ettifaq အသင်းနည်းပြ ဂျရတ်က ဖာမင်နို၊ ဖာဘင်ညိုနဲ့ ဟန်ဒါဆန်တို့လို ဆာလာလည်း အရှေ့အလယ်ပိုင်းထံ ပြောင်းလာမှာကို မြင်လိုခြင်း မရှိပါဘူး။ ဂျရတ်ကတော့ ဆာလာကို သူမြတ်နိုးရတဲ့ လီဗာပူးမှာ အောင်မြင်မှုတွေ အတွက် ဆက်လက် တိုက်ပွဲဝင်ပေးမှာကို မြင်လိုနေပါတယ်။ ဆော်ဒီလိဂ်မှာ ဆာလာကို မြင်လိုလားလို့ မေးခံရချိန်မှာ “ ဟား ဟား။ နိုးပါဗျာ.. နိုးပါ။ ကျနော် အဖြေကတော့ မမြင်ချင်ပါဘူး။ ဆာလာက ကျနော် အကြိုက်ဆုံး ကစားသမားလေ။ ကျနော် လီဗာပူးအသင်းကို မြတ်နိုးပါတယ်။ ဒီတော့ ဆာလာက လီဗာပူးမှာပဲ ဆက်နေသင့်တာပေါ့။ ",
"btext2":" လီဗာပူးနဲ့အတူ သူ ပရီးမီးယားလိဂ်နဲ့ ချန်ပီယံလိဂ်ဖလားတွေ အများကြီး ထပ်နိုင်ပြီးမှ ဆော်ဒီလိဂ်ထံ ပြောင်းလာဖို့ ကိစ္စ စဉ်းစားရင် စဉ်းစားပါစေဗျာ ” ဆိုပြီး စတီဗင်ဂျရတ်က ဖြေဆိုခဲ့တာပါ။ စတီဗင်ဂျရတ်ရဲ့ အသင်းဟာ ဟန်ဒါဆန်ကို ဒီနွေမှာ လီဗာပူးကနေ ဆော်ဒီပရိုလိဂ်ထံ ပေါင် ၁၂ သန်းဖြင့် ခေါ်ယူခဲ့ပါတယ်။ ဟန်ဒါဆန်ကို ဆော်ဒီလိဂ်ထံ လာကစားရေး သွေးဆောင်ဖို့ သူကိုယ်တိုင်က ကြိုးစားပေးခဲ့တာလို့ ဂျရတ်က ဝန်ခံခဲ့ပါသေးတယ်။ ",
"btext3": "    “ ဟန်ဒါဆန်ကို ခေါ်ယူရေးမှာ အသင်း ဘုတ်အဖွဲ့နဲ့တကွ အားလုံး ပါဝင်ခဲ့တယ်လို့ ပြောရပါမယ်။ ဝန်ကြီးကပါ လိဂ်ပြိုင်ပွဲကို အများကြီး ထောက်ပံ့ပေးပါတယ်။ ဟန်ဒါဆန်ကို ဒီကို ခေါ်ယူနိုင်ဖို့ကောပေါ့။ ဟန်ဒါဆန်ကလည်း စိန်ခေါ်မှု အသစ်ကို စောင့်မျှော်နေပါတယ်။ သူက နှစ်အကြာကြီး ကောင်းကောင်းကစားနိုင်ဆဲပါ။ ကွင်းထဲမှာ နည်းပြတစ်ယောက်လို လမ်းညွှန်ပေးနိုင်မယ့်သူ၊ ဦးဆောင်ပေးနိုင်မယ့်သူ၊ တကယ့် ထိပ်တန်း ခေါင်းဆောင် တစ်ယောက်ကို ကျနော်တို့ လိုချင်တာပါ။ ဂျော်ဒန်ဟာ ဒီက လူငယ်တွေအတွက် စံပြတစ်ဦး ဖြစ်လာပါလိမ့်မယ် ” လို့ ဂျရတ်က ဆိုသွားခဲ့ပါတယ်။  ",
"imgurl1":"https://lfcthadin.com/wp-content/uploads/2023/08/gerrard-salah-saudi--678x381.jpg",
"imgurl2":"https://lfcthadin.com/wp-content/uploads/2023/08/gerrard-salah-saudi--678x381.jpg",
"imgurl3":"no",
"video":"no"
 },

         {"ndate":"Aug  8 , 2023",
"htext":"NEWS: ဆောက်သမ်တန် လေ့ကျင့်ရေးမှာ လာဗီယာ မပါခဲ့သလို၊ ဒီည လူစာရင်းကနေ ဖယ်ထုတ်လိုက်ပါပြီ",
"btext1":"ဆောက်သမ်တန်အသင်းဟာ ကာရာဘောင်းပွဲကြို သူတို့အသင်း လေ့ကျင့်ရေးမှာ လာဗီယာကို ဖယ်ထုတ်ထားခဲ့သလို ဒီညမှာ ယှဥ်ပြိုင်ရမယ့် ပွဲနေ့ လူစာရင်းကနေပါ ဖယ်ထုတ်လိုက်ပါပြီ။ မနေ့ကပဲ လာဗီယာအတွက် လီဗာပူးရဲ့ ထပ်တိုးကြေးအပါ ပေါင် ၄၅ သန်းဖြင့် ကမ်းလှမ်းမှုကို ဆောက်သမ်တန်ဘက်က ပယ်ချသွားပေမယ့် ကလပ် နှစ်သင်းဟာ ကွင်းလယ်လူရဲ့ အပြောင်းအရွှေ့ ကိစ္စကို ဆက်လက် စကားပြောနေခဲ့တယ်လို့ သိထားရတယ်။ ဘယ်ဂျီယံ သတင်းထောက် Sacha Tavolieri က ” ရိုမီယို လာဗီယာဟာ ဒီနေ့ ယှဉ်ပြိုင်ကစားမယ့် စိန့်အသင်းရဲ့ ကာရာဘောင်းပွဲမှာ ပါဝင်မှာ မဟုတ်ပါဘူး။ ",
"btext2":"လာဗီယာဟာ ဒီမနက်က အသင်းလိုက် လေ့ကျင့်ရေးမှာလည်း မပါခဲ့ပါဘူး။ ကစားသမားဘက်ကတော့ လီဗာပူးနဲ့ ဆောက်သမ်တန်ကြား သဘောတူညီမှု အမြန်ရဖို့ ကြိုးစားနေပါပြီ ” လို့ ဖော်ပြခဲ့ပါတယ်။ အကယ်လို့ ကာရာဘောင်းပွဲမှာ လာဗီယာကို ဆောက်သမ်တန်တို့ ထုတ်သုံးခဲ့ရင် EFL Cup ရဲ့ စည်းမျဉ်းအရ သူဟာ အခြားသော ကလပ်နဲ့ ဖလားပွဲမှာ ပါဝင်ခွင့်ရမှာ မဟုတ်ပါဘူး။ ဒါကြောင့်ပဲ လီဗာပူးနဲ့ ဆွေးနွေးနေစဉ်မှာ ပြိုင်ပွဲ လူစာရင်းကနေ ဖယ်ထုတ်ခဲ့တာ ဖြစ်ပါတယ်။ ဘယ်ဂျီယံ ကွင်းလယ်လူကို ခေါ်ယူနိုင်ခဲ့ရင်တောင် ချယ်ဆီးနဲ့ပွဲမှာ ပါဝင်ခွင့်ပေးဖွယ် မရှိပါဘူး။ ဒါပေမယ့် ဘောလုံးရာသီက အရှည်ကြီးဖြစ်ပြီး ကွင်းလယ် အတွင်းလူ နေရာမှာ လူသစ် လိုအပ်နေတာ သေချာပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/08/1714882023-678x381.jpg",
"imgurl2":"https://lfcthadin.com/wp-content/uploads/2023/08/1714882023-678x381.jpg",
"imgurl3":"no",
"video":"no"
 },

         {"ndate":"Aug  8 , 2023",
"htext":"လီဗာပူး လုပ်ရပ်က ရှက်ဖို့ကောင်းတယ်လို့ ကာရေဂါ ဝေဖန်ပြီး ကိုင်ဆီဒိုကို ခေါ်ဖို့ ဘာလို့များ မကြိုးစားလဲပါ မေးခွန်းထုတ်",
"btext1":"ဂျင်မီကာရေဂါက လီဗာပူးအသင်းရဲ့ ကွင်းလယ်လူ လာဗီယာအတွက် သီတင်းပတ်တွေကြာ ပျင်းရိဖွယ် ချိတ်ဆက်နေမှုဟာ ရှက်စရာကောင်းတဲ့ အခြေအနေ ဖြစ်နေပြီလို့ ဝေဖန်လာခဲ့ပါတယ်။ လီဗာပူးအသင်းဟာ လာဗီယာအတွက် ပေါင် ၃၇ သန်း၊ ပေါင် ၄၁ သန်းနဲ့ ပေါင် ၄၆ သန်းဆိုပြီး ၃ ကြိမ် ကမ်းလှမ်းရာမှာ ၃ ကြိမ်လုံး ပယ်ချခံခဲ့ရတာပါ။ ဆောက်သမ်တန်ကတော့ သူတို့ ကွင်းလယ်လူအတွက် ပေါင် သန်း ၅၀ ရမှ ရောင်းထုတ်ပေးမှာ ဖြစ်ပါတယ်။ လာဗီယာကို စျေးနည်းနည်းချင်း တိုးပေးပြီး အကြိမ်ကြိမ် ကမ်းလှမ်းနေတာအတွက် ကာရေဂါက ‘ ဒါကြီးက ရှက်ဖို့ကောင်းနေပြီ။ လာဗီယာက ပေါင် သန်း ၅၀ မတန်ဘူးထင်ရင် မခေါ်နဲ့တော့လေ။ သူ့ကို တကယ်ခေါ်ချင်ရင် အဲ့ပြောင်းရွှေ့ကြေး ပေးလိုက်တော့ပေါ့။ ",
"btext2":" နောက်ပြီး လီဗာပူးက ဘာလို့များ ကိုင်ဆီဒိုကို ခေါ်ယူဖို့ မကြိုးစားတာလဲ? ဟုတ်ပါတယ် သူ့အတွက် ငွေအများကြီး သုံးရမှာပါ။ ဒါပေမယ့် လီဗာပူးမှာ ဟန်ဒါဆန်နဲ့ ဖာဘင်ညိုတို့ကို ရောင်းချထားတဲ့ ပိုက်ဆံ ရှိနေတာပဲ ‘ လို့ ဝေဖန်ခဲ့တာ ဖြစ်ပါတယ်။ လီဗာပူးအသင်းဟာ ဟန်ဒါဆန်နဲ့ ဖာဘင်ညိုတို့ နှစ်ဦးကို ပေါင် ၅၂ သန်းဖြင့် ရောင်းချထားတာပါ။ ဒီနွေမှာ မက်ကယ်လစ္စတာနဲ့ ဆိုဘိုစလိုင်တို့ကို ပေါင် ၉၅ သန်း အကုန်အကျခံ ခေါ်ယူထားတာဖြစ်ပြီး လာဗီယာအတွက် ပေါင် သန်း ၅၀ သုံးရင်တောင်မှ အသင်းရဲ့ အသာတင် အသုံးစရိတ်က ပေါင် သန်း ၁၀၀ ပဲရှိမှာ ဖြစ်ပါတယ်။ ဖာမင်နို၊ မီလ်နာ၊ ကိတ်တာ၊ ချိန်ဘာလိန်၊ ဟန်ဒါဆန်၊ ဖာဘင်ညို၊ ကာဗာရိုတို့ကို လက်လွတ်ထားရချိန်မှာ လူစာရင်း ပြန်တည်ဆောက်ဖို့ ငွေမသုံးလိုဘူးဆိုတာက အတော်လေး နားလည်ရခက်ခဲတဲ့ အခြေအနေမျိုးမှာ ရှိနေတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/08/carragher-lavia-lfc--678x381.jpg",
"imgurl2":"https://lfcthadin.com/wp-content/uploads/2023/08/carragher-lavia-lfc--678x381.jpg",
"imgurl3":"no",
"video":"no"
 },

         {"ndate":"Aug  8 , 2023",
"htext":"တိုက်စစ် မြိုင်မြိုင် ခံစစ်က လျော့ရဲရဲ၊ နံပါတ် ၆ နေရာ ပွဲထွက်တဲ့ မာကာ၊ တည်ကန်ဘောတွေ ထူးချွန်ခြင်းနဲ့ ဒမ်းစတတ်ကို နိုင်တဲ့ပွဲမှ ပြောစရာများ",
"btext1":" လီဗာပူးအသင်းရဲ့ ရာသီကြို နောက်ဆုံး ခြေစမ်းပွဲဖြစ်တဲ့ Darmstadt နဲ့ပွဲဟာ ၃-၁ ရလဒ်ဖြင့် ပြီးစီးခဲ့ပါတယ်။ ဆာလာ၊ ဂျိုတာ၊ ဒီယက်ဇ်တို့ ဂိုးတွေ သွင်းခဲ့ကြကာ လူစားလဲမှုတွေနဲ့အတူ လူစုံထုတ်ခဲ့ပါတယ်။ ဒီပွဲမှာ ပြောစရာလေး နည်းနည်းရှိပါတယ်။ တိုက်စစ်က မြိုင်မြိုင် ခံစစ်က လျော့ရဲရဲ ပထမပိုင်းမှာ ၈ မိနစ်အတွင်း ၂ ဂိုးကို ခပ်မြန်မြန် သွင်းယူပြီး မိနစ်ပိုင်းမှာပဲ ခံစစ် ဟာကွက်ကနေ ခြေပဂိုး တစ်ဂိုး ပြန်ပေးလိုက်ရတာဟာ ဒီရာသီမှာ ဆက်တိုက် မြင်ရမယ့် လီဗာပူးရဲ့ ပုံစံပါပဲ။ တိုက်စစ်က ထက်မြက်သလောက် ခံစစ်ကာကွယ်ပုံဟာ မကြာခဏ အမှားတွေ ရှိခဲ့ပါတယ်။ ဆိုဘိုစလိုင်နဲ့တကွ အသင်းဖော်တွေဟာ သွင်းဂိုးရသင့်တဲ့ အခြေအနေ အချို့မှာ ဂိုးမရခဲ့ပါဘူး။ ခံစစ်ကလည်း ပေးဂိုး ဒီထက် များလောက်အောင် အမှားတွေ လုပ်ခဲ့မိပေမယ့် အယ်လီဆန်နဲ့ ခံစစ်ပိုင်း ဦးအောင် ရှင်းထုတ်နိုင်မှုတွေကြောင့် ၁ ဂိုးတည်း ပေးခဲ့ရတာပါ။ အသင်းဟာ စုဖွဲ့မှု ပိုကျစ်လစ်ဖို့နဲ့ အာရုံစူးစိုက်မှု ပိုကောင်းဖို့ လိုအပ်နေပါတယ်။",
"btext2":" ကမ္ဘာ့အဆင့် ကွင်းလယ်လူ မက်ကယ်လစ္စတာ လီဗာပူးအသင်းမှာ အလိုအပ်ဆုံး ကွင်းလယ်လူက ခံစစ်ပိုင်း ကာကွယ်ဖို့ဆိုတဲ့ တာဝန်ကို ရယူပေးမယ့် ကွင်းလယ်လူ တစ်ဦးပါပဲ။ အဲ့အတွက် ခေါ်ယူနိုင်ခြင်း မရှိသေးပေမယ့် မက်ကယ်လစ္စတာဟာ ကလော့ပ်ရဲ့ စနစ် အသက်ဝင်နေဖို့ ကွင်းလယ် အတွင်းလူ တာဝန်ကို ရယူခဲ့ပါတယ်။ မက်ကယ်လစ္စတာဟာ ကွင်းလယ်နဲ့ ခံစစ်၊ ကွင်းလယ်နဲ့ တိုက်စစ် ချိတ်ဆက်ဖို့ရာ တာဝန်ယူခဲ့ပြီး ဒီရာသီ လီဗာပူးမှာ တောက်ပမယ့် ကစားသမားဖြစ်ကြောင်း မတူညီတဲ့ နေရာကနေ ထပ်မံ သက်သေပြခဲ့ပါတယ်။ စင်္ကာပူ ခရီးစဉ်မှာ ဒူးဒဏ်ရာ ရခဲ့လို့ စိတ်ပူခဲ့ရပေမယ့် ပြင်းထန်ခြင်း မရှိတာက ဝမ်းသာဖို့ ကောင်းပါတယ်။ High line ခံစစ် ဖောက်ထွက်ခံရခြင်း ဒီရာသီကြိုမှာ လီဗာပူးအသင်း ပေးလိုက်ရတဲ့ ပေးဂိုး အတော်များများက ခံစစ်လိုင်း မြင့်မြင့်ထားခြင်း အခြေအနေမှာ ပြိုင်ဘက်တွေက ဖောက်ထွက် ဂိုးရယူသွားခြင်း ဖြစ်ပါတယ်။ ဒါကို ကွင်းလယ်ခံစစ်သမားနဲ့တင် ဖြေရှင်းနိုင်မှာ မဟုတ်ဘဲ စနစ်ကို ပိုကျစ်လစ်အောင် စီမံဖို့ လိုအပ်ပါတယ်။ ခံစစ်ကို High line ထားတာဟာ ကောင်းတဲ့ အချက်တွေ အများကြီး ရှိပါတယ်။ ကစားအားကို ချွေတာနိုင်တယ်၊ ဘောလုံးပိုင်ဆိုင်မှုရထားချိန် အနီးပေးတွေကို ခပ်မြန်မြန်ပေးနိုင်တယ်။ ခံစစ်ကနေ ကစားကွက် တည်ဆောက်ပြီး တိုက်စစ်အတွက် အမြန်ဆုံး အခွင့်အရေး ဖန်တီးပေးနိုင်ပါတယ်။ ပိုင်ဆိုင်မှု ဆုံးရှုံးချိန် ဖိအားပေးမှုနဲ့ ဘောလုံး အမြန်လုယူနိုင်ဖို့ လွယ်ကူစေတယ်။ ဒါပေမယ့်လို့ ကောင်တာ အခြေအနေတွေမှာ ပြိုင်ဘက်ရဲ့ အပြေးသမားထက် ပိုမြန်မြန် နေရာလွတ်ပိတ်နိုင်ဖို့ လိုအပ်သလို ခံစစ် စုဖွဲ့မှု စနစ်ကျဖို့ လိုပါတယ်။ လက်ရှိ လီဗာပူးအသင်း ကစားဟန်မှာ ဘောလုံးပိုင်ဆိုင်ချိန် ထရန့်ကို အတွင်းဝင်စေတာမို့ ခံစစ်သမား ၃ ယောက်ကြား နေရာလွတ် အကျယ်ကြီး ဖြစ်နေပြီး ပြိုင်ဘက်က ပိုမို ပြေးလွှား လုပ်ရှားနေတာပါ။",
"btext3": "   တည်ကန်ဘောတွေ အလုပ်ဖြစ်လာခြင်း လီဗာပူးရဲ့ အားသာချက်တွေထဲက တစ်ခုကတော့ တည်ကန်ဘောကနေ အခွင့်အရေး ယူနိုင်စွမ်း မြင့်မားသလို တည်ကန်ဘော ကာကွယ်မှု ကောင်းမွန်တာပါပဲ။ ရာသီကြိုမှာတော့ အသင်းက တည်ကန်ဘောတွေကနေ ဂိုး အတော်များများ ရယူနိုင်နေပါတယ်။ ထောင့်ကန်ဘောတွေမှာ ထရန့်ဖြစ်စေ ဆိုဘိုစလိုင်၊ ရော်ဘတ်ဆန် ဖြစ်စေ ဘောလုံးပေးမှုတွေက အတော်လေး သပ်ရပ် တိကျမှု ရှိပါတယ်။   ",
"imgurl1":"https://lfcthadin.com/wp-content/uploads/2023/08/diaz-jota-salah-678x381.jpg",
"imgurl2":"https://lfcthadin.com/wp-content/uploads/2023/08/diaz-jota-salah-678x381.jpg",
"imgurl3":"no",
"video":"no"
 },

         {"ndate":"Aug  8 , 2023",
"htext":"အမှတ်ပြည့်ရတဲ့ မာကာ၊ လာဗီယာအတွက် စတုတ္ထမြောက် ကမ်းလှမ်းဖို့ ပြင်ဆင်ခြင်း၊ ချယ်ဆီးပွဲအတွက် သီးသန့် ကစားကွက် ထုတ်သုံးဖွယ်ရှိခြင်းနဲ့ နံနက်ခင်း လီဗာပူး သတင်းများ",
"btext1":"ရာသီကြို နောက်ဆုံးသော ခြေစမ်းပွဲဖြစ်တဲ့ Darmstadt နဲ့ပွဲမှာ လီဗာပူးအသင်းဟာ ဆာလာ၊ ဂျိုတာ၊ ဒီယက်ဇ်တို့ရဲ့ သွင်းဂိုးတွေဖြင့် ၃-၁ ရလဒ်နဲ့ အနိုင်ရခဲ့ပါတယ်။ မနက်ကပွဲမှာ ဗန်ဒိုက်က မိနစ် ၆၀ မှာ လူစားလဲခံခဲ့ရတာကြောင့် ထရန့်ဟာ ၁၄ မိနစ်ကြာ လီဗာပူးအသင်းရဲ့ အသင်းခေါင်းဆောင် တာဝန်ကို ရယူခဲ့ပါတယ်။ အသင်းက ကိုယ်သွင်းရမယ့် ဂိုးတွေ မသွင်းနိုင်သေးသလို မပေးသင့်တဲ့ ဂိုးတွေကို အမှားလုပ်မိနေတာမျိုး ရှောင်ရှာနိုင်ဖို့ လိုအပ်နေပြီလို့ ကလော့ပ်က သတိပေးပါတယ်။ ",
"btext2":" မာကာက သူဟာ ကွင်းလယ် နေရာစုံမှာ အံဝင်သူဖြစ်ကြောင်း သက်သေပြခဲ့ပြီး Darmstadt နဲ့ပွဲမှ ပရိသတ်တွေ အကြိုက်ဆုံး ကစားသမား ဖြစ်ခဲ့ပါတယ်။ လီဗာပူးအသင်း တိုက်စစ်သမားတွေအတွင်း နေရာပြိုင်ဆိုင်မှုဟာ မျှော်လင့်ထားတာထက် ပြင်းထန်လာဖွယ် ရှိနေပါတယ်။ ဒုတိယပိုင်းမှာ လူစားဝင်လာတဲ့ ကစားသမားတွေထဲ ခြေစွမ်း အပြနိုင်ဆုံးက ညာတောင်ပံသမား ဗန်ဒုတ်ဖြစ်ပါတယ်။ ရာသီတစ်ခုလုံးမှာ သုံးမယ့် လူစာရင်း မဟုတ်ဘဲ ချယ်ဆီးပွဲအတွက် ယာယီ လူစာရင်း တစ်ခု ရှာဖွေသွားဖို့ လိုအပ်ကြောင်း ကလော့ပ်က ထုတ်ပြောလာပါတယ်။ ဒီနောက်ဆုံးပွဲမှာ ထုတ်ခဲ့တဲ့ လူစာရင်းဟာ ချယ်ဆီးပွဲအတွက် ဖြစ်လာနိုင်ပါတယ်။ ရော်ဘတ်ဆန်ဟာ ကွင်းထဲက နေရာတိုင်းမှာ ကစားနိုင်မယ့်သူလို့ ပရိသတ်တွေက သံသယမရှိပေမယ့်လို့ ဘယ်ခြမ်း ခံစစ်မှူး နေရာမှာတော့ စကော့သားကြီး ဆက်တိုက် ရုန်းကန်နေရတယ်လို့ ထောက်ပြလာနေကြပါတယ်။",
"btext3": "    အသင်းရဲ့ ခံစစ်ဟာ ယိုပေါက် သိပ်များလွန်းတယ်လို့ သိသိသာသာ မြင်နိုင်ခြင်းနဲ့အတူ မနှစ်ကလိုပဲ ခံစစ်အားနည်းမှုကနေ ရလဒ်ထိခိုက်မှာကို ပရိသတ်တွေက စိုးရိမ်တကြီး ထောက်ပြလာပါတယ်။ လာဗီယာအတွက် ပေါင် ၄၅ သန်းတန် ကမ်းလှမ်းမှု ပယ်ချခံခဲ့ရပေမယ့်လို့ လီဗာပူးအသင်းဘက်က စတုတ္ထမြောက် ချိတ်ဆက်မှု ပြုလုပ်သွားဖို့ ပြင်ဆင်နေပါတယ်။ အတိတ်က စျေးကွက်တွေမှာ အပြောင်းအရွှေ့တွေကို တိတ်တိတ်ဆိတ်ဆိတ်နဲ့ အမြန် အပြီးသတ်နိုင်သလောက် ဒီရာသီမှာ လာဗီယာ တစ်ဦးထဲကို ခြေချုပ်မိနေတဲ့ လီဗာပူးရဲ့ စီမံမှုတွေက ရှက်ဖို့ကောင်းတယ်လို့ ကာရေဂါက ဝေဖန်လိုက်ပါတယ်။  ",
"imgurl1":"https://lfcthadin.com/wp-content/uploads/2023/08/900882023-678x381.jpg",
"imgurl2":"https://lfcthadin.com/wp-content/uploads/2023/08/900882023-678x381.jpg",
"imgurl3":"no",
"video":"no"
 },

         {"ndate":"Aug  7 , 2023",
"htext":"ဒီရာသီ လီဗာပူးရဲ့ ရည်မှန်းချက်က ပရီးမီးယားလိဂ်ဖလား အောင်မြင်ဖို့လို့ ဆိုလာတဲ့ ထရန့်",
"btext1":" ၂၀၂၃-၂၀၂၄ ဘောလုံးရာသီအတွက် လီဗာပူးရဲ့ ရည်မှန်းချက်ဟာ ပရီးမီးယားလိဂ် ချန်ပီယံဖြစ်ရေးဖြစ်ကြောင်း ထရန့်က ထုတ်ပြောလာခဲ့ပါတယ်။ ကလော့ပ်လက်ထက် ပထမဆုံးအကြိမ်အဖြစ် ချန်ပီယံ ဝင်ခွင့် လွဲချော်ထားတဲ့ လီဗာပူးဟာ ဒီရာသီမှာ ယူရိုပါလိဂ်မှာပဲ ပါဝင်ယှဉ်ပြိုင်ရမှာပါ။ ဒီပြိုင်ပွဲကို အနိုင်ရဖို့ ရေပန်းစား အသင်းတွေထဲမှာ လီဗာပူး ပါဝင်နေသလို ချန်ပီယံလိဂ်ကို လွဲချော်ခြင်းဟာ အခြားသော ပြိုင်ပွဲတွေကို ပိုမို အာရုံစိုက်ခွင့်ရလာစေမှာပါ။",
"btext2":"ထရန့်ကတော့ ဒီရာသီကို အခွင့်အရေးအဖြစ် မြင်ထားပြီး ပရီးမီးယားလိဂ်ကို အနိုင်ရဖို့ အာရုံစိုက်မယ်လို့ Independent နဲ့ အင်တာဗျူးမှာ ထုတ်ပြောလာခဲ့တယ်။ ထရန့်က ပြောရာမှာ “ ချန်ပီယံလိဂ် မကစားရတာက ပရီးမီးယားလိဂ်ကို အများကြီး ပိုအာရုံစိုက်စေပါတယ်။ ကျနော်တို့ ကိုယ်ပြိုင်ရမယ့် ပြိုင်ပွဲတွေအပေါ် အများကြီး လေးစားမှုရှိပါတယ်။ ပြိုင်ပွဲတိုင်းကို အနိုင်ရချင်ပါတယ်။ ဒါပေမယ့် ဒီရာသီမှာ ကျနော်တို့ရဲ့ ရည်မှန်းချက်က ပရီးမီးယားလိဂ်ဖလားကို အနိုင်ရဖို့ ဖြစ်ပါတယ်။ ယူရိုပါလိဂ်မှာ ပါဝင်ယှဉ်ပြိုင်ရတာက ပရီးမီးယားလိဂ်ကို အာရုံစိုက်ဖို့ အခွင့်အရေးကောင်းပါပဲ။ ကျနော်တို့ အဆင့် ၂၊ အဆင့် ၃ နေရာတွေမှာ ရပ်တည်ပြီး လူစာရင်း တည်ဆောက်ဖို့ မဟုတ်ပါဘူး။ ကျနော်တို့ အသင်းဟာ အောင်နိုင်သူတွေ ပြည့်နေတဲ့ အသင်းပဲဖြစ်ပါတယ်။ ",
"btext3": "   ကျနော်တို့ ဘယ်လို အနိုင်ယူရမယ်ဆိုတာ သိပါတယ်။ ကျနော်တို့မှာ အောင်မြင်ဖူးတဲ့ အစဉ်အလာနဲ့ မန်နေဂျာ ရှိပါတယ်။ ဒါက ကောင်းတဲ့ ဖိအားပါပဲ။ နောက်တစ်ကြိမ် ထပ်ပြီး ကြိုးစားမှာပါ။ ကျနော်တို့က ပရီးမီးယားလိဂ် အောင်မြင်ဖူးတဲ့ အသင်း ဖြစ်ပါတယ် ” လို့ ဖြေကြာခဲ့တာ ဖြစ်ပါတယ်။ ဒီရာသီမှာ လီဗာပူးအသင်းဟာ မက်ကယ်လစ္စတာနဲ့ ဆိုဘိုစလိုင် နှစ်ဦးကိုပဲ ခေါ်ယူထားပြီး ဘရတ်ဒလေနဲ့ ကွမ်းဆက်တို့လို လူငယ်တွေကို စီနီယာအဆင့်ထံ ခေါ်ယူဖွယ် ရှိပါတယ်။ နောက်ထပ် ပစ်မှတ်တွေအဖြစ် ဆောက်သမ်တန်မှ လာဗီယာနဲ့ ဖလူမီနက်စ်မှ အန်ဒရီတို့ကို ချိတ်ဆက်နေတာပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/trent-lfc-winner-678x381.jpg",
"imgurl2":"https://lfcthadin.com/wp-content/uploads/2023/08/trent-lfc-winner-678x381.jpg",
"imgurl3":"no",
"video":"no"
 },

         {"ndate":"Aug  7 , 2023",
"htext":"NEWS: ဆာလာနဲ့ ဆော်ဒီကလပ်ကြား အပြောင်းအရွှေ့ သတင်းတွေကို အေးဂျင့်ဖြစ်သူ ငြင်းဆန်",
"btext1":" ဒီမနက်ပိုင်းမှာ ဆာလာကို ဆော်ဒီကလပ် Al-Ittihad အသင်းက ခေါ်ယူဖို့ ချိတ်ဆက်နေကြောင်း ကိစ္စဟာ အာရပ်ဒေသတွင်း သတင်းတွေမှာ အတော်လေး ဖော်ပြခံလာရပါတယ်။ ဖာဘင်ညို၊ ကန်တေနဲ့ ဘန်ဇီမာတို့ကို ခေါ်ယူထားတဲ့ Al-Ittihad အသင်းဟာ ပေါင် ၁၅၅ သန်း တန်ကြေးရှိတဲ့ ၂ နှစ် စာချုပ်ဖြင့် ဆာလာကို ချိတ်ဆက်နေခဲ့တာပါ။ ဒီအပြောင်းအရွှေ့ ဖြစ်မြောက်ဖို့ လီဗာပူးအသင်းကိုတော့ ပြောင်းရွှေ့ကြေး ပေါင် သန်း ၆၀ ဖြင့် ကမ်းလှမ်းမယ်လို့ ဆိုပါတယ်။",
"btext2":"အရှေ့အလယ်ပိုင်း အားကစားသတင်းထောက်တွေ အပြင် အမည်မဖော်ပြတဲ့ ဆာလာနဲ့ ရင်းနှီးသူတစ်ဦးက ပြောရာမှာ ဆော်ဒီကလပ်ဟာ ကစားသမားရဲ့ ကိုယ်စားလှယ်တွေနဲ့ တွေ့ဆုံခဲ့ပေမယ့် လီဗာပူးအသင်းမှာ ၂၀၂၅ ခုနှစ် နွေထိ စာချုပ်ရှိထားတဲ့ ဆာလာက အန်ဖီးအတွက်ပဲ ဆက်ကစားဖို့ ဆုံးဖြတ်ထားပါတယ်။ ဆာလာရဲ့ အေးဂျင့်ဖြစ်သူ Ramy Abbas ကလည်း ဆာလာ အသင်းပြောင်းဖို့ မရှိဘူးလို့ ပြောလာခဲ့ပါတယ်။ သူကပဲ “ ကျနော်တို့ လီဗာပူးကနေ ထွက်ဖို့ စဉ်းစားမယ်ဆိုရင် မနှစ်ကနွေမှာ စာချုပ်သစ် လက်မှတ်ထိုးမှာကို မဟုတ်ပါဘူး။ ဆာလာက လီဗာပူးမှာ ဆက်နေဖို့ကို စိတ်ပိုင်းဖြတ်ထားပါတယ် ” လို့ တွစ်တာကနေ ဖြေရှင်းခဲ့တယ်။ ဆော်ဒီပရိုလိဂ်ရဲ့ တာဝန်ရှိပုဂ္ဂိုလ်ကတော့ သူတို့ဟာ အာရပ်ကမ္ဘာမှာ ဟီးရိုးတစ်ဦးလို ထင်ရှားလှတဲ့ လီဗာပူးတိုက်စစ်သမား ဆာလာကို အနာဂတ်မှာ ခေါ်ယူသွားမှာပါလို့ ထုတ်ပြောထားပြီးပါပြီ။ ",
"btext3": "    Saudi Pro League တာဝန်ရှိသူ Hafez Al-Medlej က “ မိုဆာလာကို လက်မှတ်ထိုးဖို့ ကျနော်တို့ စတင် ကြိုးစားနေပါပြီ။ အာရပ်ကမ္ဘာမှာကော ဥရောပမှာပါ သူက အရမ်းကို ကျော်ကြားနေပါတယ်။ ဆာလာက လီဗာပူးမှာပဲ စံချိန်တွေကို ဆက်ချိုးလိုနေဦးမှာ ဖြစ်တာမို့ လက်တလော မခေါ်နိုင်သေးဘူး ဆိုပေမယ့် အနာဂတ်မှာ သူ့ကို ခေါ်ယူသွားမှာပါ ” လို့ ဇွန်လတုန်းက အင်တာဗျူးမှာ ထုတ်ပြောထားခဲ့တာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/salah-saudi--678x381.jpg",
"imgurl2":"https://lfcthadin.com/wp-content/uploads/2023/08/salah-saudi--678x381.jpg",
"imgurl3":"no",
"video":"no"
 },

         {"ndate":"Aug  7 , 2023",
"htext":"လီဗာပူး ကွင်းလယ် နေရာအတွက် ထူးခြား သတင်းအချို့",
"btext1":" ဒီအပတ် တနင်္ဂနွေနေ့ ည ၁၀ နာရီမှာတော့ လီဗာပူးအသင်းဟာ စတမ်းဖိုဒ့်ဘရစ်ချ်ကို သွားပြီး ချယ်ဆီးအသင်းနဲ့ ပရီးမီးယားလိဂ် အဖွင့်ပွဲစဉ် ယှဉ်ပြိုင်ရမှာ ဖြစ်ပါတယ်။ ဒီပွဲမတိုင်ခင် မနက်ဖြန်ညမှာ ရာသီကြို နောက်ဆုံး ခြေစမ်းပွဲ ရှိမှာဖြစ်ပါတယ်။ ကွင်းလယ်နဲ့ ပတ်သက်ပြီး နောက်ဆုံးရထားတဲ့ အခြေအနေတွေကို ဖော်ပြသွားပါမယ်။ သီယာဂိုနဲ့ ဘာ့ဆီတစ်တို့ လေ့ကျင့်ရေးဝင် ပြီးခဲ့တဲ့ ပိတ်ရက်မှာပဲ ကလပ်ရဲ့ ကွင်းလယ် အတွင်းလူ ၂ ဦးဖြစ်တဲ့ သီယာဂို၊ ဘာ့ဆီတစ်တို့ အသင်းနဲ့အတူ လေ့ကျင့်ရေး အပြည့် ပြန်ဝင်ခဲ့ပါတယ်။ စင်္ကာပူ ခရီးစဉ်မှာ သူတို့ နှစ်ဦးကို ချန်ထားခဲ့တာကလည်း အခုလို လေ့ကျင့်ရေး ဝင်နိုင်ဖို့ ကြံ့ခိုင်မှု ကောင်းနေအောင် ရည်ရွယ်ချက်နဲ့ပါပဲ။ မနက်ဖြန် ယှဉ်ပြိုင်မယ့် SV Darmstadt နဲ့ပွဲမှာ သူတို့ နှစ်ဦး ပွဲကစားခွင့်ရမယ်တော့ မမျှော်လင့်ထားပါဘူး။ ဒါပေမယ့်လို့ မနှစ်က ဘောလုံးရာသီမှာ ကြံ့ခိုင်မှု ပြဿနာတွေကြောင့် လူစာရင်းကနေ ဖယ်ထုတ်ခံထားရတဲ့ ကွင်းလယ်လူ နှစ်ဦးဟာ ဘောလုံး ပြန်ကစားနေပါပြီ။",
"btext2":" လာဗီယာအတွက် အရေးပါတဲ့ သီတင်းပတ် လီဗာပူးအသင်းဟာ ဆောက်သမ်တန်ရဲ့ လာဗီယာအတွက် ပေါင် သန်း ၅၀ တောင်းဆိုမှုကို သဘောမကျပါဘူး။ ဒါပေမယ့် ပေါင် ၄၁ သန်းထက် ပိုကောင်းတဲ့ တတိယမြောက် ကမ်းလှမ်းမှု ဝင်မယ့် သဘောထား ပြသလာပါတယ်။ ဆောက်သမ်တန်က သူတို့ရဲ့ အဖွင့်ပွဲမှာ လာဗီယာကို ထည့်မသုံးခဲ့ပါဘူး။ ဘယ်ဂျီယံ ကွင်းလယ်လူကို ခေါ်ယူနိုင်ခဲ့ရင်တောင် ချယ်ဆီးနဲ့ပွဲမှာ ပါဝင်ခွင့်ပေးဖွယ် မရှိပါဘူး။ ဒါပေမယ့် ဘောလုံးရာသီက အရှည်ကြီးဖြစ်ပြီး ကွင်းလယ် အတွင်းလူ နေရာမှာ လူသစ် လိုအပ်နေတာ သေချာပါတယ်။ အန်ဒရီကို ချန်လှပ်တဲ့ ဖလူမီးနက်စ် ဘရာဇီး အဆင့်မြင့်တန်းလိဂ်ဖြစ်တဲ့ စီးရီးအေမှာတော့ ဖလူမီးနက်စ်က တတိယနေရာကို တက်လှမ်းသွားပါပြီ။ အခုဆိုရင် ဒုတိယနေရာက ဖလာမင်ဂိုနဲ့ ရမှတ်တူနေတဲ့ အခြေအနေပါ။ ဘရာဇီးကလပ်ဟာ လီဗာပူးနဲ့ သတင်းထွက်နေတဲ့ အန်ဒရီကို သူတို့ရဲ့ အရေးပါတဲ့ ပွဲစဉ်မှာ ထည့်သုံးခဲ့ခြင်း မရှိပါဘူး။ လီဗာပူးက အန်ဒရီကို ဒီနွေစျေးကွက်မှာ အရခေါ်လိုပြီး ဖလူမီးနက်စ်က ဇန်နဝါရီမှာ လက်လွတ်လိုခြင်း ဖြစ်ပါတယ်။ အပြောင်းအလဲ တစ်ခုခု မြင်လာရမလား စောင့်ကြည့်ရမယ့် သီတင်းပတ် ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/08/thaigo-andre-678x381.jpg",
"imgurl2":"https://lfcthadin.com/wp-content/uploads/2023/08/thaigo-andre-678x381.jpg",
"imgurl3":"no",
"video":"no"
 },
         {"ndate":"Aug  7 , 2023",
"htext":"အပြောင်းအရွှေ့အရေးကြီး သီတင်းပတ်ကို ရောက်နေခြင်း၊ သူရမ်ကို မခေါ်ဖြစ်ခဲ့ခြင်း အကြောင်းရင်း၊ သတိပေးလာတဲ့ ဆောက်တမ်တန် စီအီးအိုနဲ့ လီဗာပူး နံနက်ခင်း သတင်းများ",
"btext1":" ဆော်ဒီကလပ် Al-Ittihad အသင်းဟာ ဆာလာကို ၂ ရာသီအတွက် လုပ်ခ ပေါင် သန်း ၁၈၀ ပေးပြီး ဆွဲဆောင်ဖို့ ပြင်ဆင်နေပါတယ်။ သတင်းတွေအရ ၎င်းတို့ဟာ ဆာလာအတွက် ပြောင်းရွှေ့ကြေးအဖြစ် ပေါင် သန်း ၆၀ နဲ့ လီဗာပူးအသင်းထံ ကမ်းလှမ်းမှု ဝင်မှာပါ။ လီဗာပူးအသင်း ခေါ်ယူလိုနေကြောင်း သတင်းထွက်နေတဲ့ လက်စတာ ကွင်းလယ်လူ ဒူစ်ဘူရီဟောဟာ မနေ့က ယှဉ်ပြိုင်တဲ့ ချန်ပီယံရှစ်ပွဲမှာ ပွဲထွက်ခဲ့ပြီး သွင်းဂိုး ၂ ဂိုး သွင်းယူခဲ့ပါတယ်။ တိုက်စစ်မှူး ဂက်ပိုက လီဗာပူးအသင်းဟာ ကိုယ်လုပ်နိုင်တာတွေကို ချပြပြီး ဆုဖလား အောင်မြင်မှုတွေ ပြန်လည်ရယူဖို့ ဆာလောင်နေပါကြောင်း ထုတ်ပြောလာပါတယ်။",
"btext2":" လိုင်ယွန်ခံစစ်သမား လုခေဘာကို လီဗာပူးဘက်က ကင်းထောက်နေပေမယ့် အသက် ၂၀ အရွယ် ပြင်သစ်သား ခံစစ်မှူးက လိုက်ဇစ်ထံ ရောက်ဖို့ ပိုမို အခွင့်အလမ်းများတယ်လို့ ရိုမန်နိုက ဆိုပါတယ်။ Nice ကွင်းလယ်လူ သူရမ်နဲ့ အပြောင်းအရွှေ့ ပျက်ခဲ့ခြင်း အဓိက အကြောင်းရင်းက ၎င်းအတွက် လီဂူးဝမ်းကလပ် တောင်းဆိုစျေးဟာ မြင့်မားတယ်လို့ လီဗာပူးဘက်က ယုံကြည်ခြင်းကြောင့် ဖြစ်ပါတယ်။ ကွင်းလယ်လူ သီယာဂိုဟာ ဒီနွေမှာ လုံးဝ အသင်းပြောင်းမှာ မဟုတ်ဘဲ လီဗာပူးမှာ ဆက်ရှိနေဖို့ စိတ်ပိုင်းဖြတ်ထားပါတယ်။",
"btext3": "   ဒီအပတ်ဟာ ဆောက်သမ်တန် ကွင်းလယ်လူ လာဗီယာကို ခေါ်ယူရေးအတွက် အရေးပါတဲ့ သီတင်းပတ်ဖြစ်သလို လီဗာပူးအသင်းက လက်ရှိအတွက်ကော အနာဂတ်အတွက်ပါ အသုံးဝင်မယ့် ခံစစ်မှူးသစ်ကိုပါ ရလိုကြောင်း ရိုမန်နိုက ဖော်ထုတ်လာခဲ့ပါတယ်။ ဆောက်သမ်တန် စီအီးအိုက သူတို့ရဲ့ ဘဏ္ဍာရေးပိုင်းဟာ တောင့်တင်းမှု ရှိနေတာကြောင့် လာဗီယာအပြင် ဘယ်ကြယ်ပွင့်ကို မဆို စျေးပေါပေါဖြင့် လက်လွတ်မှာ မဟုတ်ကြောင်း သတိပေးစကား ပြောလာပါတယ်။ နက်ဖီးလစ် ထွက်ခွာသွားရင် သူ့နေရာ တိုက်ရိုက် အစားထိုးမှုအဖြစ် လူငယ် ခံစစ်သမား ကွမ်းဆက်ကို လီဗာပူးနည်းပြအဖွဲ့ နေရာပေးဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2023/08/939782023-678x381.jpg",
"imgurl2":"https://lfcthadin.com/wp-content/uploads/2023/08/939782023-678x381.jpg",
"imgurl3":"no",
"video":"no"
 },
         {"ndate":"Aug  6 , 2023",
"htext":"Top 4 ဝင်ခွင့် လွဲချော်မယ့် အသင်းကြီးကို ရာသီကြို ဟောကိန်းထုတ်လိုက်တဲ့ ရော်ဘီ ဆားဗေ့ချ်",
"btext1":" ပရီးမီးယားလိဂ် ကစားသမားဟောင်း ရော်ဘီ ဆားဗေ့ချ်က လီဗာပူးဟာ လာမယ့်ရာသီမှာလည်း ထိပ်ဆုံး ၄ သင်းထဲ ဝင်နိုင်မှာ မဟုတ်ဘူးလို့ ခန့်မှန်းလိုက်ပါတယ်။ နွေမှာ ပြင်ဆင်မှု အားနည်းသလို ကစားသမား များစွာကို ထွက်ခွင့်ပေးထားတဲ့ လီဗာပူးဟာ ချန်ပီယံနေရာ ရေပန်းစားမှုနဲ့ အလှမ်းကွာလွန်းနေပါတယ်။ ဒါပေမယ့် အခုချိန်မှာတော့ ထိပ်ဆုံး ၄ သင်း နေရာအတွက်တောင် အတော်လေး လျော့တွက်ခံရတဲ့ အသင်း ဖြစ်လာနေပါတယ်။ ” ကျနော်ကတော့ ထိပ်ဆုံး ၄ သင်းထဲ ချယ်ဆီး ဝင်လာမယ်လို့ ထင်ပါတယ်။ ပိုချက်တီနိုရဲ့ အသင်းက ကစားသမားသစ်တွေနဲ့ အတော်လေး တိုးတက်လာနိုင်တယ်၊ သူတို့က ဥရောပပွဲ လုံးဝ ကစားစရာမလိုတဲ့ အားသာချက်လည်း ရှိထားပါတယ်။",
"btext2":"ထိပ်ဆုံး ၄ သင်း ဝင်ခွင့် လွဲချော်မှာက အာဆင်နယ်နဲ့ လီဗာပူး နှစ်သင်းထဲက တစ်သင်း ဖြစ်လာလိမ့်မယ်။ အာဆင်နယ်က အတော်လေး တိုးတက်လာနေတော့ အသင်းကြီးတွေထဲ လီဗာပူးပဲ ချန်ပီယံလိဂ် ထပ်လွဲဦးမယ် ထင်ပါတယ်။ သူတို့ လက်ရှိ သုံးနေတဲ့ high line ကိုပဲ ဆက်ပြီး သုံးမယ် ဆိုရင်ပေါ့။ မနှစ်ကရာသီ လီဗာပူးတို့ ကျရှုံးခဲ့တယ်၊ သူတို့အတွက် ဘောလုံးရာသီကောင်း မဟုတ်ခဲ့ဘူး။ လက်ရှိ အနေအထားအရ မန်စီးတီး၊ အာဆင်နယ်၊ မန်ယူနိုက်တက်နဲ့ ချယ်ဆီးတို့ပဲ ထိပ်ဆုံး ၄ သင်း ဝင်သွားမှာပါ ” လို့ ရော်ဘီ ဆားဗေ့ချ်က ခန့်မှန်းခဲ့တာ ဖြစ်ပါတယ်။ မကြာသေးခင်က နှစ်တွေမှာ ပရီးမီးယားလိဂ် ချန်ပီယံနေရာအတွက် မန်စီးတီးနဲ့ အပြိုင်အဆိုင် ရေပန်းစားခဲ့တဲ့ လီဗာပူးအသင်းဟာ လက်ရှိမှာတော့ ထိပ်ဆုံး ၄ နေရာအတွက်တောင်မှ ယုံကြည်လို့မရတဲ့ အခြေအနေကို ကျဆင်းလာနေပြီ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/savage-predi-678x381.jpg",
"imgurl2":"https://lfcthadin.com/wp-content/uploads/2023/08/savage-predi-678x381.jpg",
"imgurl3":"no",
"video":"no"
 },
         {"ndate":"Aug  6 , 2023",
"htext":"ဗီလာ ကြယ်ပွင့်နဲ့ စကားပြောနေခြင်း၊ ထွက်ဖို့ နီးနေတဲ့ နက်ဖီးလစ်၊ ရင်းနှီးမြုပ်နှံမှု မလုပ်လို့ ဝေဖန်ခံနေရတဲ့ FSG နဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ အက်စတွန်ဗီလာရဲ့ တောင်ပံသမား ဂျေဒန် ဖိုင်လိုဂျင်ကို ခေါ်ယူဖို့ စကားပြောဆိုမှု ပြုလုပ်နေပါတယ်။ အသက် ၂၁ နှစ်အရွယ် ဖိုင်လိုဂျင်ဟာ ညာခြမ်းနဲ့ ဘယ်ခြမ်း ကွင်းလယ်လူ နေရာတွေကိုလည်း ကစားနိုင်သူ ဖြစ်ပါတယ်။ ပရီးမီးယားလိဂ်မှာ အိမ်နီးနားချင်းဖြစ်လာတဲ့ မန်စီးတီး ခံစစ်မှူးသစ် ဂါဗာဒီအောကို ဂုဏ်ယူပါကြောင်း လိုက်ဇစ် ကစားသမားဟောင်း ဆိုဘိုစလိုင်က ထုတ်ဖော်လိုက်ပါတယ်။ လိဒ်စ်ယူနိုက်တက်ဟာ နက်ဖီးလစ်ကို ပေါင် ၈.၅ သန်းဖြင့် ခေါ်ယူဖို့ စီစဉ်နေပြီး ထပ်တိုးကြေးတွေ အပါဆိုရင် ပေါင် ၁၀ သန်းဝန်းကျင် ရှိမှာ ဖြစ်ပါတယ်။",
"btext2":"အသင်းရဲ့ ပရီးမီးယားလိဂ် အဖွင့်ပွဲအဖြစ် စတမ်းဖိုဒ့်ဘရစ်ချ်မှာ ယှဉ်ပြိုင်ရမယ့် ပွဲစဉ်မှာ ချယ်ဆီးတိုက်စစ်သမား အန်ကွန်းကူဟာ ဒဏ်ရာကြောင့် ပါဝင်နိုင်ဖွယ် မရှိပါဘူး။ လွန်ခဲ့တဲ့ ၁၂ လတုန်းက ကလော့ပ်ဟာ လီဗာပူးအသင်းကနေ ထွက်ခွာလု ဖြစ်ခဲ့ပါတယ်။ နောက်ပိုင်းမှာ သူဟာ ကလပ်အတွက် အားထုတ်ပေးဖို့ ပြောင်းလဲ စိတ်ပိုင်းဖြတ်ခဲ့ပြီး လီဗာပူးအသင်းကောင်း တစ်သင်းကို ပြန်တည်ဆောက်ပေးဖို့ ပြင်ဆင်ခဲ့တယ်လို့ ဖော်ပြမှု ထွက်ပေါ်လာပါတယ်။ ",
"btext3": "    ဘွန်ကီတွေရဲ့ ပေါက်ကြေးထုတ်မှုတွေမှာတော့ လာမယ့်ရာသီ လီဗာပူးအသင်း ချန်ပီယံလိဂ်ဝင်ခွင့် ပြန်ရဖို့ အခွင့်အရေးမြင့်မားတယ် ဆိုပြီး ဖွင့်လှစ်ခံထားရပါတယ်။ EA Sports လို ဂလိုဘယ်အမှတ်တံဆိပ်တွေဖြင့် လီဗာပူးအသင်း လက်တွဲနိုင်အောင် ဦးဆောင်ပေးထားတဲ့ partnership sales ပိုင်းဆိုင်ရာ လက်ထောက် ဥက္ကဋ္ဌ Jonathan Kane ဟာ ၁၅ နှစ်ကြာ ရှိခဲ့တဲ့ အသင်းကနေ နယူးကာဆယ်ကို ဒါရိုက်တာ ရာထူးဖြင့် ပြောင်းရွှေ့သွားပါပြီ။ FSG လက်အောက်မှာ Red Sox ဘေ့စ်ဘောအသင်း အရှိန်အဝါ ထိုးကျလာပြီး အိမ်ဖြည့်အသင်းအဆင့် ဖြစ်လာခြင်းအတွက် ဘော်စတွန်သတင်းထောက်က အမေရိကန်ပိုင်ရှင်တွေရဲ့ ရင်းနှီးမြုပ်နှံမှု နည်းပါးခြင်းအပေါ် ပြင်းပြင်းထန်ထန် ဝေဖန်လိုက်ပါတယ်။  ",
"imgurl1":"https://lfcthadin.com/wp-content/uploads/2023/08/100682023-678x381.jpg",
"imgurl2":"https://lfcthadin.com/wp-content/uploads/2023/08/100682023-678x381.jpg",
"imgurl3":"no",
"video":"no"
 },
         {"ndate":"Aug  5 , 2023",
"htext":"လီဗာပူးပရိသတ်တွေရဲ့ နာကျည်းချက်ကို လာဆွသလိုဖြစ်ခဲ့တဲ့ ခံစစ်မှူးနေရာအတွက် ဂွာဒီယိုလာရဲ့ မှတ်ချက်",
"btext1":"ဒီရက်ပိုင်းမှာ မန်စီးတီးနည်းပြ ဂွာဒီယိုလာရဲ့ သူ့လူစာရင်းနဲ့ ပတ်သက်ပြီး မကျေနပ်သေးကြောင်း ပြောဆိုမှုဟာ လီဗာပူးပရိသတ်တွေကြားမှာ အတော်လေး ပြောစရာ ဖြစ်လာခဲ့ပါတယ်။ မန်စီးတီးဟာ လိုက်ဇစ်အသင်းမှ အသက် ၂၁ နှစ်အရွယ် ခံစစ်မှူး ဂါဗာဒီအောကို ပေါင် ၇၈ သန်းဖြင့် ခေါ်ယူနိုင်ခဲ့ပါပြီ။ ဂါဗာဒီအောကို ခေါ်ယူဖို့ လီဗာပူးအသင်းကလည်း ပစ်မှတ်ထားခဲ့သေးပေမယ့်လို့ သူ့အတွက် ပေးရမယ့် ပြောင်းရွှေ့ကြေးကို မတတ်နိုင်ခဲ့တာပါ။ ",
"btext2":"ဂါဗာဒီအောကိုရအပြီးမှာ မန်စီးတီးခံစစ်က ခံစစ်မှူး ၆ ဦးထိ ရှိနေပါပြီ။ ဒါကို ဂွာဒီယိုလာက ” ဘောလုံးရာသီက အရှည်ကြီးပါ။ ခံစစ်မှူး ၆ ဦးရှိတာက များတယ်လို့ ပြောလို့ မရပါဘူး ” ဆိုပြီး ပြောဆိုခဲ့တာ ဖြစ်ပါတယ်။ မန်စီးတီး ခံစစ်မှာတော့ ဒီယက်စ်၊ အကီ၊ အခန်ဂျီ၊ လာပေါ့၊ ဂျွန်စတုန်းနဲ့ ဂါဗာဒီအော ဆိုပြီး ခံစစ်မှူး ၆ ဦးထိ ရှိနေကာ အားလုံးက ၂၉ နှစ်အောက်တွေ ဖြစ်ကြပါတယ်။ လီဗာပူးအသင်းမှာတော့ ခံစစ်မှူးတွေအဖြစ် ဗန်ဒိုက်၊ ကိုနတေး၊ မာတစ်၊ ဂိုးမက်စ်နဲ့ နက်ဖီးလစ်တို့ ရှိနေတာပါ။ သူတို့ထဲမှာ ဗန်ဒိုက်နဲ့ မာတစ်က ၃၂ နှစ် ကျော်လာပြီဖြစ်ကာ နက်ဖီးလစ်ကိုတော့ ဒီနွေမှာ ရောင်းချသွားမှာမို့ ၄ ဦးပဲ ကျန်ရှိမယ့် အခြေအနေ ဖြစ်ပါတယ်။ ",
"btext3": "  ဒါပေမယ့်လည်း လီဗာပူးအသင်းဟာ ဗဟိုခံစစ်မှူးသစ် ခေါ်ယူရေးကို အေးအေးဆေးဆေး ဖြစ်နေခဲ့ပြီး အခုချိန်ထိ ကမ်းလှမ်းမှု ဝင်မယ့် အရိပ်အယောင် မမြင်ရသေးပါဘူး။ ဂွာဒီယိုလာက ခံစစ်မှူး ၆ ကိုတောင် မတင်းတိမ်နိုင်သေးချိန် လီဗာပူးက နက်ဖီးလစ်ကိုပါ လျော့ချဦးမှာမို့ ရည်ရွယ်ချက်ကြီး မရှိမှုအပေါ် ပရိသတ်တွေက ဝေဖန် ထောက်ပြလာနေကြပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/lfc-city-6-playres-678x381.jpg",
"imgurl2":"https://lfcthadin.com/wp-content/uploads/2023/08/lfc-city-6-playres-678x381.jpg",
"imgurl3":"no",
"video":"no"
 },

         {"ndate":"Aug  5 , 2023",
"htext":"လီဗာပူးအသင်း ကစားသမားသစ် ၃ ဦး ခေါ်ဦးမယ်လို့ ဘယ်သူတွေ ပြောလာနေတာလဲ",
"btext1":" ဒီနွေစျေးကွက်မှာ လီဗာပူးအသင်းဟာ မက်ကယ်လစ္စတာနဲ့ ဆိုဘိုစလိုင်တို့ ၂ ဦးကိုပဲ ခေါ်ယူထားပြီး ကွင်းလယ်နေရာအတွက် ချိတ်ဆက်မှုတွေ လုပ်ဆောင်နေခဲ့တာပါ။ အသင်းရဲ့ နွေလှုပ်ရှားမှုတွေဟာ ချန်ပီယံဖြစ်လိုတဲ့ အသင်းတစ်သင်းရဲ့ အနေအထား မဟုတ်ကြောင်း ပရိသတ်တွေဘက်က မှတ်ချက်ပေးနေကြပြီး ကွင်းလယ်ခံစစ်နေရာ လူသစ် တစ်ဦး ခေါ်ယူခြင်းဖြင့် စျေးကွက်ပိတ်လိမ့်မယ်လို့ ထင်မြင်နေကြပါတယ်။ ဒါပေမယ့် ထပ်ခေါ်မှာပါလို့ သတင်းထောက်တွေက ဆိုလာပါတယ်။ ဂျာမနီ ရာသီကြိုမှာ ဟန်ဒါဆန်နဲ့ ဖာဘင်ညိုကို လက်လွတ်ရဖို့ ဖြစ်နေကတည်းက လီဗာပူးအသင်းဟာ လာဗီယာကို စိတ်ဝင်စားနေကြောင်းနဲ့ ဆယ်ကျော်သက်လေးတင် မဟုတ်ဘဲ အတွေ့အကြုံရှိ ကွင်းလယ်လူကိုလည်း ထပ်မံ ခေါ်ယူဦးမယ်လို့ The Athletic နဲ့ The Telegraph မှ သတင်းထောက်တွေ ဖော်ပြလာခဲ့တာပါ။",
"btext2":"စင်္ကာပူ ခရီးစဉ်အတွင်း ဟန်ဒါဆန်၊ ဖာဘင်ညိုတို့ အပြီးသတ် ထွက်ခွာသွားချိန်မှာ လာဗီယာကို တရားဝင် ကမ်းလှမ်းမှု စတင်ခဲ့ပါတယ်။ ထိုအချိန်မှာပဲ လီဗာပူးက အတွေ့အကြုံရှိ ကွင်းလယ်လူနဲ့ ခံစစ်မှူး တစ်ဦးကို ခေါ်ယူလိုကြောင်းကို သတင်းထောက် David Ornstein နဲ့ စကိုင်းစပေါ့ဘက်က ဖော်ပြလာပါတယ်။ မီဒီယာတွေထက်မှာ လူသစ် ၃ ဦးလို့ ကျယ်ကျယ်လောင်လောင် ပြောလာချိန်မှာ အန်ဒရီကို ချိတ်ဆက်နေတယ်လို့ ဘရာဇီးသတင်းထောက်တွေ စတင် ဖော်ထုတ်လာခဲ့ကြပါတယ်။ ဒါပေမယ့် လာဗီယာအတွက် သဘောတူညီမှု မရသေးသလို အန်ဒရီကို ဖလူမီးနက်စ်ဘက်က ဇန်နဝါရီမှ ရောင်းလိုပါတယ်။ ",
"btext3": "   ဇူလိုင်လ နောက်ဆုံးအပတ်မှာတော့ The Athletic သတင်းထောက် Simon Hughes က အားကစားဒါရိုက်တာသစ် ရှမတ်ကီဟာ မိုက်ကယ်အဒ်ဝတ် မပြောနဲ့ ဂျူလီယန်ဝတ် အဆင့်လောက်တောင် မစွမ်းကြောင်း၊ လီဗာပူး လူသစ်ရဖို့ မလွယ်ကြောင်း ဝေဖန် သုံးသပ်ချက် ရေးသားခဲ့ပါတယ်။ ဒီနောက်ပိုင်းမှာ အပြောင်းအရွှေ့ စျေးကွက်တွေအတွင်း အသင်းပိုင်ရှင်ဘက်က ကာကွယ်လွန်းတာကြောင့် ကလော့ပ်ဟာ Simon Hughes, Melissa Reddy အစရှိတဲ့ လီဗာပူးမြို့ဖွား သတင်းထောက်တွေနဲ့ မကျေမလည်တွေ ရှိထားတာပါ။ အဓိက ထိပ်တိုက်ဖြစ်ခဲ့တာက ၎င်းတို့က လီဗာပူး မှားယွင်းနေတဲ့ အတွင်းရေး ကိစ္စတွေကို ဖွင့်ချရာကနေ စတင်ခဲ့တာ ဖြစ်ပါတယ်။ ဒါပေမယ့် လီဗာပူးရဲ့ အပြောင်းအရွှေ့ ကိစ္စ ဝေဖန်ချက်တွေ လုပ်ခဲ့တဲ့ Melissa Reddy ကိုယ်တိုင်ကလည်း လီဗာပူးအသင်း ကွင်းလယ်လူသစ် ၂ ဦးနဲ့ ခံစစ်မှူး ၁ ဦး ခေါ်ယူလိုနေကြောင်းကို စကိုင်းစပေါ့ကနေ ဖော်ပြသွားပါတယ်။ ဒါကြောင့် လူသစ် ၃ ဦး ရလိုနေတာက အမှန်တကယ်ဖြစ်ပြီး ကြိုးစားမှုကတော့ နှေးကွေးနေတာ ဖြစ်ပါတယ်။ နောက်ဆုံးအားဖြင့် အပြောင်းအရွှေ့ ကိစ္စတွေမှာ လူတိုင်း အမြဲ စောင့်ကြည့်နေကြတဲ့ ရိုမန်နိုကလည်း သူ့ရဲ့ HERE WE GO podcast ကနေ လီဗာပူးအသင်းက ကွင်းလယ်လူ ၂ ဦးနဲ့ ခံစစ်မှူး ၁ ဦး ခေါ်ယူလိုနေကြောင်း မနေ့ကပဲ ဖော်ထုတ်သွားပါတယ်။   ",
"imgurl1":"https://lfcthadin.com/wp-content/uploads/2023/08/lfc-3-news-678x381.jpg",
"imgurl2":"https://lfcthadin.com/wp-content/uploads/2023/08/lfc-3-news-678x381.jpg",
"imgurl3":"no",
"video":"no"
 },

        {"ndate":"Aug  5 , 2023",
"htext":"လူသစ် ၃ ဦး ခေါ်မှာလို့ အခိုင်အမာဆိုတဲ့ ရိုမန်နို၊ အသင်း ခေါ်ယူလိုတဲ့ ကွင်းလယ် ၂ မျိုးနဲ့ နံနက်ခင်း လီဗာပူးသတင်းများ",
"btext1":" စကိုင်းစပေါ့မှ သတင်းထောက် Melissa Reddy က လီဗာပူးအသင်းဟာ အမျိုးအစား ၂ မျိုးအတွက် ကွင်းလယ်လူသစ် နှစ်ဦး ခေါ်ယူလိုနေကြောင်းကို ဖော်ထုတ်သွားပါတယ်။ လီဗာပူးဘက်က ရှာဖွေနေသူ နှစ်ဦးဟာ ပွဲကို ထိန်းချုပ်နိုင်မယ့် “controller” သမားနဲ့ အဖျက်အားသန်တဲ့ “progressive destroyer” သမားဖြစ်တယ်လို့လည်း Reddy က ဆိုသွားပါတယ်။ ဆောက်သမ်တန်ဟာ လာဗီယာနီးတူ ပြန်လည်ရောင်းချရာမှာ အကျိုးခံစားခွင့် ပါဝင်တဲ့ ခံစစ်သမား လီဗရာမန်တိုကို သူတို့ သတ်မှတ်ထားတဲ့ ပေါင် သန်း ၅၀ အောက်ဖြစ်တဲ့ ပေါင် သန်း ၄၀ ဖြင့် နယူးကာဆယ်ကို ရောင်းချခဲ့ပါတယ်။ လီဗာပူးကတော့ လာဗီယာအတွက် ပေါင် ၄၁ သန်းဖြင့် ကမ်းလှမ်းမှု မအောင်မြင်ခဲ့ပါဘူး။",
"btext2":" ဒီကနေ့ လေ့ကျင့်ရေးမှာ အသင်းရဲ့ ကွင်းလယ်လူတွေဖြစ်တဲ့ သီယာဂိုနဲ့ ဘာ့ဆီတစ်တို့ အသင်းလိုက် လေ့ကျင့်ရေး အပြည့် ပြန်ဝင်မှာ ဖြစ်ပါတယ်။ လာဗီယာအတွက် ဆောက်သမ်တန်ဘက်က အခုလိုပဲ တင်းခံနေမယ်ဆိုရင် အခြားသော ပစ်မှတ်ဘက်ကို လီဗာပူးအသင်း ဦးလှည့်သွားနိုင်တယ်လို့ James Pearce က ဆိုပါတယ်။ ဆောက်သမ်တန်ဟာ ရှက်ဖီးကို ၂-၁ ဖြင့် အနိုင်ရတဲ့ သူတို့ရဲ့ ချန်ပီယံရှစ် အဖွင့်ပွဲမှာ လာဗီယာကို အရန်စာရင်းမှာ ထည့်ထားပေမယ့် ထုတ်မသုံးခဲ့ပါဘူး။ ဒါဟာ အကောင်းမြင်စရာ အခြေအနေဖြစ်ပါတယ်။",
"btext3": "    လီဗာပူးအသင်းဟာ စျေးကွက်မပိတ်ခင် ကွင်းလယ်လူသစ် ၂ ဦး ခေါ်ယူမှာဖြစ်ပြီး မြင့်မားတဲ့ အဆင့်မှာ ကစားနိုင်တဲ့ ခံစစ်မှူး တစ်ဦးကိုလည်း ခေါ်ယူဖို့ စီစဉ်ထားတယ်လို့ ရိုမန်နိုက ပြောလာပါတယ်။ ဘောလုံးရာသီသစ် စတင်လာဖို့ နီးစပ်နေသလို အပြောင်းအရွှေ့ နောက်ဆုံးရကို ရောက်နေချိန်မှာ အသင်းထံက တိုးတက်တဲ့ ကစားသမား ခေါ်ယူမှုတွေ မမြင်ရခြင်းအတွက် လီဗာပူးပရိသတ်တွေ စိုးရိမ်လာနေကြပါပြီ။  ",
"imgurl1":"https://lfcthadin.com/wp-content/uploads/2023/08/1019582023-678x381.jpg",
"imgurl2":"https://lfcthadin.com/wp-content/uploads/2023/08/1019582023-678x381.jpg",
"imgurl3":"no",
"video":"no"
 },

         {"ndate":"Aug  4 , 2023",
"htext":"လီဗာပူးရဲ့ ကစားသမား ခေါ်ယူရေးအဖွဲ့ သိပ်အဆင်မပြေသလို ရှမတ်ကီကို သက်တမ်းတိုးဖွယ် မရှိ",
"btext1":" လီဗာပူးအသင်းရဲ့ ကစားသမား ခေါ်ယူရေးအဖွဲ့ဟာ ၂၀၂၃ ခုနှစ်ထဲ ဖြစ်ထားတဲ့ အပြောင်းအလဲတွေနဲ့အတူ သိပ်ပြီး အဆင်ချောမွေ့မှု မရှိသလို အဲ့ရဲ့ နောက်ဆက်တွဲဟာ ဒီနွေစျေးကွက်မှာ လာရိုက်ခတ်နေပါတယ်။ ဒီနွေမှာ ကလပ်ဘက်က ထင်မထားတဲ့ ချိတ်ဆက်မှုတွေအဖြစ် ဟန်ဒါဆန်နဲ့ ဖာဘင်ညိုတို့ကို ဆော်ဒီကလပ်တွေက ခေါ်ယူသွားပါတယ်။ လီဗာပူးအသင်းဟာ ဒီကိစ္စတွေမှာ တားဆီးဖို့ရာ အင်အားနည်းပါးခဲ့သလို ပိုပြီး စိတ်ပျက်စရာ ကောင်းတာက ပြန်လည် အစားထိုးမှုတွေဟာလည်း အခုထိ မအောင်မြင်သေးပါဘူး။ ဟန်ဒါဆန်နဲ့ ဖာဘင်ညိုတို့အတွက် သင့်လျော်တဲ့ ပမာဏဖြင့် ညိနှိုင်းစကားပြောဖို့ဟာ ဇွန်လ အစမှာတင် အားကစားဒါရိုက်တာ ရာထူးကို စတင်ကိုင်တွယ်နေတဲ့ ဂျော့ရှမတ်ကီ ရင်ဆိုင်ရမယ့် ကိစ္စတွေထဲ ကနဦးမှာ မပါခဲ့ပါဘူး။ မက်ကယ်လစ္စတာကို ခေါ်ယူရေးဟာလည်း ဂျူလီယန်ဝတ် အပြီးသတ်ပေးခဲ့တာ ဖြစ်ပါတယ်။",
"btext2":" အားကစားဒါရိုက်တာအဖြစ် ၃ လ တာဝန်ယူနေတဲ့ ရှမတ်ကီ ကိုင်တွယ်နိုင်တဲ့ စျေးကွက်ဟာ သိပ်ကို ကျဉ်းမြောင်းလွန်းနေတာကို လီဗာပူးဘက်က သိလာရတာနဲ့အတူ သူ့ကို ဂျူလီယန်ဝတ်နေရာ ရေရှည် အစားထိုးမယ့်သူအဖြစ် စဉ်းစားဖို့ ခက်ခဲလာနေပါပြီ။ ရှမတ်ကီဟာ လီဗာပူး အကယ်ဒမီက စီနီယာအဖွဲ့သားတွေဖြင့် မျက်နှာခြင်းဆိုင် တွေ့ဆုံတာမျိုးလည်း မရှိဘူး။ သူဟာ လီဗာပူးအသင်းမှာ သီတင်းပတ်တွေကြား ပူးပေါင်းခဲ့ပေမယ့် ချက်ခြင်းဆိုသလို စပိန်က သူ့နေအိမ်ကိုပဲ ပြန်သွားလေ့ရှိပါတယ်။ ရှမတ်ကီဟာ လီဗာပူးရဲ့ အပြောင်းအရွှေ့ ကိစ္စတွေကို မျက်နှာခြင်းဆိုင် စီမံတာထက် Balearic Island က သူ့နေအိမ်ကနေ ဖုန်း ဒါမှမဟုတ် လက်တော့ကနေပဲ လက်ခံ ပြောဆိုလေ့ ရှိပါတယ်။ ကွင်းလယ်တန်း တစ်ခုလုံးကို ပြောင်းလဲရဖို့ လိုနေတာမျိုးကို ရှမတ်ကီက ကိုင်တွယ်နိုင်စွမ်း အားနည်းပါတယ်။",
"btext3": "  လီဗာပူးအသင်းဟာ ထရန့်လို အဓိက ကစားသမားတွေကို သက်တမ်းတိုးဖို့လို ကိစ္စမှာလည်း ရှမတ်ကီကို တာဝန်ယူခွင့် မပေးဘဲ ကန့်သတ်ထားပါတယ်။ သက်တမ်းတိုး စာချုပ် ကိစ္စတွေကို အခြားသော ကလပ် တာဝန်ရှိသူ တစ်ဦးက လုပ်ဆောင်နေပါတယ်။ လာဗီယာကို ချဉ်းကပ်ဖို့ ဂျော့ရှမတ်ကီ ဦးဆောင်နေမှုကို ကြည့်မယ်ဆိုရင်လည်း နှစ်သင်းလုံးဟာ အပြောင်းအရွှေ့ အနေအထားအတွက် စိတ်မသက်မသာ ဖြစ်နေကြဟန် ရှိပါတယ်။ ရှမတ်ကီ ဦးဆောင်နေတဲ့ လီဗာပူး ကစားသမား ခေါ်ယူရေးအဖွဲ့ဟာ လာဗီယာအတွက် ချဉ်းကပ်နေတာ ၂ ပတ်လောက် ကြာနေတဲ့ထိ တိုးတက်မှုက နှေးကွေးလွန်းပါတယ်။ လီဗာပူးဘက်က မိုက်ကယ် အတ်ဝဒ်လို ပါးနပ်ပြီး အပြောင်းအရွှေတွေအား တိုးတိတ်စွာ အပြီးသတ်နိုင်တဲ့ အားကစားဒါရိုက်တာမျိုးကို အခုချိန်ထိ ပြန်အစားမထိုးနိုင်ခဲ့ဘဲ လက်ရှိမှာတော့ ရှမတ်ကီရဲ့ စွမ်းဆောင်ရည်ကို အတော်လေး စိစစ်ကြည်ရှုနေပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/lavia-jorg-klopp-678x381.jpg",
"imgurl2":"https://lfcthadin.com/wp-content/uploads/2023/08/lavia-jorg-klopp-678x381.jpg",
"imgurl3":"no",
"video":"no"
 },

         {"ndate":"Aug  4 , 2023",
"htext":"NEWS: ဟန်ဒါဆန် နေရာ အစားထိုးဖို့ လက်စတာ ကွင်းလယ်လူကို ချိန်ရွယ်လာတဲ့ လီဗာပူး",
"btext1":" ရာသီသစ်အတွက် ကွင်းလယ် အင်အားဖြည့်ဖို့ ကြိုးစားနေတဲ့ လီဗာပူးအသင်းဟာ လက်တလောမှာ လက်စတာကွင်းလယ်လူ ဒူစ်ဘူရီဟောကိုလည်း စိတ်ဝင်စားနေပြီး အလေးအနက် ချိတ်ဆက်သွားမလားတော့ မခန့်မှန်းနိုင်သေးပါဘူး။ လက်ရှိ လူစာရင်းမှာ ကွင်းလယ်ပိုင်းအပြင် homegrown ကစားသမား လိုအပ်ချက်လည်း ရှိနေတာပါ။ လက်စတာအသင်းမှ အသက် ၂၄ နှစ်အရွယ် ဒူစ်ဘူရီဟောကို လီဗာပူးအသင်း စိတ်ဝင်စားနေကြောင်းကိုတော့ အပြောင်းအရွှေ့ သတင်းထောက် တစ်ဦးဖြစ်တဲ့ Jacque Talbot က ဖော်ထုတ်လာပါတယ်။ လက်စတာ အကယ်ဒမီကနေ ပေါ်ထွက်လာတဲ့ ဒူစ်ဘူရီဟောဟာ မြေခွေးတို့ရဲ့ နောက်ဆုံး ပရီးမီးယားလိဂ် ၂ ရာသီမှာ အမှတ်ပေးပွဲ ၆၀ ဝန်းကျင် ကစားခွင့်ရခဲ့သူပါ။ သူဟာ ကွင်းလယ်နဲ့ ကွင်းလယ်အဖျက် နေရာတွေကို ကစားသူ ဖြစ်ပါတယ်။",
"btext2":"လီဗာပူးအသင်းဟာ ဆောက်သမ်တန်မှ အသက် ၁၉ နှစ်အရွယ် လာဗီယာကို လိုက်နေတာဖြစ်ပြီး အနာဂတ်မှာ homegrown စာရင်းထဲ ထည့်လို့ရမယ့် ဘယ်ဂျီယံသားအတွက် တတိယမြောက် ကမ်းလှမ်းမှုပေးဖို့ အသင့်ပြင်နေပါတယ်။ အသင်းရဲ့ ကွင်းလယ်ဟာ လာဗီယာ ပါဝင်လာခဲ့ရင် ပျှမ်းမျှအသက် ၂၂.၄ နှစ်ဝန်းကျင် ရှိနေမှာမို့ အရမ်းကို နုနယ်လွန်းနေတယ်လို့ နည်းပြအဖွဲ့က မြင်ထားပါတယ်။ ဒါပေမယ့် လီဗာပူးအသင်းဟာ လာဗီယာအပြင် နောက်ထပ် ကွင်းလယ်လူ ထပ်ခေါ်ယူဖို့ ကြိုးစားနေတာက ဖုန်းကွယ်ထားတဲ့ ကိစ္စလည်း မဟုတ်ပါဘူး။ ",
"btext3": "    ဘရာဇီးကလပ် ဖလူမီးနက်စ်မှ အန်ဒရီကို ခေါ်လိုပေမယ့် ဘရာဇီးကလပ်ကလည်း ပြည်တွင်းလိဂ်မှာ အဆင့်ရပ်တည်ချက် ကောင်းနေတာမို့ အဓိက ကွင်းလယ်လူကို လက်မလွတ်လိုပါဘူး။ လီဗာပူးဘက်က အခြားသော ကွင်းလယ်လူတွေကို ချိတ်ဆက်လာမယ် ခန့်မှန်းထားရပါတယ်။ လက်စတာဟာ ချန်ပီယံရှစ်မှာ ရုန်းကန်ရမယ့် ဒီရာသီအတွက် ဘဏ္ဍာရေးပိုင်း ထိန်းညိနှိုင်ရေး အချို့သော ကစားသမားတွေကို လက်လွတ်ရဖွယ် ရှိနေပါတယ်။  ",
"imgurl1":"https://lfcthadin.com/wp-content/uploads/2023/08/hall-lcfc-lfc--678x381.jpg",
"imgurl2":"https://lfcthadin.com/wp-content/uploads/2023/08/hall-lcfc-lfc--678x381.jpg",
"imgurl3":"no",
"video":"no"
 },
         {"ndate":"Aug  4 , 2023",
"htext":"ပရီးမီးယားလိဂ်မှာ နံပါတ် ၂၀ မြောက် အတောင့်တင်းဆုံး လူစာရင်းကို ပိုင်ဆိုင်ထားတဲ့ လီဗာပူး",
"btext1":" ၂၀၂၃-၂၀၂၄ ဘောလုံးရာသီ လီဗာပူးအသင်းရဲ့ လူစာရင်း စုဖွဲ့မှုဟာ အံ့ဩဖို့ ကောင်းလောက်တဲ့ အနေအထားမှာ ရှိနေကြောင်းကို နောက်ဆုံးရ အပြောင်းအရွှေ့ မှတ်တမ်းတွေကနေ မြင်တွေ့နေရပါတယ်။ ဒီနွေမှာ လီဗာပူးအသင်းဟာ ကစားသမား ၁၁ ဦးထိကို ထွက်ခွင့်ပေးထားပါတယ်။ သူတို့ထဲမှာတော့ အပြီးသတ် ရောင်းချလိုက်တဲ့ ဟန်ဒါဆန်၊ ဖာဘင်ညို အပါအဝင် အငှားချထားတဲ့ ကာဗာရို၊ ဗန်ဒန်ဘတ်၊ ရမ်ဆေး၊ ရိုင်းဝီလီယမ်နဲ့တကွ အငှားခေါ်ယူခြင်းကနေ ပြန်ပို့လိုက်တဲ့ အာသာတို့ ပါဝင်ပါတယ်။",
"btext2":"အသင်း ပြန်လည် ခေါ်ယူထားတဲ့ ကစားသမားကတော့ ၂ ဦးပဲရှိပြီး ဘရိုက်တန်ကနေ မက်ကယ်လစ္စတာကို ပေါင် ၃၅ သန်း၊ လိုက်ဇစ်ကနေ ဆိုဘိုစလိုင်ကို ပေါင် သန်း ၆၀ တို့ဖြင့် အင်အားဖြည့်ထားတာ ဖြစ်ပါတယ်။ လက်ရှိ လီဗာပူး လူစာရင်းမှာ စီနီယာ ၂၂ ဦး ရှိထားပြီး အသင်းပြောင်းနိုင်ချေ ရှိနေဆဲ ကလယ်ဟာနဲ့ နက်ဖီးလစ်တို့လည်း ပါဝင်ထားပါတယ်။ ထပ်တိုးလာဖွယ် ကစားသမား စာရင်းအဖြစ်ဆိုရင် အသက် ၂၀ အရွယ် ခံစစ်သမားတွေဖြစ်တဲ့ ဘရတ်ဒလေနဲ့ ကွမ်းဆက်တို့ကို စီနီယာအသင်းထံ ခေါ်ယူနိုင်ပါတယ်။ ပရီးမီးယားလိဂ်မှာ လူသစ် တစ်ဦးမှ ခေါ်ယူနိုင်ခြင်း မရှိသေးတဲ့ ဝက်စ်ဟမ်းကတောင် အသင်းသား ၂၃ ဦးရှိပြီး လီဗာပူး လူစာရင်းက ပရီးမီးယားလိဂ် အသင်း ၂၀ ထဲမှာ နံပါတ် ၂၀ နေရာကနေ အနည်းဆုံးဖြစ်နေတာပါ။ ",
"btext3": "  မန်ချက်စတာ ယူနိုက်တက်က ပရီးမီးယားလိဂ်မှာ လူအင်အား အကြီးဆုံးဖြစ်ကာ ၃၅ ဦးထိရှိပြီး အာဆင်နယ်က ၃၄ ဦးနဲ့ ချယ်ဆီး၊ စပါး၊ နယူးကာဆယ်တို့က ၃၂ ဦးစီ ပိုင်ဆိုင်ထားကြတာနဲ့ နှိုင်းယှဉ်ရင် လီဗာပူးအသင်းဟာ ဘယ်လောက်ထိ လူစာရင်း အားပျော့သလဲ မြင်သာပါတယ်။ လက်တလောမှာ ဆောက်သမ်တန်မှ လာဗီယာနဲ့ ဖလူမီနက်စ်မှ အန်ဒရီတို့ကို လက်တလော ချိတ်ဆက်နေပါတယ်။ ဒီလူစာရင်းဟာ ရာသီသစ်အတွက် လုံလောက်မှု ရှိမရှိဆိုတာကိုတော့ ကလပ် တာဝန်ရှိသူတွေနဲ့ နည်းပြအဖွဲ့က ဆုံးဖြတ်သွားမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/lfc-si-22--678x381.jpg",
"imgurl2":"https://lfcthadin.com/wp-content/uploads/2023/08/10.53.45-482023-1024x731.jpg",
"imgurl3":"https://lfcthadin.com/wp-content/uploads/2023/08/10.53.45-482023-1024x731.jpg",
"video":"no"
 },
         {"ndate":"Aug  4 , 2023",
"htext":"၂၂ ဦးပဲ ရှိတဲ့ လူစာရင်း၊ ကိုင်ဆီဒိုကို ကမ်းလှမ်းတာ လီဗာပူး မဟုတ်၊ သီယာဂိုနဲ့ ဘာ့ဆီတစ် ဒီအပတ်မှာ လေ့ကျင့်ရေး ဝင်မည်၊ လီဗာပူး နံနက်ခင်း သတင်းများ",
"btext1":"လက်ရှိ လီဗာပူး တိုက်စစ်သမားတွေထဲ ဘယ်တွဲဘက်ကို အကြိုက်ဆုံးလဲ ဆိုပြီး အွန်လိုင်း စစ်တမ်းကောက်မှု တစ်ခုကို အသင်းချန်နယ်တစ်ခုက ပြုလုပ်ရာမှာ ဒီယက်စ်၊ ဂက်ပို၊ ဆာလာ အတွဲက ပြတ်ပြတ်သားသားကို ရေပန်းအစားဆုံး ဖြစ်နေပါတယ်။ လီဗာပူးအသင်းရဲ့ ကမ်းလှမ်းမှုတွေ သိပ်ကြာနေတာကြောင့် ချန်ပီယံရှစ် အဖွင့်ပွဲမှာ လာဗီယာကို ထုတ်သုံးဖို့ ဆောက်သမ်တန်ဘက်က စီစဉ်ထားပါတယ်။ ဩဂုတ်လ ၈ ရက်နေ့မှာ ယှဉ်ပြိုင်မယ့် ၁၆ သင်းအဆင့် ဒုတိယအကျော့ပွဲကို ဖလူမီနက်စ်အသင်း အနိုင်ရခဲ့ရင် ၎င်းတို့ဟာ အန်ဒရီကို ထိန်းသိမ်းဖို့ ပိုမို စိတ်ပိုင်းဖြတ်သွားမှာပါ။ ဖလူမီနက်စ်ဟာ ဒီရာသီ ဘရာဇီးပြည်တွင်းလိဂ်မှာ အခြေအနေ ကောင်းမွန်နေတာမို့ အဓိက ကစားသမား အားလုံးကို ရာသီကုန်ထိ ဆက်ထိန်းလိုနေပါတယ်။ ",
"btext2":"လက်ရှိ လီဗာပူးအသင်းရဲ့ လူစာရင်းဟာ ၂၂ ဦး ဝန်းကျင်ပဲရှိပြီး ပရီးမီးယားလိဂ်မှာ အနည်းဆုံး အစုအဖွဲ့ဖြစ်နေပါတယ်။ ဒါဟာ ဟာဗေးနဲ့ ဘာ့ဆီတစ်လို လူငယ် ကြယ်ပွင့် နှစ်ဦး ပါဝင်အပြီး ဖြစ်ပါတယ်။ စနေနေ့ အသင်းလိုက် လေ့ကျင့်ရေးကို သီယာဂိုနဲ့ ဘာ့ဆီတစ်တို့ ပြန်ပါလာမှာ ဖြစ်ပါတယ်။ နွေစျေးကွက် မပိတ်ခင် လီဗာပူးအသင်းကနေ ထွက်ခွာသွားနိုင်တဲ့ ကစားသမားတွေထဲ နက်ဖီးလစ်နဲ့ ကလယ်ဟာတို့ ပါဝင်နေကြဆဲ ဖြစ်ပါတယ်။ အာဆင်နယ် အစွန်လူ ဇင်ချန်ကိုက သူ့အတွက် ရင်ဆိုင်ရ အခက်ခဲဆုံး ပရီးမီးယားလိဂ် ပြိုင်ဘက်က မိုဆာလာ ဖြစ်ပါတယ်လို့ ထုတ်ပြောခဲ့ပါတယ်။ ဘိုင်ယန်မြူးနစ်နဲ့ ခြေစမ်းပွဲမှာ ဆိုဘိုစလိုင်ရဲ့ နာမည်ကို လီဗာပူးအသင်း မှားရေးထားတယ်လို့ လိုက်ဇစ်ဘက်က သတိပေးမှုဟာ အတော်လေး ရယ်မောခံနေရပါတယ်။ ",
"btext3": "  မာဆေးဆိုဒ် သတင်းထောက် Theo Squires က လီဗာပူးအသင်းဟာ ဘယ်ခြမ်း ခံစစ်မှူး ရှာဖွေနေပြီး လက်တလော ကွင်းလယ်ပိုင်းကို အာရုံစိုက်နေတာနဲ့အတူ ဘယ်ကစားသမားတွေကို စောင့်ကြည့်နေတယ် သတင်းမထွက်အောင် ထိန်းသိမ်းနေတာလို့ ဆိုပါတယ်။ မျှော်လင့်ထားသလိုပဲ ကိုင်ဆီဒိုအတွက် ဝင်ရောက် ကမ်းလှမ်းတဲ့ အမည်မသိ ကလပ်ဟာ လီဗာပူးအသင်း မဟုတ်တာတော့ သေချာခဲ့ပြီ ဖြစ်ပါတယ်။ အသင်းထံ အသက် ၅ နှစ်အရွယ်တည်းက ရောက်နေခဲ့တဲ့ အကယ်ဒမီကြယ်ပွင့် ဝုတ်မန်းဟာ အောက်စဖိုဒ့် ယူနိုက်တက်ထံ မဖော်ပြတဲ့ ပြောင်းရွှေ့ကြေးဖြင့် အပြီးသတ် ထွက်ခွာသွားပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/1006482023-678x381.jpg",
"imgurl2":"https://lfcthadin.com/wp-content/uploads/2023/08/1006482023-678x381.jpg",
"imgurl3":"no",
"video":"no"
 },
         {"ndate":"Aug  4 , 2023",
"htext":"လာဗီယာ အပြောင်းအရွှေ့ အချိန်ကြာနေလို့ လုပ်စရာရှိတာ လုပ်တော့မယ် စိန့်နည်းပြ အသိပေး",
"btext1":"လီဗာပူးအသင်းက ကွင်းလယ်လူ လာဗီယာအတွက် ပေါင် ၄၁ သန်းဖြင့် ကမ်းလှမ်းပေမယ့်လို့ ဆောက်သမ်တန် အလိုရှိတဲ့ ပေါင် သန်း ၅၀ နဲ့ ဝေးကွာနေဆဲပါ။ ဆောက်သမ်တန် နည်းပြမာတင်ကတော့ ချန်ပီယံရှစ် ပွဲဦးထွက်အဖြစ် ယှဉ်ပြိုင်ရမယ့် ရှက်ဖီးနဲ့ပွဲမှာ သူတို့ အသင်းကနေ ထွက်ခွာဖွယ် ရှိနေတဲ့ လာဗီယာနဲ့ ဝက်ပရောက်စ်တို့ကို ပွဲနေ့ လူစာရင်းကနေ ဖယ်ထုတ်ပေးထားမှာ မဟုတ်ဘူးလို့ ဆိုပါတယ်။ နည်းပြမာတင်က ပြောရာမှာ “ လာဗီယာကော ဝက်ပရောက်စ်ပါ မနက်ဖြန်ပွဲမှာ ပါလာမှာပါ။ အခုနဲ့ ပွဲကြားမှာ တစ်ခုခု အပြောင်းအလဲ ဖြစ်မလား ကျနော် မသိပါဘူး။ ",
"btext2":"စျေးကွက် ပိတ်သွားတဲ့ အချိန်ထိ သူတို့ နှစ်ဦး ဆောက်သမ်တန် ကစားသမားအဖြစ် ဆက်ရှိနေမယ် ကျနော် မြင်လား? ဘာသဲလွန်စမှ မပေးချင်ပါဘူးဗျာ။ ကျနော် မျှော်လင့်ထားတာတွေနဲ့ ကျနော် တွေးမြင်တာတော့ သက်သက်ရှိပါတယ် ” လို့ ပြောခဲ့တာ ဖြစ်ပါတယ်။ မာတင်ကတော့ သူ ကစားသမားတွေဟာ ကလပ်ရဲ့ ဘဏ္ဍာရေးအရ ဒီနွေမှာ အသင်းပြောင်းနိုင်တာကို သိထားပါတယ်။ လာဗီယာကို လီဗာပူးက ချိတ်ဆက်နေပြီး ဝက်ပရောက်စ်ကိုတော့ ဝက်စ်ဟမ်းအသင်းက အလိုရှိနေတာပါ။ ",
"btext3": "   “ သူတို့ ဆက်ရှိနေမယ် မရှိဘူးဆိုတာက ကျနော်ရဲ့ ထိန်းချုပ်မှုအောက်မှာ မရှိပါဘူး။ သူတို့ နှစ်ဦးလုံး ဒါမှမဟုတ် တစ်ဦး မရှိတော့ဖို့ဆိုတာက ကလပ်က လူတိုင်းအတွက် ဘဏ္ဍာရေးအရ အကူအညီ ဖြစ်ပါလိမ့်မယ်။ သူတို့ နှစ်ဦးလုံးက မတူညီတဲ့ အခြေအနေတွေနဲ့ ကစားသမားဘဝ အချိန်ကောင်းတွေ ရောက်နေပါတယ် ” လို့ ဆက်ပြောသွားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/lavia-lfc-saints-678x381.jpg",
"imgurl2":"https://lfcthadin.com/wp-content/uploads/2023/08/lavia-lfc-saints-678x381.jpg",
"imgurl3":"no",
"video":"no"
 },
         {"ndate":"Aug  3 , 2023",
"htext":"ကိုင်ဆီဒိုအတွက် အမည်မသိ ကလပ်ထံက ကမ်းလှမ်းမှုရခဲ့တဲ့ ဘရိုက်တန်",
"btext1":"ဘရိုက်တန်အသင်းဟာ ကွင်းလယ်လူ ကိုင်ဆီဒိုအတွက် နာမည်ဖော်ပြခြင်း မရှိသေးတဲ့ ကလပ်တစ်သင်းထံက ကမ်းလှမ်းမှုရခဲ့တယ်လို့ The Athletic က ဖော်ပြပါတယ်။ ဘရိုက်တန် ကွင်းလယ်လူကို ခေါ်ယူဖို့ ဒီနွေမှာ ချယ်ဆီးအသင်းက တော်လျှောက် ကြိုးစားနေခဲ့ပြီး ကမ်းလှမ်းမှု ၄ ကြိမ်တိုင် ပေးထားခဲ့တာပါ။ သူတို့ နောက်ဆုံး ပေးထားတဲ့ ပြောင်းရွှေ့ကြေးက ပေါင် သန်း ၈၀ ထိ ရှိထားပါတယ်။ ကိုင်ဆီဒိုအတွက် ကြားဝင်လာတဲ့ ကလပ်ဟာ ချယ်ဆီးပေးထားတာထက် ပိုကောင်းတဲ့ ကမ်းလှမ်းမှုမျိုး ပေးထားတယ်လို့ သိရတဲ့နောက် မာဆေးဆိုဒ်ကလပ်များ ဖြစ်နေမလားလို့ လီဗာပူး သတင်းထောက် အချို့က မေးခွန်းထုတ်နေကြပါတယ်။ ",
"btext2":" လီဗာပူးဟာ လက်ရှိ စျေးကွက်ကနေ ကွင်းလယ်လူ အရေးတကြီး ရှာဖွေနေတာ ဖြစ်ပါတယ်။ မနှစ်ကနွေမှာ လီဗာပူးအသင်းက ကိုင်ဆီဒိုအတွက် ပေါင် သန်း ၄၀ ဝန်းကျင်ဖြင့် ချိတ်ဆက်ခဲ့ဖူးပြီး အဲ့ပမာဏနဲ့ဆိုရင် မဖြစ်နိုင်ကြောင်း ငြင်းဆန်ခံခဲ့ရတယ်။ ဘရိုက်တန်ဘက်ကတော့ ဒီနွေမှာ ကိုင်ဆီဒိုကို ထွက်ခွင့်ပေးမှာ ဖြစ်ပေမယ့်လို့ ဝက်စ်ဟမ်းအသင်းက ဒီကလန်ရိုက်စ်ကို ရောင်းချစဉ် ရခဲ့တဲ့ ပေါင် ၁၀၅ သန်းလို ပြောင်းရွှေ့ကြေးမျိုး ရလိုနေတာပါ။",
"btext3": " ကိုင်ဆီဒိုအတွက် ကြားဖြတ်ဝင်လာတဲ့ ကလပ်က ပရီးမီးယားလိဂ်ကလပ် ဖြစ်မယ်လို့ ယူဆနေကြပြီး ပေါင် သန်း ၈၀ ဝန်းကျင် ကွင်းလယ်လူ တစ်ဦးကို ခေါ်ယူလိုနေတဲ့ ဒါမှမဟုတ် ခေါ်ယူနိုင်တဲ့ ကလပ်တွေဟာ သိပ်အများကြီး မရှိတာ ဖြစ်ပါတယ်။ လီဗာပူးပရိသတ်တွေကတော့ လာဗီယာအတွက် ပေါင် သန်း ၅၀ ကိုတောင် မပေးနိုင်တာမို့ ကိုင်ဆီဒိုကို ကြားဖြတ် ကြိုးစားလာတာ တခြားအသင်းပဲ ဖြစ်မယ်လို့ မှတ်ချက်ပေးနေကြပါတယ်။     ",
"imgurl1":"https://lfcthadin.com/wp-content/uploads/2023/08/caicedo-80-lfc-cfc-678x381.jpg",
"imgurl2":"https://lfcthadin.com/wp-content/uploads/2023/08/caicedo-80-lfc-cfc-678x381.jpg",
"imgurl3":"no",
"video":"no"
 },

       {"ndate":"Aug  3 , 2023",
"htext":"ဘိုင်ယန်မြူးနစ်ပွဲမှာ ပေးဂိုးများခဲ့ရခြင်း အဓိက အားနည်းချက်ကို နည်းပြကလော့ပ် ဖော်ထုတ်",
"btext1":" နည်းပြကလော့ပ်က ဘိုင်ယန်မြူးနစ်ပွဲမှာ ခံစစ်ပိုင်း အမှားလုပ်ခဲ့တာတွေကို မြင်ရခြင်းအပေါ် သဘောမကျကြောင်း ထုတ်ပြောခဲ့ပြီး လာမယ့် ရက်တွေမှာ ဒီအခြေအနေကို လေ့လာစိစစ်မှုတွေ ပြုလုပ်မယ်လို့ ဆိုလာပါတယ်။ လီဗာပူးအသင်းရဲ့ ခံစစ်ဟာ ပေးဂိုး ၄ ဂိုးထိ ရှိခဲ့တာဖြစ်ပြီး ပေးဂိုးတိုင်းမှာ ခံစစ် ယိုပေါက်တွေကို ပြိုင်ဘက်က အသုံးချနိုင်ခဲ့တာကို ထင်ထင်ရှားရှား မြင်ခဲ့ရတာပါ။ နည်းပြကတော့ ဒါဟာ ပွဲအ​ပေါ် အာရုံစူးစိုက်မှု အားနည်းခြင်းကြောင့် ဖြစ်ခဲ့တာလို့ မြင်ပါတယ်။ “ ကောင်းတဲ့ကိစ္စတွေ အများကြီး မြင်ပါတယ်။ ဒါပေမယ့် ကျနော် မကြိုက်တာတွေလည်း မြင်ခဲ့ပါတယ်။ ဒါတွေကို ကျနော်တို့ ပြန်ပြီး လေ့လာစိစစ်သွားမှာပါ။ ရာသီကြိုတိုင်း ကျနော်တို့ ဒီလို လေ့လာစိစစ်မှုတွေကို အမြဲ လုပ်ပါတယ်။",
"btext2":" ဂိုးတွေပေးရတဲ့ အဓိက အချက်ကတော့ အာရုံစူးစိုက်မှု နည်းခဲ့ကြလို့ပါပဲ။ နှစ်ကြိမ်တောင် အဲ့လိုဖြစ်ခဲ့ပါတယ်။ ပထမဂိုးနဲ့ စတုတ္ထဂိုးဟာ အာရုံစူးစိုက်မှု မကောင်းတဲ့ ပုံစံမျိုးတွေကြောင့် ခပ်ဆင်ဆင် အခြေအနေတွေကနေ ဂိုးပေးလိုက်ရတာဖြစ်ပါတယ်။ ဒါတွေကို သေသေချာချာလေး ပြန်သုံးသပ်သွားမှာပါ။ အိမ်အပြန်ခရီးမှာ ဒါတွေကို သေချာလေး လေ့လာကြည့်ဖို့ အချိန်ရပါတယ် ” လို့ ပွဲအပြီး မီဒီယာတွေ့ဆုံမှုမှာ နည်းပြကလော့ပ်က ပြောပါတယ်။ လီဗာပူးခံစစ်ဟာ ၄ ဂိုးပေးရတဲ့ ဒုတိယမြောက် ရာသီကြို ခြေစမ်းပွဲကို ယှဉ်ပြိုင်ခဲ့တာ ဖြစ်ကာ ၄ ပွဲအတွင်း ပေးဂိုး ၁၀ ဂိုးထိ ရှိထားပါတယ်။ နည်းပြကတော့ မာတစ်က နှေးလို့ အီဘူးဆိုရင် မပေးရဘူး ဆိုတာမျိုး မပြောခဲ့ဘဲ ပွဲထဲမှာ သတိမကပ်ခဲ့ကြလို့ ဒီလိုဂိုးတွေ ပေးရတာလို့ တုန့်ပြန်ပါတယ်။",
"btext3": "    “ ဂိုးပေါက်နားမှာ ခံစစ်ကာကွယ်တဲ့ အခြေအနေတွေက သိပ်မကောင်းပါဘူး။ ဒါပေမယ့် ပြိုင်ဘက်ရဲ့ ကွင်းဘယ်နားမှာတော့ အတော်လေး အခြေအနေ ကောင်းပါတယ်။ ဘိုင်ယန်ပွဲအတွင်း ပေးလိုက်ရတဲ့ ပထမဂိုးမှာ ထရန့်နဲ့ မာတစ်တို့ တုန့်ပြန်ပုံ ပိုကောင်းခဲ့သင့်ပါတယ်။ ဒုတိယပိုင်းမှာလည်း အခြေအနေတူတူပါပဲ။ ဒီတော့ မာတစ်နဲ့ အီဘူးကြား မြန်နှုန်းနဲ့ ပတ်သက်ပြီး ပြောတာမျိုးထက် သူတို့ သတိမကပ်ခဲ့ကြလို့ ဂိုးပေးရတာမျိုးပါ။ အခြေအနေကို အမြဲ သတိထားနေရမှာပါ၊ ဘောလုံးမှာ အနားပေးထားတယ် ဆိုတာ မရှိပါဘူး ” လို့ နည်းပြကလော့ပ်က ရှင်းပြသွားတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/08/klopp-lfc-1105382023-678x381.jpg",
"imgurl2":"https://lfcthadin.com/wp-content/uploads/2023/08/matip-error-1024x576.jpg",
"imgurl3":"https://lfcthadin.com/wp-content/uploads/2023/08/matip-error-1024x576.jpg",
"video":"no"
 },

        {"ndate":"Aug  3 , 2023",
"htext":"မာကာ အခြေအနေကောင်း၊ ၃-၄-၃ မှာ ရိုဘို အလုပ်မဖြစ်လို့ သတိပေးနေကြခြင်း၊ အန်ဒရီအတွက် ကမ်းလှမ်းထားခြင်း၊ လာဗီယာအတွက် ထပ်မံ ချဉ်းကပ်ဖို့ ရှိခြင်းနဲ့ လီဗာပူးသတင်းများ",
"btext1":" မက်ကယ်လစ္စတာက သူ့ရဲ့ ဒဏ်ရာ မစိုးရိမ်ရလို့ ဒုတိယပိုင်း ဝင်ကစားလိုခဲ့ပေမယ့် ထိခိုက်မိတာက ဒူးဖြစ်တာကြောင့် စွန့်စားပြီး မသုံးဖို့ကိုပဲ ရွေးချယ်ခဲ့တာလို့ နည်းပြကလော့ပ်က ပြောပါတယ်။ ကယ်လစ္စတာရဲ့ အခြေအနေ မစိုးရိမ်ရပါဘူး။ လီဗာပူးအသင်းဟာ လာဗီယာအတွက် တတိယမြောက် ကမ်းလှမ်းမှု ပေးသွားဦးမှာပါ။ နောက်ဆုံးပေးခဲ့တဲ့ ပေါင် ၄၁ သန်းမှာတော့ ကနဦး ပေးမယ့် ပြောင်းရွှေ့ကြေးက ပေါင် သန်း ၄၀ အောက်မှာပဲ ရှိထားတာ ဖြစ်ပါတယ်။ ဘရာဇီးကလပ် ဖလူမီးနက်စ် ကွင်းလယ်လူ အန်ဒရီအတွက် လီဗာပူးဘက်က ပေါင် ၂၁.၆ သန်းဖြင့် စတင် ကမ်းလှမ်းထားပြီး ထပ်တိုးကြေးအပါ ဆိုရင် ပေါင် ၂၅.၆ သန်းထိ ရောက်ရှိနိုင်ပါတယ်။",
"btext2":"အန်ဒရီရဲ့ အပြောင်းအရွှေ့ဟာ အေးဂျင့် ဂျော့မန်ဒက်စ်ရဲ့ လုပ်နိုင်စွမ်းအ​ပေါ် မူတည်နေကာ ဘရာဇီးကလပ်ကတော့ ခပ်မြန်မြန် တုန့်ပြန်လိုစိတ် မရှိပါဘူး။ ဒီအပတ်ထဲ ကွင်းလယ်လူနဲ့ အဆုံးအဖြတ် ပေးတာမျိုး ဖလူမီးနက်စ်ဘက်က လုပ်မှာ မဟုတ်ဘူးလို့ သိထားရပါတယ်။ ဘာစီလိုနာ ကွင်းလယ်လူ ကက်ဆီကို ခေါ်ယူဖို့ လီဗာပူးဘက်က စိတ်ဝင်စားကြောင်း ကက်တလန်သတင်းဌာနတွေက ဖော်ပြပါတယ်။ အင်္ဂလန်ဘက်ကတော့ ကက်ဆီနဲ့ ပတ်သက်လို့ ဘာသတင်းထူးမှ မရှိပါဘူး။ လီဗာပူးအသင်းမှာ ကွင်းလယ်အဖျက် အရေးတကြီး လိုနေတာကြောင့် လာဗီယာ အပြောင်းအရွှေ့ ကိစ္စ ဝင်ပါသွားဖို့ မန်ချက်စတာ ယူနိုက်တက်ဘက်က စဉ်းစားလာပါတယ်။ ချယ်ဆီးပွဲအတွက် တိုက်စစ် ၃ယောက်တန်း ဘယ်သူတွေ ဖြစ်သင့်သလဲ ရွေးချယ်မှုက အတော်လေး အငြင်းအခုံ ဖြစ်နေပါတယ်။ ဆာလာတစ်ဦးတည်းပဲ ညာခြမ်းအတွက် သေချာပြီး ကျန် ၂ နေရာအတွက် တိုက်စစ်သမား ၄ ဦး ပြိုင်ဆိုင်ရမှာပါ။ ",
"btext3": "   ဘိုင်ယန်မြူးနစ်နဲ့ပွဲမှာ ဘောလုံးပိုင်ဆိုင်ချိန် ကစားပုံ ကောင်းခဲ့တဲ့ ကာတစ်ဂျုံးဟာ ခံစစ်ကာကွယ်မှုတွေအတွင်း တစ်ဦးချင်း လုယူမှုတွေ မအောင်မြင်ခဲ့ပါဘူး။ ဒါပေမယ့် လီဗာပူး ခံစစ်အမှားတွေဟာ သူ့ကြောင်းချည်း မဟုတ်ဘဲ ကွင်းလယ်အတွင်းလူနဲ့ အစွန်လူ နှစ်ဦးတို့ရဲ့ ချိတ်ဆက်ကစားပုံအပေါ် ထောက်ပြမှုတွေ ရှိနေပါတယ်။ ထရန့်ကို ညာခြမ်းကနေ အတွင်းထံ ဝင်ခိုင်းတဲ့ စနစ်မှာ ညာခြမ်း ဗဟိုခံစစ်မှူးနဲ့ ရိုဘို နေရာဟာ ခံစစ်ကာကွယ်မှုအတွက် တောင်းဆိုခံရမှု ကြီးမားလွန်းနေပြီး ယိုပေါက်တွေ ဖြစ်လွန်းနေတာမို့ တစ်ခုခု လုပ်ဖို့ အသင်းကို တိုက်တွန်းနေပါတယ်။ ရိုဘိုဟာ ၃-၄-၃ ပုံစံမှာ ခံစစ်ပိုင်း ကာကွယ်မှု အံမဝင်ကြောင်းနဲ့ အစွန်လူ နှစ်ဦးလုံး နေရာပျောက်နေတာမို့ ဘယ်ခြမ်း ဗဟိုခံစစ်မှူး ထည့်မှပဲ တည်ငြိမ်နိုင်မယ်လို့ ယူဆချက်တွေ ထွက်ပေါ်နေပါတယ်။   ",
"imgurl1":"https://lfcthadin.com/wp-content/uploads/2023/08/1013382023-678x381.jpg",
"imgurl2":"https://lfcthadin.com/wp-content/uploads/2023/08/1013382023-678x381.jpg",
"imgurl3":"no",
"video":"no"
 },

        {"ndate":"Aug  2 , 2023",
"htext":"မာကာ ဒဏ်ရာရခြင်း အပါအဝင် ခံစစ်ပိုင်း အားနည်းခဲ့လို့ အိပ်ပေါက်နဲ့ ဖားကောက်ဖြစ်ခဲ့တဲ့ ဘိုင်ယန်မြူးနစ် ပွဲမှ ပြောစရာ အချက်များ",
"btext1":"စင်္ကာပူမှာ ခြေစမ်းခဲ့ကြတဲ့ လီဗာပူးနဲ့ ဘိုင်ယန်မြူးနစ်တို့ရဲ့ ပွဲစဉ်ကတော့ ၃-၄ ဖြင့် ပြီးဆုံးခဲ့ပါတယ်။ ဒီပွဲအပြီးမှာ အသင်းဟာ အင်္ဂလန်ကို ပြန်လာပြီး ရာသီကြိုအတွက် နောက်ဆုံး ခြေစမ်းပွဲကို ယှဉ်ပြိုင်ကစားပါမယ်။ ပွဲနဲ့ ပတ်သက်လို့ ပြောစရာလေးတွေ ရှိနေပါတယ်။ အဓိက ကွင်းလယ်အတွဲ ထုတ်သုံးခြင်း ညာခြမ်း ခံစစ်မှူးနေရာကို လှည့်သုံးနေတာကလွဲလို့ ကျန် ၃ နေရာက ထရန့်၊ ရိုဘို၊ ဗန်ဒိုက်တို့ ပင်တိုင်ဖြစ်ပါတယ်။ တိုက်စစ်ကလည်း ၅ ဦးလောက် ရှိနေလို့ မျိုးစုံအောင် ကုလားဖန်ထိုးနေတာပါ။ ဒီပွဲမှာ အဓိက စောင့်ကြည့်ခဲ့ရတာက တောင့်တင်းတဲ့ ကွင်းလယ်မှာ ဆိုဘို၊ မာကာ၊ ဂျုံးတို့ကို ပထမဆုံး အကြိမ် တွဲဘက်မှု ဖြစ်ပါတယ်။ ကွင်းလယ် ၃ ယောက်လုံးဟာ သူ့အပိုင်းနဲ့သူ တာဝန်ကျေပါတယ်။ ကာတစ်ဂျုံးကလည်း ဘောလုံးပေးချက်တွေ အများကြီး အောင်မြင်ခဲ့ပါတယ်။ ဒါပေမယ့် သူတာဝန်ယူရတာက ကွင်းလယ်ခံစစ်ဖြစ်ပြီး ဘောလုံး လုယူမှုတွေတော့ တော်တော်လေး ကျရှုံးခဲ့ပါတယ်။ ဂျူံးဟာ ကွင်းလယ် အတွင်းလူနေရာ တာဝန်ယူဖို့ လိုအပ်ချက်တွေ ရှိနေဆဲဖြစ်ပါတယ်။ ",
"btext2":"တည်ငြိမ်တဲ့ ဗန်ဒိုက်နဲ့ အယ်လီဆန် ဗန်ဒိုက်ရဲ့ လီဗာပူး အသင်းခေါင်းဆောင် ရာထူးကို တရားဝင် ရပြီးနောက် ပထမဆုံး ပွဲစဉ်ဖြစ်ပါတယ်။ ဗန်ဒိုက်က ပိုပိုပြီး ကောင်းလာပါတယ်။ ဒီပွဲဟာ သူ့ထံကနေ အကောင်းဆုံး ခုခံမှုနဲ့ ဦးဆောင်ပေးမှုကို မြင်ရတဲ့ ပွဲပါပဲ။ မာတစ်နဲ့ ထရန့်တို့ အမှားများသလောက် ဗန်ဒိုက်နဲ့ ဘယ်ခြမ်းကတော့ တော်တော်လေး ငြိမ်ပါတယ်။ နောက်ဆုံး မိနစ်မှာ ၃ ကြိမ်လောက် ကာကွယ်ခဲ့တာက အယ်လီဆန်ရဲ့ အကောင်းဆုံး အခိုက်အတန့် ဆိုပေမယ့် သူက တစ်ပွဲလုံးမှာ ကာကွယ်မှု ၆ ကြိမ်လောက်ကို ကောင်းကောင်းကြီး လုပ်ပြခဲ့တာပါ။ သူတို့ နှစ်ဦးဟာ ရာသီသစ်အတွက် အဆင်သင့် ဖြစ်နေတာ သေချာပါတယ်။ ခံစစ်ကတော့ သူတို့မှ မကောင်းရင်း အတော် ပျားတုပ်ဖွယ်ပါပဲ။ မယ်ကယ်လစ္စတာ ဒဏ်ရာရခြင်း ပထမပိုင်း ၄၅ မိနစ် ပြီးခါနီးမှာ မာကာ ဒဏ်ရာရခဲ့ပါတယ်။ ဒူးကို ထိမိတာလို့ ယူဆရပြီး ထုံးစံအတိုင်း နောက်ထပ် ၂၄-၄၈ နာရီလောက်မှ ဒဏ်ရာအကြောင်း သိရပါလိမ့်မယ်။ ဒဏ်ရာ မပြင်းထန်ဖို့ မျှော်လင့်ပြီး သူ သီတင်းပတ် နည်းနည်း မကစားနိုင်ရင်တော့ ကွင်းလယ် နံပါတ် ၈ နေရာအတွက် ဂက်ပို၊ အယ်လီးယော့၊ ဂျုံးတို့ ရွေးချယ်စရာ ရှိပါတယ်။ မာကာနဲ့ သီယာဂို ကြံ့ခိုင်နေဖို့ မျှော်လင့်ပါတယ်။ ",
"btext3": "   ရွေးချယ်စရာ များလွန်းတဲ့ တိုက်စစ် တိုက်စစ်ကတော့ သိပ်စိတ်ပူစရာ မရှိပါဘူး။ ဆာလာ၊ ဒါဝင်၊ ဂက်ပို၊ ဒီယက်ဇ်၊ ဂျိုတာ ဘယ်အတွဲထုတ်ထုတ် အမာခံ ပရိသတ်တွေ ရှိနေမှာပါ။ ၂ ပွဲလောက် မကောင်းရင်တော့ အရန်ခုံ ထိုင်ရမှာပါပဲ။ လူစားဝင်ခဲ့တဲ့ ဗန်ဒုတ်ကလည်း တော်တော်ကောင်းတဲ့ ခြေစွမ်းကို ပြသခဲ့ပါတယ်။ ဒုတိယပိုင်းမှာ ဒါဝင် အပိုင်ဘောတွေကို ဖြုန်းတီးခဲ့သလို တချို့ အခွင့်အရေးတွေက သူ အသုံးချဖို့ ခက်ခဲတဲ့ အခြေအနေမျိုးတွေ ရှိပါတယ်။ ဆာလာကတော့ ဖန်တီးသူအဖြစ်လည်း ကောင်းနေဆဲပါပဲ။ သူ့ရဲ့ ပြေးအား နည်းနည်းကျလာတယ်လို့ ထင်မိပါတယ်။ ဒါပေမယ့် အဖွန်ဆိုနဲ့ ယှဉ်ပြေးရတာဆိတော့ ခက်ခဲပါတယ်။ လူငယ်တွေကို တာဝန်ယူစေမှု ဒီပွဲမှာ သဘောကျစရာ အချက်ကတော့ ၃-၂ နဲ့ နိုင်နေတဲ့ နောက်ဆုံး ၁၅ မိနစ် ကျန်ချိန်မှာ လူငယ်တွေချည်း လူစားလဲခဲ့တာကိုပါ။ ရလဒ်ဟာ အချိန်မရွေး ခြေပဂိုး ပေးရနိုင်သလို ရှုံးလည်း ရှုံးသွားနိုင်ပါတယ်။ ဒါပေမယ့် နည်းပြအဖွဲ့က ကြိုတင် စီစဉ်ထားတဲ့ ပွဲမိနစ်တွေကိုပဲ ကစားစေခဲ့ပါတယ်။ ၁၅ မိနစ်စာကို အနိုင်ရလဒ်နဲ့ ထားပေးခဲ့မယ် မင်းတို့ စွမ်းသလောက် တာဝန်ယူကြည့်ကြဆိုပြီး လူငယ်တွေရဲ့ ပုခုံးပေါ် ဖိအားတစ်ခု ထည့်ပေးလိုက်တာဟာ ခြေစမ်းပွဲမှာ သူတို့အတွက် လုပ်ပေးနိုင်တဲ့ အကောင်းဆုံး စမ်းသပ်မှုပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/2025282023-678x381.jpg",
"imgurl2":"https://lfcthadin.com/wp-content/uploads/2023/08/2025282023-678x381.jpg",
"imgurl3":"no",
"video":"no"
 },

        {"ndate":"Aug  2 , 2023",
"htext":"အန်ဒရီကို ချိတ်ဆက်ခြင်းက သီယာဂိုနေရာ အစားထိုးဖို့ဖြစ်ကာ နံပါတ် ၆ နေရာ ခေါ်ယူဦးမည်",
"btext1":" လီဗာပူးအသင်းဟာ ဆောက်သမ်တန် ကွင်းလယ်လူ လာဗီယာအတွက် ပေါင် ၄၁ သန်းဖြင့် ဒုတိယမြောက် ကမ်းလှမ်းမှု ပေးခဲ့သလို ဘရာဇီး ကွင်းလယ်လူ အန်ဒရီအတွက် ချဉ်းကပ်မှုလည်း စတင်ခဲ့ပြီ ဖြစ်ပါတယ်။ ပရီးမီးယားလိဂ် အတွေ့အကြုံရှိ အသက် ၁၉ နှစ်အရွယ် လာဗီယာကို ဖာဘင်ညိုနဲ့ ဟန်ဒါဆန် ထွက်ခွာသွားတဲ့ ကွင်းလယ်ခံစစ်အတွက် ချိန်ရွယ်လာခြင်း ဖြစ်ပါတယ်။ ကစားသမား ကိုယ်တိုင်က လီဗာပူးထံ ပြောင်းလိုပေမယ့် နှစ်သင်းကြား ပြောင်းရွှေ့ကြေး သဘောတူညီမှု မရသေးဘူးဖြစ်နေပါတယ်။ လီဗာပူးဘက်က လာဗီယာအတွက် ဆက်လက် စကားပြောနေပြီး ညိနှိုင်းမှု ထပ်လုပ်ဖွယ် ရှိနေသေးကာ တချိန်တည်းမှာပဲ ဘရာဇီးကလပ် ဖလူမီနက်စ် ကွင်းလယ်လူ အန်ဒရီကို စတင် ချိတ်ဆက်ခဲ့ပါတယ်။",
"btext2":"အသက် ၂၂ နှစ်အရွယ် အန်ဒရီက ကွင်းလယ် နံပါတ် ၆ နဲ့ နံပါတ် ၈ နေရာတွေကို ကစားကာ လာဗီယာနဲ့ အတော်လေး ကွဲပြားတဲ့ ကစားဟန်မျိုး ရှိထားပါတယ်။ လီဗာပူးဘက်က ပေါင် သန်း ၂၀ ဝန်းကျင်ဖြင့် ကမ်းလှမ်းဖို့ဖြစ်ကာ ထပ်တိုးကြေးတွေ ပါနိုင်ပါတယ်။ အန်ဒရီက ဒီနွေမှာတင် လီဗာပူးထံ ပြောင်းလာဖို့ အဆင်ပြေပေမယ့် ဖလူမီနက်စ် အသင်းကတော့ ကမ်းလှမ်းမှုကို လက်ခံပြီး ဇန်နဝါရီစျေးကွက်မှ ကစားသမားကို ထွက်ခွင့်ပေးဖို့ ဆန္ဒရှိကြောင်း အသင်းနဲ့ နီးစပ်တဲ့ The Times သတင်းထောက် Paul Joyce က အတည်ပြုပါတယ်။ ",
"btext3": "  ကွင်းလယ်လူ အန်ဒရီအတွက် ကြိုးစားနေခြင်းဟာ အသင်း လိုအပ်နေတဲ့ ကွင်းလယ် နံပါတ် ၆ နေရာအတွက် လာဗီယာကို မရခဲ့ရင် ဆိုတာထက် ၂၀၂၄ နွေမှာ စာချုပ်ကုန်မယ့် သီယာဂိုနေရာ အစားထိုးဖို့ ကြိုတင် ပြင်ဆင်လိုခြင်းလို့ နားလည်ရပါတယ်။ လီဗာပူးအသင်းဟာ ဒီနွေမှာ ကွင်းလယ် နံပါတ် ၆ နေရာအတွက် လာဗီယာကို ခေါ်ယူဖို့ဖြစ်ပြီး ဘယ်ဂျီယံသားအပြင် အတွေ့အကြုံရှိ နောက်ထပ် ကွင်းလယ်လူ တစ်ဦးနဲ့ ဗဟိုခံစစ်မှူးသစ် တစ်ဦး စုစုပေါင်း လူသစ် ၃ ဦးကို လက်ရှိ စျေးကွက်ကနေ ခေါ်ယူဖို့ ပြင်ဆင်ထားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/08/andre-lavia-lfc--678x381.jpg",
"imgurl2":"https://lfcthadin.com/wp-content/uploads/2023/08/andre-lavia-lfc--678x381.jpg",
"imgurl3":"no",
"video":"no"
 },

         {"ndate":"Aug  2 , 2023",
"htext":"ဘိုင်ယန်နဲ့ ခြေစမ်းပွဲ၊ အန်ဒရီကို ချိတ်ဆက်နေခြင်း၊ လာဗီယာ ဆက်ရန်ရှိခြင်း၊ ကွင်းလယ်မှာ တွဲကစားလိုနေဆဲ ထရန့်နဲ့ နံနက်ခင်း လီဗာပူး သတင်းများ",
"btext1":" ဒီကနေ့ည မြန်မာစံတော်ချိန် ၆ နာရီမှာ လီဗာပူးအသင်းနဲ့ ဘိုင်ယန်မြူးနစ်တို့ဟာ စင်္ကာပူမှာ ခြေစမ်းပွဲ ယှဉ်ပြိုင်ကြမှာ ဖြစ်ပါတယ်။ ထရန့်က ကွင်းလယ်မှာ ဆက်ကစားလိုကြောင်း ထုတ်ပြောလာခဲ့ပြီး သူဟာ အလွန်ဆိုနဲ့ ဂျရတ်တို့ရဲ့ ကစားဟန်က တစ်ဆင့် သင်ယူမှုတွေ လုပ်ခဲ့ပါတယ်လို့ ဆိုလာပါတယ်။ ကာတစ်ဂျုံးကို ကွင်းလယ် နံပါတ် ၆ နေရာ ပြောင်းကစားစေဖို့ကို သူနဲ့ ကစားသမားတို့ သဘောတူထားကြောင်း နည်းပြကလော့ပ်က ပြောလာပါတယ်။ လက်ရှိ လူစာရင်းမှာ သီယာဂိုနဲ့ ဂျုံးတို့ နှစ်ဦးပဲ နံပါတ် ၆ နေရာကို ကစားကြမှာပါ။ လီဗာပူးအသင်းဟာ ဘရာဇီးကလပ် ဖလူမီနက်စ်အသင်း ကွင်းလယ်လူ အန်ဒရီကို ယူရို ၂၅-၃၀ သန်းကြားဖြင့် စတင် ချဉ်းကပ်နေပြီ ဖြစ်ပါတယ်။",
"btext2":"အသက် ၂၂ အရွယ် ဘရာဇီးသား အန်ဒရီဟာ ဒီနွေမှာတင် အင်္ဂလန်ကို ပြောင်းလာလိုပေမယ့် ဖလူမီနက်စ်ဘက်ကတော့ ကွင်းလယ်လူကို ဆောင်းရာသီ စျေးကွက်မှပဲ လက်လွတ်ခံလိုနေပါတယ်။ လာဗီယာက အန်ဖီးထံ ပြောင်းလိုခြင်းနဲ့အတူ လီဗာပူးနဲ့ ဆောက်သမ်တန်ကြားမှာ အပြောင်းအရွှေ့ ကိစ္စ ဆက်လက် စကားပြောနေဆဲ ဖြစ်ပါတယ်။ ဟန်ဒါဆန်နဲ့ ဖာဘင်ညိုတို့ အပြီးသတ် ထွက်ခွာသွားတာ သေချာခဲ့ပြီမို့ ဒီစျေးကွက်မှာ ကွင်းလယ် နံပါတ် ၆ သမား ရဖို့ကို လီဗာပူးဘက်က အလေးအနက် ကြိုးစားလာပြီ ဖြစ်ကြောင်း Paul Joyce က အတည်ပြုပါတယ်။ ",
"btext3": "   ဆာဒီယို မာနေးဟာ ဘိုင်ယန်မြူးနစ်ကနေ ဆော်ဒီလိဂ်ထံ ပြောင်းခဲ့ပြီဖြစ်လို့ ကစားသမားရဲ့ ပွဲထွက်မှုနဲ့ ဆုဖလား အောင်မြင်မှုက တစ်ဆင့် ရဖို့ရှိတဲ့ ပေါင် ၇.၅ သန်းကို လီဗာပူးဘက်က ဆုံးရှုံးသွားပြီ ဖြစ်ပါတယ်။ ဒီနွေစျေးကွက်အတွင်း ချယ်ဆီး ခံစစ်မှူး လီဗီ ကိုးဝဲလ်ကို ခေါ်ယူနိုင်ဖို့ လီဗာပူးအသင်းက ၂ ကြိမ် ကြိုးစားခဲ့ပေမယ့် မအောင်မြင်ဘဲ ခံစစ်မှူးဟာ လန်ဒန်ကလပ်နဲ့ ၂၀၂၉ ခုနှစ်ထိ ရှိမယ့် စာချုပ်သစ် ချုပ်ဆိုခဲ့ပါပြီ။   ",
"imgurl1":"https://lfcthadin.com/wp-content/uploads/2023/08/950282023-678x381.jpg",
"imgurl2":"https://lfcthadin.com/wp-content/uploads/2023/08/950282023-678x381.jpg",
"imgurl3":"no",
"video":"no"
 },

         {"ndate":"Aug  1 , 2023",
"htext":"ဘရာဇီးကလပ် ဖလူးမီနက်စ် ကွင်းလယ်လူကို ချိန်ရွယ်လာတဲ့ လီဗာပူး",
"btext1":" လီဗာပူးအသင်းဟာ ဆောက်သမ်တန် ကွင်းလယ်လူ လာဗီယာအတွက် ဒုတိယမြောက် ကမ်းလှမ်းမှု ပေးပို့ခဲ့ပြီ ဆိုတာကို စကိုင်းစပေါ့က အတည်ပြုပါတယ်။ ဒီတစ်ကြိမ် လီဗာပူးပေးတဲ့ ကမ်းလှမ်းမှုဟာ ဆောက်သမ်တန် ရလိုတဲ့ ပေါင် သန်း ၅၀ ထက် နည်းပါးနေဆဲဖြစ်ကာ ပေါင် ၄၁ သန်း ဝန်းကျင်ဖြစ်ပါတယ်။ ဒါကိုလည်း ဆောက်သမ်တန် ဘက်က ပယ်ချင်ခဲ့ပါတယ်။ စိတ်ဝင်စားစရာ အဖြစ် စကိုင်းစပေါ့ သတင်းထောက် Reddy ကပဲ လီဗာပူးအသင်းဟာ လာဗီယာအပြင် ဘရာဇီးကလပ် ဖလူမီးနက်စ် ကွင်းလယ်လူ အန်ဒရီကိုပါ စိတ်ဝင်စားနေတယ်လို့ သိရပါတယ်။ ဒါဟာ အန်ဒရီနဲ့ လီဗာပူးကြား ပထမဆုံး အကြိမ် သတင်းထွက်မှုတော့ မဟုတ်ပါဘူး။",
"btext2":"အသက် ၂၂ နှစ်အရွယ် ကွင်းလယ်လူကို လီဗာပူးအသင်းဘက်က စိတ်ဝင်စားနေကြောင်း ဘရာဇီး သတင်းထောက်တွေက ထုတ်ဖော်မှု ရှိထားခဲ့ပါတယ်။ အခုမှ မာဆေးဆိုဒ်ဖွား သတင်းထောက်ဖြစ်တဲ့ Reddy ကပါ အတည်ပြုလာခြင်း ဖြစ်ပါတယ်။ ဖူလ်ဟမ်နဲ့ စပို့တင်းတို့ကလည်း အန်ဒရီကို သဘောကျထားခဲ့ပေမယ့် စပို့တင်းဘက်က ဘရာဇီးသားကို ခေါ်ယူရေးကနေ နောက်ဆုတ်ဖို့ ဆုံးဖြတ်လိုက်ပါပြီ။ ဒါကြောင့်ပဲ ကစားသမားရဲ့ အေးဂျင့် ဂျော့မန်ဒက်စ်က အင်္ဂလန်ကလပ်တွေဖြင့် စတင် ဆွေးနွေးနေပြီ ဖြစ်ပါတယ်။ အခုချိန်ထိတော့ အန်ဒရီအတွက် ဆွေးနွေးမှုမှာ လီဗာပူး ပါဝင်နေလား မသေချာသေးပါဘူး။ ဒါပေမယ့် လီဗာပူးအသင်းဟာ လာဗီယာအပြင် နောက်ထပ် ကွင်းလယ် ပစ်မှတ်တွေ ရှိနေသေးကြောင်း သတင်းတွေ ထွက်ပေါ်ထားတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/08/andre-lfc-brazil--678x381.jpg",
"imgurl2":"https://lfcthadin.com/wp-content/uploads/2023/08/andre-lfc-brazil--678x381.jpg",
"imgurl3":"no",
"video":"no"
 },

        {"ndate":"Aug  1 , 2023",
"htext":"ဆော်ဒီဘက်က နောက်ကျ ကမ်းလှမ်းမှုတွေ ဝင်လာမှာကို စိုးရိမ်ကြောင်း ကလော့ပ် သတိပေး",
"btext1":" ဆော်ဒီအာဏာပိုင်တွေ နောက်ခံနဲ့အတူ ဆော်ဒီပရိုလိဂ် ကလပ်တွေရဲ့ ဥရောပ စျေးကွက်အတွင်း ဝင်ရောက်လာမှုဟာ ထိပ်သီးအသင်းတိုင်းကို စိုးရိမ်စရာတွေ ဖြစ်လာစေပါတယ်။ ဒီနွေမှာ လီဗာပူးအသင်းဟာ ဂျော်ဒန် ဟန်ဒါဆန်နဲ့ ဖာဘင်ညိုတို့ကို ဆော်ဒီကလပ်တွေထံ လက်လွတ်ထားရပါတယ်။ သူတို့ နှစ်ဦးလုံးကို အသင်းဘက်က ဆက်ထိန်းလိုပေမယ့် ဆော်ဒီဘက်က မြင့်မားတဲ့ လုပ်ခတွေဖြင့် ကစားသမားတွေကို ချိတ်ဆက်ခဲ့ပြီး အပြောင်းအရွှေ့ ဖြစ်မြောက်ဖို့ အားထုတ်သွားတာပါ။ ဆော်ဒီဘက်က ကြိုးစားမှုတွေကို ဓနအင်အား တောင့်တင်းလှတဲ့ မန်စီးတီးတောင် တောင့်မခံနိုင်ဘဲ မာရက်ဇ်ကို ထွက်ခွင့်ပေးထားရပါတယ်။ မန်စီးတီးနည်းပြ ဂွာဒီယိုလာက ဆော်ဒီရဲ့ ခြိမ်းခြောက်မှုတွေကို သတိပြုကြဖို့ နှိုးဆော်ခဲ့သလို အခုကတော့ ကလော့ပ်ကလည်း ထုတ်ပြောလာပါပြီ။",
"btext2":" “ ဆော်ဒီအာရေဗျရဲ့ လွှမ်းမိုးလာမှုကို ကျနော်တို့ ကြည့်ရပါမယ်။ ဘာတွေဖြစ်နေတယ် သေချာ မသိပေမယ့် ဆော်ဒီက ဩဇာကြီးမားလာပါတယ်။ အပြောင်းအရွှေ့ စျေးကွက်မှာ အဆိုးဆုံး ကိစ္စကတော့ ဆော်ဒီစျေးကွက်က ဥရောပထက် ၃ ပတ်လောက် ပိုဖွင့်ထားမှာ ဖြစ်ပါတယ်။ အဲ့တာက အကူအညီ မဖြစ်ပါဘူး။ ယူအီးအက်ဖ်အေနဲ့ ဖီဖာက ဒီကိစ္စအတွက် အဖြေရှာဖို့ လိုပါတယ်။ ကျနော်ကတော့ ဘာဖြစ်လာမယ်ဆိုတာ တိတိကျကျ မသိနိုင်ပါဘူး။ ဆော်ဒီရဲ့ ဩဇာကြီးလာမှုက ကျနော်တို့ အပေါ်မှာ သက်ရောက်မှု ရှိပါတယ်။",
"btext3": "   ဒါပေမယ့် ဒီအခြေအနေတွေကို ကိုင်တွယ်နိုင်ဖို့ ကျနော်တို့ သင်ယူရမှာပါ။ ဒီလောက်ပဲ ကျနော် ပြောနိုင်ပါသေးတယ်။ အချိန်က စကားပြောသွားပါလိမ့်မယ် ” လို့ ကလော့ပ်က ပြောဆိုသွားတာ ဖြစ်ပါတယ်။ လီဗာပူး ဘယ်တောင်ပံသမား ဒီယက်ဇ်ကို ဆော်ဒီဘက်က ပြောင်းရွှေ့ကြေး ပေါင် ၄၃ သန်းဖြင့် ကမ်းလှမ်းခဲ့ပြီး အသင်းဘက်က ပယ်ချထားပါတယ်။ ဒါပေမယ့်လို့ ဥရောပစျေးကွက်ပိတ်ပြီး ရက်ပိုင်း ၂၀ လောက်ထိ ဆော်ဒီစျေးကွက် ဖွင့်နေဦးမှာမို့ အဓိက ကစားသမားတွေကို မြင့်မားတဲ့ လုပ်ခတွေပေးပြီး နောက်ကျ ကမ်းလှမ်းမှု လုပ်လာမှာကို အသင်းဘက်က စိုးရိမ်နေတာပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/08/klopp-diaz-saudi--678x381.jpg",
"imgurl2":"https://lfcthadin.com/wp-content/uploads/2023/08/klopp-diaz-saudi--678x381.jpg",
"imgurl3":"no",
"video":"no"
 },

        {"ndate":"Aug  1 , 2023",
"htext":"NEWS: အမ်ဘာပေကို လီဗာပူးအသင်း အငှားခေါ်ယူမယ်ဆိုတဲ့ ကိစ္စ ကလော့ပ် ထွက်ရှင်း",
"btext1":" ဒီရက်တွေမှာ လီဗာပူးအသင်းက အမ်ဘာပေကို ခေါ်ယူဖို့ ပီအက်စ်ဂျီနဲ့ စကားပြောနေကြောင်း ကောလဟာလတွေကို ပြင်သစ်သတင်းတွေအား ကိုးကားပြီး အင်္ဂလန်သတင်းတွေမှာ ဖော်ပြလာနေပါတယ်။ စာချုပ် ၁ နှစ်ပဲကျန်တဲ့ အမ်ဘာပေအတွက် လုပ်ခပိုင်း သက်သာအောင်နဲ့ အငှားကြေးရဖို့ ပီအက်စ်ဂျီဘက်က ကမ်းလှမ်းမှုတွေကို လက်ခံသွားမယ်လို့ ဖော်ပြနေတာပါ။ အမ်ဘာပေဟာ ၂၀၂၄ နွေမှာ ပီအက်စ်ဂျီကနေ ရီးရဲလ်မက်ဒရစ်ထံ ကူးပြောင်းဖို့ ပုဂ္ဂိုလ်ရေး သဘောတူထားတယ်လို့ ပဲရစ်ကလပ်က ယုံကြည်ထားပါတယ်။ ဂျာမနီသတင်းဌာနနဲ့ တွေ့ဆုံမှုမှာ ကလော့ပ်ကပဲ ရယ်ရယ်မောမောဖြင့် အမ်ဘာပေလို စျေးကြီးလွန်သူကို လီဗာပူးအသင်း မခေါ်နိုင်ပါဘူးလို့ ပြောလာခဲ့ပါတယ်။",
"btext2":" “ အမ်ဘာပေ အပြောင်းအရွှေ့ သတင်းကြားတော့ ကျနော်တို့ ရယ်မိပါတယ်။ အမ်ဘာပေက ကစားသမားကောင်းပါတယ်။ ဒါပေမယ့် ဘဏ္ဍာရေး အခြေအနေက သူဟာ လီဗာပူးနဲ့ သင့်လျော်သူ မဟုတ်ပါဘူး။ အပြောင်းအရွှေ့ ပုံပြင်တွေ ဖန်တီးနေကြတာကို ကျနော်ဘက်က ဖျက်လိုဖျက်ဆီး ပြုလုပ်လိုစိတ် မရှိပါဘူး။ ဒါပေမယ့် ကျနော်တို့ အမ်ဘာပေအတွက် ကြိုးစားနေခြင်း မရှိပါဘူး ” လို့ နည်းပြကလော့ပ်က ပြောဆိုခဲ့တာပါ။ လီဗာပူးအသင်းဟာ ကွင်းလယ်ခံစစ်နဲ့ ဗဟိုခံစစ်မှူးသစ် အင်အားဖြည့်ဖို့ လိုအပ်နေတာဖြစ်ပြီး ဆောက်သမ်တန်မှ လာဗီယာကို ဒုတိယအကြိမ် ကမ်းလှမ်းထားပါတယ်။ မကြာခင်မှာ ဗဟိုခံစစ်မှူးသစ် တစ်ဦး ခေါ်ယူမှု ရှိလာမယ် မျှော်လင့်ထားရတယ်။ ဒီနွေမှာ ကစားသမား ရောင်းချမှုကနေ ပေါင် ၅၂ သန်းရထားတဲ့ လီဗာပူးအသင်းဟာ မက်ကယ်လစ္စတာနဲ့ ဆိုဘိုစလိုင်တို့အတွက် ပေါင် ၉၅ သန်း ထုတ်သုံးထားပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/08/klopp-mbappe-transfer-2023-678x381.jpg",
"imgurl2":"https://lfcthadin.com/wp-content/uploads/2023/08/klopp-mbappe-transfer-2023-678x381.jpg",
"imgurl3":"no",
"video":"no"
 },

        {"ndate":"Aug  1 , 2023",
"htext":"လူသစ်ရလိုတဲ့ ကလော့ပ်၊ အမ်ဘာပေ အပြောင်းအရွှေ့ ငြင်းဆန်ခြင်း၊ ရင်းနှီးမြုပ်နှံမှုသစ် ရဖို့ စကားပြောနေကြောင်း စီအီးအို ပြောဆိုခြင်းနဲ့ နံနက်ခင်း လီဗာပူး သတင်းများ",
"btext1":"ဖာဘင်ညိုဟာ ဆော်ဒီလိဂ်ထံ အပြီးသတ် ပြောင်းရွှေ့သွားပြီဖြစ်ကာ ၅ နှစ်အတွင်း အသင်းအတွက် ကူညီပေးခဲ့တာတွေအပေါ် ကျေးဇူးတင်ကြောင်း ကလပ်ဘက်က ထုတ်ပြန်သွားပါတယ်။ ဖာဘင်ညိုက ရင်ထဲက ဆန္ဒအတိုင်း လှိုက်လှိုက်လဲလဲဖြင့် လီဗာပူးကို ချစ်ပါကြောင်း ပြောချင်ပါတယ်လို့ နှုတ်ဆက်သွားပါတယ်။ ",
"btext2":"လီဗီ ကိုးဝဲလ်ဟာ ချယ်ဆီးမှာ ဆက်နေဖို့ ဆုံးဖြတ်လိုက်ပြီး ၂၀၂၉ ခုနှစ်ထိ သက်တမ်းရှိမယ့် စာချုပ်သစ် လက်မှတ်ထိုးသွားမှာ ဖြစ်ပါတယ်။ ၂၀၂၃-၂၀၂၄ ဘောလုံးရာသီကစလို့ လီဗာပူးအသင်းခေါင်းဆောင် အဖြစ် ဗန်ဒိုက်က တာဝန်ယူမှာဖြစ်ပြီး ထရန့်က လက်ထောက် အသင်းခေါင်းဆောင် ဖြစ်လာပါတယ်။ ထရန့်ကို လက်ထောက် အသင်းခေါင်းဆောင်အဖြစ် တာဝန်ပေးကြောင်းကို စင်္ကာပူက ကွင်းဖွင့် လေ့ကျင့်ရေးမှာ ပရိသတ်တွေရှေ့မှာပဲ ကလော့ပ်က ခပ်တိုးတိုး အသိပေးသွားခဲ့တာပါ။ ",
"btext3": "   အမ်ဘာပေကို ခေါ်ယူလိုနေကြောင်း သတင်းတွေ ကြားနေရတာအတွက် ရယ်မိတယ်လို့ ကလော့ပ်က ပြောပါတယ်။ အပြောင်းအရွှေ့ သတင်းတွေကို ရပ်တန့်လိုက်ရတာ စိတ်မကောင်းပေမယ့် အမ်ဘာပေကို မခေါ်နိုင်ပါကြောင်း ပွင့်ပွင့်လင်းလင်း ပြောသွားပါတယ်။ ဒီနွေစျေးကွက်မှာ ဟန်ဒါဆန်နဲ့ ဖာဘင်ညိုကို လက်လွတ်ထားရသလို နောက်နှစ် နွေမှာ မာတစ်ကို ဆုံးရှုံးရမှာမို့ ကွင်းလယ်လူသစ်နဲ့ ခံစစ်မှူးသစ် ရလိုကြောင်း နည်းပြကလော့ပ်က အသင်းကို အသိပေးထားပါတယ်။ ကလပ်ရဲ့ စီအီးအို ဘီလီဟိုဂန်က လီဗာပူးအသင်းထံ ရင်းနှီးမြုပ်နှံမှုသစ် ရလာဖို့ စကားပြောမှု ရှိနေပြီး အခွင့်အရေးကောင်း ရှိနေပါတယ်လို့ ဆိုပါတယ်။ ဒီအပတ်မှာ လာဗီယာအတွက် ဒုတိယမြောက် ကမ်းလှမ်းမှု ဝင်ခဲ့ပြီဖြစ်ကာ ဘယ်ဂျီယံ ကွင်းလယ်လူကို ခေါ်ယူနိုင်ဖို့ အခွင့်အရေး ပိုကောင်းလာနေပြီလို့ သိရပါတယ်။   ",
"imgurl1":"https://lfcthadin.com/wp-content/uploads/2023/08/952182023-678x381.jpg",
"imgurl2":"https://lfcthadin.com/wp-content/uploads/2023/08/952182023-678x381.jpg",
"imgurl3":"no",
"video":"no"
 },

        {"ndate":"July  31 , 2023",
"htext":"လက်စတာနဲ့ ဝက်စ်ဟမ်း ကြယ်ပွင့်တွေကို ခေါ်ယူဖို့ စကားပြောနေတဲ့ လီဗာပူး",
"btext1":"လီဗာပူးအသင်းဟာ ပရီးမီးယားလိဂ် ပြိုင်ဘက်အသင်းတွေမှ အလားအလာရှိ ဆယ်ကျော်သက် ကစားသမားတွေကို လိုက်လံ ချိတ်ဆက်နေခဲ့ပြီး ကွင်းလယ်လူသစ် နောက်ထပ် တစ်ဦးနဲ့ ခံစစ်မှူးသစ်တို့ကို ရဖွယ် ရှိနေပါတယ်။ လီဗာပူးဘက်က ဘာ့ဆီတစ်လို ကြယ်ပွင့်မျိုး ထပ်မံ ရရှိရေးအတွက် အခြားသော အကယ်ဒမီကျောင်းတွေမှ အလားအလာရှိသူတွေကို လိုက်လံ ရှာဖွေ ခေါ်ယူနေတာ ဖြစ်ပါတယ်။ ဒီနွေမှာပဲ ဝုဗ်အသင်းမှ အသက် ၁၄ နှစ်အရွယ် ခံစစ်မှူး ဟာဗေး အိုဝင်ကို ပေါင် ၈ သိန်းဖြင့် ခေါ်ယူထားပါတယ်။ ",
"btext2":"လက်ရှိမှာ လက်စတာအသင်းမှ အသက် ၁၆ နှစ်အရွယ် ကွင်းလယ်လူ ထရေး နိုင်ယာနီကို ချိတ်ဆက်နေပြီး ကလပ် ၂ သင်းကြား စကားပြောမှု နောက်ဆုံး အဆင့်ကို ရောက်နေပါပြီ။ အသင်းဟာ ဝက်စ်ဟမ်းမှ အသက် ၁၆ နှစ်အရွယ် ခံစစ်မှူး အမာရာ နယ်လိုကို ခေါ်ယူဖို့လည်း စကားပြောနေပါတယ်။ နိုင်ယာနီဟာ မနှစ်ကရာသီ ယူ-၁၈ ပရီးမီးယားလိဂ် ပြိုင်ပွဲကို ပုံမှန် ပါဝင်ကစားထားသူပါ။ သူဟာ လီဗာပူး ယူ-၁၈ အသင်းထံ တိုက်ရိုက် ပူးပေါင်းဖွယ် ရှိပါတယ်။ ",
"btext3": "   အသင်း အကယ်ဒမီဟာ လီဗာပူးနဲ့ မာဆေးဆိုဒ် ဒေသတွင်းက လူငယ်တွေကိုပဲ ပျိုးထောင်ပေးတာထက် နိုင်ငံတဝန်းနဲ့ ဥရောပ ထိပ်တန်းလိဂ်တွေမှ ထူးချွန် လူငယ်တွေကို လိုက်လံ ခေါ်ယူကာ လူငယ်အသင်းတွေကို အဆင့် မြှင့်တင်မှုတွေ ပြုလုပ်လာနေပါတယ်။ လီဗာပူးအသင်းဟာ ဒီနှစ်နှစ်အတွင်းမှာ အခြားသော ကလပ်တွေမှ ကြယ်ပွင့် အချို့ကို ခေါ်ယူ စုဆောင်းထားနိုင်ပါတယ်။ ရာသီကြို ခရီးစဉ်မှာတော့ ၂၀၂၁ နွေက နယူးကာဆယ်ကနေ ခေါ်ယူထားတဲ့ ဘော်ဘီကလက်နဲ့ မနှစ်ကနွေမှာ ဆဲလ်တစ်ကနေ ခေါ်ယူထားတဲ့ ဗန်ဒုတ်တို့ကို စီနီယာအသင်းနဲ့ ပါဝင်ထားစေတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/202772023-youth--678x381.jpg",
"imgurl2":"https://lfcthadin.com/wp-content/uploads/2023/07/202772023-youth--678x381.jpg",
"imgurl3":"no",
"video":"no"
 },
         {"ndate":"July  31 , 2023",
"htext":"NEWS: လာဗီယာအတွက် လီဗာပူးအသင်း ရှေ့ဆက်တိုးပြီး ဒုတိယမြောက် ကမ်းလှမ်းမှု ပေးမည်",
"btext1":"လီဗာပူးအသင်းဟာ ဆောက်သမ်တန် ကွင်းလယ်လူ ရိုမီယို လာဗီယာအတွက် ဒုတိယမြောက် ကမ်းလှမ်းမှု ဒီအပတ် အစမှာတင် အမြန်ဆုံး စတင်တော့မှာ ဖြစ်ပါတယ်။ ဟန်ဒါဆန်နဲ့ ဖာဘင်ညိုတို့ ထွက်ခွာသွားတဲ့နောက် ကွင်းလယ်အတွက် အသင်းရဲ့ ဦးစားပေး ပစ်မှတ်ဟာ လာဗီယာ ဖြစ်လာခဲ့ပါပြီ။ အရင်အပတ်ကပဲ ပထမအကြိမ် ကမ်းလှမ်းမှုအဖြစ် ပေါင် ၃၄ သန်းအပြင် ထပ်တိုးကြေး ပေါင် ၄ သန်းပေးမယ် ချိတ်ဆက်မှုကို ဆောက်သမ်တန်က ပယ်ချထားတာပါ။ ",
"btext2":" အဆိုပါ ချိတ်ဆက်မှု နောက်ပိုင်း စကားပြောမှုတွေ ဆက်ရှိနေခဲ့သလို အသင်းဘက်က ဒုတိယမြောက် ကမ်းလှမ်းမှု ပေးဖို့ အမြန်ဆုံး စတင်သွားမှာပါ။ လီဗာပူးပေးမယ့် ပြောင်းရွှေ့ကြေးဟာ ဆောက်သမ်တန်တို့ လိုချင်တဲ့ ပေါင် သန်း ၅၀ နီးနီးလောက် ရောက်မယ်လို့ Paul Joyce က ဆိုပါတယ်။ ရိုမန်နို အပါအဝင် အင်္ဂလန်ပြင်ပက အပြောင်းအရွှေ့ သတင်းထောက်တွေကတော့ လီဗာပူးအသင်း ဒုတိယအကြိမ် ကမ်းလှမ်းဦးမှာ ဖြစ်ကြောင်းနဲ့ ပေါင် ၄၅ သန်း တန်ကြေးရှိမယ့် စာချုပ်လို့ ဆိုထားကြပါတယ်။",
"btext3": "     အသက် ၁၉ နှစ်အရွယ် လာဗီယာဟာ Homegrown ကစားသမားအဖြစ် ဆယ်စုနှစ်ကြာ ကစားပေးနိုင်မယ့်သူ ဖြစ်ပေမယ့် သူ့အတွက် ပေါင် သန်း ၅၀ က များလွန်းတယ်လို့ လီဗာပူးဘက်က ယူဆထားပါတယ်။ ဆောက်သမ်တန်ဘက်ကတော့ ကိုင်ဆီဒိုကို မရခဲ့ရင် ခေါ်ယူဖို့ ချယ်ဆီးတို့ဟာ လာဗီယာကို လျာထားတယ်လို့ ယုံကြည်ထားတယ်။ ၎င်းတို့ကတော့ ချယ်ဆီးတို့ ကြားဝင်လာဖို့ မျှော်လင့်နေပေမယ့် လန်ဒန်ကလပ်ဟာ အခြားသော ပစ်မှတ်တွေကိုပဲ ခေါ်ယူနေခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/07/lavia-2-45-678x381.jpg",
"imgurl2":"https://lfcthadin.com/wp-content/uploads/2023/07/lavia-2-45-678x381.jpg",
"imgurl3":"no",
"video":"no"
 },
         {"ndate":"July  31 , 2023",
"htext":"လီဗာပူးတိုက်စစ်မှာ ပွဲထွက်ခွင့်ဆိုတဲ့ လက်မှတ် ဘယ်လို ပုံစံနဲ့ ပေးမလဲ ကလော့ပ် ထုတ်ပြော",
"btext1":" အသင်းရဲ့ တိုက်စစ်မှာ ပွဲကစားခွင့်ရဖို့ဆိုရင် ခံစစ်ပိုင်း တာဝန်တွေကို ရယူနိုင်ရပါမယ်လို့ နည်းပြကလော့ပ်က လက်စတာပွဲအပြီး ပြောဆိုလာပါတယ်။ အသင်းတိုက်စစ်မှာ ဆာလာ၊ ဒါဝင်၊ ဂျိုတာ၊ ဂက်ပိုနဲ့ ဒီယက်ဇ်တို့ ရှိနေသလို ဗန်ဒုတ်လို လူငယ် ကြယ်ပွင့်လည်း အခွင့်အရေးကို စောင့်ဆိုင်းနေတာပါ။ သူ့ရဲ့ အသင်းမှာ ဘယ်တိုက်စစ်အတွဲကို နေရာပေးမလဲ ကိစ္စအတွက် ကလော့ပ်မှာ ရှင်းလင်းတဲ့ ယူဆချက် ရှိပါတယ်။",
"btext2":"“ တခါတလေတော့ ပွဲကစားချိန် ပိုလိုပါတယ်။ မနှစ်ကရာသီမှာ ဒါဝင်ကို လက်မှတ်ထိုးခဲ့တာ ကောင်းပေမယ့် ဒဏ်ရာနဲ့ အနီကဒ်တွေက သူ့ရဲ့ စတင်မှုကို အကူအညီ မဖြစ်ခဲ့ပါဘူး။ အသင်းလူစာရင်းထဲ ပါဝင်ဖို့ လက်မှတ်ကတော့ ခုခံဖို့ရာ ဖတ်နိုင်စွမ်းပါပဲ။ ခပ်ချာချာ ခုခံမှုပဲ လုပ်နိုင်တဲ့ အသင်းတစ်သင်း အောင်မြင်တယ်လို့ ဘယ်တုန်းကမှ မကြားဖူးပါဘူး။ ခုခံမှု မကောင်းရင် မအောင်မြင်နိုင်ပါဘူး ” လို့ နည်းပြကလော့ပ်က သတိပေးခဲ့တယ်။ ရာသီကြိုမှာ ဒါဝင်ဟာ ပွဲချိန် ၁၃၅ မိနစ် ကစားပြီး ကိုယ်တိုင် ၄ ဂိုး သွင်းယူခဲ့သလို ဂိုးထောက်ပံ့မှု ၁ ကြိမ်လည်း လုပ်နိုင်ခဲ့ပါတယ်။ သူဟာ ရာသီသစ်မှာ ဆာလာနည်းတူ ပုံမှန် ပွဲထွက်ခွင့်ရမယ်လို့ မှန်းဆခံနေရပါတယ်။ ",
"btext3": " ကလော့ပ်ကပဲ “ ဒါဝင်အတွက်ကော အခြားသော တိုက်စစ်မှူးတွေအတွက်ပါ အတူတူပါပဲ။ သူတို့အားလုံးမှာ အရည်အချင်းရှိတာကို ကျနော် သိပါတယ်။ သူတို့တွေက တိုက်စစ်ပိုင်း အခြေအနေတွေမှာ လွှမ်းမိုးမှု ကြီးမားရမှာ ဖြစ်သလို ခုခံမှုတွေကိုလည်း အကောင်းဆုံး လုပ်နိုင်ရပါမယ်။ ဒါဝင်က မြန်နှုန်း၊ ပုံမှန်ဂိုးသွင်းနိုင်စွမ်း၊ သွင်းဂိုး အနံ့ခံနိုင်စွမ်းတွေမှာ ကောင်းမွန်ပါတယ်။ လေ့ကျင့်ရေးမှာလည်း သူက သိပ်ကောင်းတယ်၊ ကြံ့ခိုင်မှုကောင်းတာလည်း အကူအညီဖြစ်တယ်။ ခြေစမ်းပွဲတွေပြီးမှ ချယ်ဆီးပွဲမှာ ဘယ်လို လူစာရင်း ထုတ်ရမလဲ ကြည့်ကြတာပေါ့ ” လို့ ပြောဆိုသွားပါတယ်။ လီဗာပူးအသင်းဟာ ခြေစမ်းပွဲအဖြစ် ဒီကြားရက်မှာ ဘိုင်ယန်မြူးနစ်နဲ့ ယှဉ်ပြိုင်ပြီးရင် ဩဂုတ်လ ၇ ရက်နေ့မှာ နောက်ဆုံးပွဲကို ကစားရပါမယ်။ ဒါပြီးရင်တော့ ချယ်ဆီးနဲ့ ပရီးမီးယားလိဂ်ပွဲစဉ် စတင်ပြီ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/07/klopp-derwin-white-green--678x381.jpg",
"imgurl2":"https://lfcthadin.com/wp-content/uploads/2023/07/klopp-derwin-white-green--678x381.jpg",
"imgurl3":"no",
"video":"no"
 },

         {"ndate":"July  31 , 2023",
"htext":"ဗန်ဒုတ်တို့ကို အငှားချဖို့ တိုက်တွန်း၊ ကွင်းလယ် နေရာပြိုင်ဆိုင်ရမယ့် ဟာဗေးနဲ့ ဆိုဘို၊ ဖာဘင်ညို အပြောင်းအရွှေ့ ပြီးမြောက်ခြင်းနဲ့ လီဗာပူး နံနက်ခင်း သတင်းများ",
"btext1":"ဘောလုံးရာသီက ရေရှည် ယှဉ်ပြိုင်ရမှာဖြစ်ပြီး ရာသီအဖွင့် ကာလတွေမှာတော့ ကွင်းလယ် နံပါတ် ၆ နေရာကို ကာတစ်ဂျုံး တာဝန်ယူရမယ်လို့ သတင်းတွေ ကျယ်ပြန့်နေပါတယ်။ တိုက်စစ် ၃ ယောက်တန်းမှာ ပါလိုရင် ပိုပြီး ခြေစွမ်းပြကြလို့ ကလော့ပ်က သတိပေးလိုက်ပါတယ်။ အသင်းမှာ တိုက်စစ်သမား ၅ ဦးထိရှိပြီး လူတိုင်းက ပွဲထွက်ခွင့်မှာ ပါဝင်သင့်ကြောင်း အကြောင်းပြချက် ကိုယ်စီ ပိုင်ဆိုင်နေတာပါ။ ",
"btext2":" ရာသီကြိုမှာ ပါဝင်သွားတဲ့ ဗန်ဒုတ်၊ ဘော်ဘီကလက်နဲ့ ကွမ်းဆက်တို့ ၃ ဦးမှာ စီနီယာအဆင့်ကို ချက်ခြင်း ကစားနိုင်အောင် ရင့်ကျက်သူအဖြစ် ကွမ်းဆက်ကို ထောက်ခံမှု မြင့်မားနေပါတယ်။ ကွမ်းဆက်ဟာ ၃ ယောက်တန်း ခံစစ်မှာ ရော်ဘတ်ဆန်နေရာ ဘယ်ခြမ်း ခံစစ်မှူးအဖြစ် ကစားသူဖြစ်ပါတယ်။ လက်စတာနဲ့ပွဲမှာ ဂိုးသွင်းခဲ့တဲ့ ဗန်ဒုတ်နဲ့ ကလက်တို့ဟာ တောက်ပတဲ့ အနာဂတ်တွေ ရှိနေကြသူတွေမို့ စီနီယာအသင်းမှာ ပွဲကစားခွင့် မပေးနိုင်ရင် သူတို့ ပိုတိုးတက်လာရေး အငှားချဖို့ တိုက်တွန်းချက်တွေ ရှိပါတယ်။ မက်ကော်နာဟာ ယူ-၂၁ မှာ ကွင်းလယ် တိုက်စစ်နေရာက ကစားသူဖြစ်ပြီး သူဟာ ကွင်းလယ် နံပါတ် ၆ နေရာမှာ ပိုအဆင်ပြေမယ်လို့ နည်းပြအဖွဲ့က ယုံကြည်လို့ နေရာပြောင်း ကစားခိုင်းထားတာ ဖြစ်ပါတယ်။ ပရီးမီးယားလိဂ် အဖွင့်ပွဲအဖြစ် ချယ်ဆီးကို ရင်ဆိုင်ရာမှာ ညာခြမ်း ကွင်းလယ်လူ နေရာအတွက် ဆိုဘိုစလိုင်နဲ့ ဟာဗေးတို့ ယှဉ်ပြိုင်ရမှာပါ။ လီဗာပူး နည်းပြအဖွဲ့က မက်ကယ်လစ္စတာကို ဘယ်ခြမ်း ကွင်းလယ်လူအဖြစ် အသုံးပြုဖို့ ဆုံးဖြတ်ထားပြီ ဖြစ်ပါတယ်။",
"btext3": " လက်စတာနဲ့ပွဲမှာ ဆိုဘိုကို ၂၅ မိနစ်ပဲ ကစားခွင့်ပေးခဲ့တာဟာ သူ့ရဲ့ ခြေကျင်းဝတ် ဒဏ်ရာ သက်သာစဖြစ်လို့ စွန့်စားပြီး အသုံးမပြုလိုခြင်းကြောင့် ဖြစ်ပါတယ်။ ရိုမန်နိုကတော့ ဖာဘင်ညိုအတွက် လီဗာပူးနဲ့ Al Ittihad ကြား အပြောင်းအရွှေ့ ကိစ္စတွေ ပြီးစီးခဲ့ကြောင်း ထုတ်ပြောလာပါတယ်။ လီဗာပူးအသင်းက အမ်ဘာပေကို ခေါ်ယူသွားနိုင်ရင် ပီအက်စ်ဂျီဘက်က ပျော်ရွှင်မှာဖြစ်ပေမယ့် တိုက်စစ်သမားက ရီးရဲလ်ကို ပြောင်းဖို့ကိုပဲ ဆုံးဖြတ်ထားတာကို ပဲရစ်ကလပ်က သိနေပါတယ်လို့ ရိုမန်နိုက ပြောပါတယ်။     ",
"imgurl1":"https://lfcthadin.com/wp-content/uploads/2023/07/9583172023-678x381.jpg",
"imgurl2":"https://lfcthadin.com/wp-content/uploads/2023/07/9583172023-678x381.jpg",
"imgurl3":"no",
"video":"no"
 },

         {"ndate":"July  30 , 2023",
"htext":"းမြူးနေတဲ့ ဒါဝင်၊ ကွင်းလယ် အတွင်းလူအဖြစ် ပွဲထွက်ရနိုင်တဲ့ ကာတစ်၊ စီနီယာ လူစာရင်းထဲ ထည့်ခံရနိုင်တဲ့ ကြယ်ပွင့်တွေနဲ့ လက်စတာနိုင်ပွဲမှ စကားပြောစရာများ",
"btext1":" ဒါဝင်၊ ကလက်၊ ဂျိုတာ၊ ဗန်ဒုတ်တို့ ဂိုးသွင်းခဲ့တဲ့ လီဗာပူး ၄-၀ လက်စတာပွဲမှ ထူးခြားချက် အချို့ကို ဖော်ပြပါမယ်။ ဒီနေ့ပွဲမှာ ပွဲလက်မှတ် စျေးကြီးမှုကြောင့် တက်ရောက် ကြည့်ရှုတဲ့ ပရိသတ် နည်းပါးခဲ့ပြီး ကြားရက် ဗုဒ္ဓဟူးနေ့မှာတော့ ကွင်းပြည့်မယ် မျှော်လင့်ရပါတယ်။ ကွင်းလယ်အတွင်းလူက ကားတစ်လား? ပွဲကြိုမှာ ပြောထားတဲ့အတိုင်းပဲ နည်းပြကလော့ပ်ဟာ ထရန့်ကို ညာခြမ်း ပြန်ပို့ခဲ့ပါတယ်။ ဒီပွဲမှာတော့ အသင်းနဲ့ ပြန်ပူးပေါင်းထားပြီဖြစ်တဲ့ ကာတစ်ဂျုံးကို နံပါတ် ၆ နေရာထားပြီး ရှေ့မှာ ကလက်နဲ့ မက်ကယ်လစ္စတာတို့ကို တွဲဘက်ပေးခဲ့ပါတယ်။ ထရန့်ကတော့ မနှစ်ကလိုပဲ ဘောလုံးပိုင်ဆိုင်ချိန် အတွင်းထဲ ဝင်ကစားခဲ့ပါတယ်။ နွေတုန်းက ယူရိုဖလား အောင်မြင်ခဲ့တဲ့ အင်္ဂလန် ယူ-၂၁ အသင်းမှာ ကာတစ်ဟာ ကွင်းလယ် အတွင်းလူ နေရာက အဓိက ကစားခဲ့တာပါ။ သီယာဂို ပွဲထွက်နိုင်ခြင်း မရှိခဲ့ရင် ဒီနေရာအတွက် ကာတစ်ဂျုံးကို နေရာပေးမယ် ယူဆရပါတယ်။",
"btext2":" ရာသီကြိုမှာ ဂိုးမြူးနေတဲ့ ဒါဝင် မနှစ်တုန်းက အသင်းနဲ့ ပူးပေါင်းစမှာတင် အာရှမြေကို လိုက်လာခဲ့တဲ့ ဒါဝင်ဟာ အသင်းသစ်နဲ့ အသားကျဖို့ ရုန်းကန်ခဲ့ရပါတယ်။ ဒီရာသီကြိုမှာတော့ ဒါဝင်ဟာ နံပါတ် ၉ နေရာကနေ ခြေစွမ်းကောင်းနေပြီး ရာသီကြို ၃ ပွဲမှာ ၄၅ မိနစ်တွေ ကစားကာ ကိုယ်တိုင် ၄ ဂိုးသွင်း ဂိုးဖန်တီးမှု ၁ ကြိမ် လုပ်ပေးထားပါတယ်။ လီဗာပူး တိုက်စစ်ကို ဂျိုတာ၊ ဂက်ပိုတို့လည်း ဦးဆောင်ခွင့်ရှိပေမယ့် ဒါဝင်က ကလော့ပ် လိုချင်နေတဲ့ နံပါတ် ၉ သမား စစ်စစ်ဖြစ်ပါတယ်။ ဒေါ့မွန်မှာတုန်းက လီဝန်ဒေါစကီးနဲ့ အောင်မြင်တဲ့ တိုက်စစ်ပုံစံ ဖန်တီးနိုင်ခဲ့တဲ့ ကလောပ်ဟာ ဒါဝင်ရဲ့ နေရာမှန်ကို ရအောင် ပြန်ဖော်ထုတ်နေဟန် ရှိပါတယ်။ ဘယ်ခြမ်းက ပွဲထွက်တဲ့ ဂျိုတာကလည်း အသင်းအတွက်တော့ ဂျိုကာပဲဖြစ်ပြီး တိုက်စစ် နေရာစုံမှာ ပွဲထွက်ပေးနိုင်ပါတယ်။ သူသွင်းခဲ့တဲ့ ဂိုးဟာ ကစားကွက် တည်ဆောက်မှုကစလို့ နောက်ဆုံး အဆုံးသတ်ချိန်ထိ သူကိုယ်တိုင် ဖန်တီးသွားခဲ့တာ ဖြစ်ပါတယ်။",
"btext3": "  တိုက်စစ် ဖန်တီးမှုတွေအတွက် မာကာနဲ့ ဆာလာ ဒီနွေမှာ ဘရိုက်တန်ကနေ မက်ကယ်လစ္စတာကို ခေါ်ယူခြင်းအတွက် လီဗာပူး ပရိသတ် တစ်ယောက်မှ မေးခွန်းမထုတ်ပါဘူး။ ကမ္ဘာ့ဖလား ချန်ပီယံဟာ သူ့အပေါ် ပရိသတ်တွေ ယုံကြည်သင့်ကြောင်းကိုလည်း လက်စတာပွဲမှာ စွမ်းဆောင်ရည်ဖြင့် သက်သေပြခဲ့ပါတယ်။ နေရာကျဉ်းကျဉ်းတွေကို ကိုင်တွယ်နိုင်စွမ်းရှိသလို တိုက်စစ်အတွက် ဘောလုံးပေးမှု အမြင်ရှိတဲ့ မာကာကြောင့်ပဲ လီဗာပူးအသင်းဟာ သွင်းဂိုး ၂ ဂိုး ရခဲ့ပါတယ်။ မာကာဟာ ကွင်းလယ် နံပါတ် ၈ နေရာရဲ့ ဘယ်ခြမ်းကော ညာခြမ်းမှာပါ ကစားနိုင်ခြင်းကလည်း အားသာချက်ဖြစ်ပါတယ်။ သွင်းဂိုးဆာလောင်သူအဖြစ် လူသိကြပေမယ့် ဆာလာရဲ့ ဖန်တီးနိုင်စွမ်းကလည်း အဆင့်တစ်ခုမှာ ရှိပါတယ်။ ဒါဝင်ကို တိုက်စစ် ဧရိယာမှာ နေရာပိုရဖို့ ဆာလာက ညာခြမ်းကနေ အတွင်းကို မဝင်လာဘဲ ဧရိယာအပြင်ဘက် တဝိုက်မှာ ပြေးလွှား လှုပ်ရှားပေးနေခဲ့ပါတယ်။ ဆိုဘို ပွဲကစားခွင့် ဒုတိယပိုင်းမှာ ကွင်းလယ်က ပါဝင်လာတဲ့ ဆိုဘိုဟာ ပွဲချိန် ၂၅ မိနစ်စာလောက်ပဲ ကစားခဲ့ရပါတယ်။ သွင်းဂိုးတစ်ဂိုးကို ကွင်းလယ်ကနေ ကန်သွင်းယူနိုင်လု ဖြစ်ခဲ့တဲ့ ဆိုဘိုဟာ မကြာသေးခင်ကပဲ ခြေကျင်းဝတ် ဒဏ်ရာ ရထားခဲ့တာပါ။ ပေါင် သန်း ၆၀ တန် ကစားသမားကို စွန့်စားပြီး ပွဲချိန်များများပေးဖို့ ဆေးအဖွဲ့က ဆန္ဒ မရှိပါဘူး။ ကြယ်ပွင့် အချို့ ဒီနေ့ပွဲမှာ ဘော်ဘီကလက်၊ ဗန်ဒုတ်နဲ့ ကွမ်းဆက်တို့ရဲ့ ခြေစွမ်းတွေကို ပရိသတ်တွေ သတိထားမိကြပါတယ်။ ကလက်က ကိုယ်တိုင် ဂိုးရယူနိုင်ခဲ့ပြီး ဗန်ဒုတ်ကလည်း ဒုတိယပိုင်းမှာ ညာခြမ်းကနေ ထိုးဖောက်မှုတွေ ပြသကာ ဂိုးသွင်းခဲ့ပါတယ်။ ခံစစ်ရဲ့ ဘယ်ခြမ်း ခံစစ်မှူး နေရာက ပွဲထွက်တဲ့ ကွမ်းဆက်ဟာ အင်္ဂလန် သက်တမ်းအလိုက်မှာ ပုံမှန် ပွဲထွက်ခွင့်ရသူ ဖြစ်ပါတယ်။ အသက် ၂၀ အရွယ်ရှိပြီး ရုပ်ပိုင်းဆိုင်ရာ ကြံ့ခိုင်မှုအရ လာမယ့်ရာသီ စီနီယာအသင်းမှာ အရန်ခံစစ်သမား အဖြစ် မြင်ကြည့်လို့ ရပါတယ်။    ",
"imgurl1":"https://lfcthadin.com/wp-content/uploads/2023/07/181572023-678x381.jpg",
"imgurl2":"https://lfcthadin.com/wp-content/uploads/2023/07/181572023-678x381.jpg",
"imgurl3":"no",
"video":"no"
 },

         {"ndate":"July  30 , 2023",
"htext":"ထရန့်ကို ကွင်းလယ် နံပါတ် ၆ နေရာမှာ သုံးမှာ မဟုတ်ကြောင်း ကလော့ပ် ဆို",
"btext1":" ဟန်ဒါဆန်နဲ့ ဖာဘင်ညိုတို့ ထွက်ခွာသွားတဲ့နောက် လစ်လပ်နေတဲ့ ကွင်းလယ် နံပါတ် ၆ နေရာမှာ ထရန့်ကို သုံးမှာ မဟုတ်ကြောင်း ကလော့ပ်က သဲလွန်စ ပေးလာပါတယ်။ ဂျာမနီ ရာသီကြိုပွဲစဉ်အဖြစ် Karlsruher, Furth တို့ဖြင့် ယှဉ်ပြိုင်စဉ်မှာ သီယာဂို၊ ဘာ့ဆီတစ်၊ မော်တန်တို့ ဒဏ်ရာတွေကြောင့် မပါနိုင်ခဲ့တာမို့ ထရန့်ဟာ ကွင်းလယ် အတွင်းလူနေရာက ပွဲထွက်ခဲ့ပါတယ်။ ထရန့်ရဲ့ ညာခြမ်း နေရာကိုတော့ လူငယ်ကြယ်ပွင့် ဘရတ်ဒလေက တာဝန်ယူခဲ့တာပါ။ “ မနှစ်ကရာသီ ကစားခဲ့တာနဲ့ လုံးဝ မတူညီတဲ့ နေရာကနေ ထရန့် ကစားခဲ့တာပါ။ အင်္ဂလန်မှာလည်း သူက အတွင်းလူနေရာက ကစားခဲ့တာ မဟုတ်ပါဘူး။ ပိုပြီး စုဖွဲ့မှု ကျစ်လစ်ဖို့ လိုအပ်ပြီး ကွင်းလယ်မှာက နောက်ထပ် ကစားသမား မရှိပါဘူး။",
"btext2":"ဒါကြောင့်ပဲ ရာသီကြိုမှာ သူ့ကို နံပါတ် ၆ နေရာ ပို့ကြည့်တာက အရေးပါသလို ကောင်းမွန်တဲ့ ကိစ္စလို့ ထင်ခဲ့တာပါ။ ဒီအခြေအနေမှာ သူက နံပါတ် ၆ နေရာမှာ ခဏလေး ကစားနေပေမယ့်လို့ ကျနော်တို့ကတော့ သူ့ကို ညာအစွန်ကိုပဲ ပြန်ပို့မှာပါ။ ရာသီကြိုမှာ ကျနော်တို့ လုပ်ချင်တာလေးတွေ အမြဲတမ်း စမ်းလုပ်ကြည့်ပါတယ်။ ရာသီသစ် စတင်ချိန်မှာ ဘယ်လို လူစာရင်း ထုတ်မလဲ ကြည့်ကြတာပေါ့ ” လို့ ကလော့ပ်က ပြောလာခဲ့ပါတယ်။  ",
"btext3": " သီယာဂိုနဲ့ ဘာ့ဆီတစ်တို့ဟာ အင်္ဂလန်ကို လီဗာပူးအသင်း ပြန်ရောက်ရင် အသင်းလိုက် လေ့ကျင့်ရေး ပြန်ဝင်မှာပါ။ အဲ့လိုဖြစ်ဖို့ကိုလည်း တမင်ကို ချန်ထားခဲ့တာဖြစ်ပါတယ်။ ဆောက်သမ်တန်ကနေ လာဗီယာကို ခေါ်ယူနိုင်ရင်တောင် ရာသီအဖွင့် ချယ်ဆီးပွဲမှာတော့ ပွဲထွက်လူစာရင်းကနေ ပါဝင်ဖွယ် မရှိသေးတာ ဖြစ်ပါတယ်။ ချယ်ဆီးပွဲ ကွင်းလယ်အတွက် နည်းပြကလော့ပ်က အရိပ်အမြွက် ပြောရာမှာတော့ ကွင်းလယ် စုဖွဲ့မှုဖြင့် နံပါတ် ၆ နေရာကို ကာကွယ်မယ်လို့ ဆိုခဲ့ပါတယ်။     ",
"imgurl1":"https://lfcthadin.com/wp-content/uploads/2023/07/trent-klopp-richt-back-678x381.jpg",
"imgurl2":"https://lfcthadin.com/wp-content/uploads/2023/07/trent-klopp-richt-back-678x381.jpg",
"imgurl3":"no",
"video":"no"
 },
        {"ndate":"July  30 , 2023",
        "htext":"အမ်ဘာပေ ကိစ္စ ပြင်သစ်သတင်းတွေ ဖော်ပြ၊ ထရန့်ကို ညာခြမ်း ပြန်ပို့မည်၊ မာနေးအတွက် ပေါင် ၇.၅ သန်း ဆုံးရှုံးခြင်းနဲ့ လီဗာပူး နံနက်ခင်း သတင်းများ",
        "btext1":"ပြင်သစ်သတင်းဌာနတွေက လီဗာပူးအသင်းဟာ အမ်ဘာပေကို တစ်ရာသီ အငှားဖြင့် ခေါ်ယူဖို့ ကြိုးစားနေကြောင်း ဖော်ပြမှုတွေ ရှိလာပါတယ်။ လီဗာပူး အသိုင်းအဝိုင်းကတော့ အမ်ဘာပေက ကွင်းလယ် ခံစစ်မှာ ကစားနိုင်လို့လား ဆိုပြီး ဟားတိုက်ခဲ့ကြပါတယ်။ ကွင်းလယ် ပြန်တည်ဆောက်ရေးဟာ အရေးကြီးတဲ့ ကိစ္စဖြစ်ပြီး ဖြေရှင်းစရာ နည်းလမ်းတွေကို ရှာဖွေရမယ်လို့ နည်းပြကလော့ပ်က ပြောလာပါတယ်။ သူကတော့ ပြောင်းလဲမှုတွေ လုပ်ရမှာအတွက် စိတ်လှုပ်ရှားနေပါတယ်။ ဘိုင်ယန်မြူးနစ် တိုက်စစ်မှူး မာနေးက ဒီနွေမှာ ဆော်ဒီလိဂ်ထံ ပြောင်းဖို့ သဘောတူညီခဲ့တာကြောင့် လီဗာပူးအသင်းက ကစားသမားရဲ့ စွမ်းဆောင်ရည် အပေါ် မူတည်ပြီး ထည့်သွင်းခဲ့တဲ့ ပြောင်းရွှေ့ကြေး ပေါင် ၇.၅ သန်း ဆုံးရှုံးသွားမှာ ဖြစ်ပါတယ်။ ",
        "btext2":" လက်စတာနဲ့ပွဲမှာ ဆိုဘိုစလိုင် ပါဝင်ကစားမှာဖြစ်ပြီး အသင်းခေါင်းဆောင် တာဝန်ကို ဗန်ဒိုက်ပဲ ဆက်ယူရဖွယ် ရှိပါတယ်။ ကလပ်ဟာ အခုချိန်ထိ အမြဲတမ်း အသင်းခေါင်းဆောင် နေရာကို မကြေညာသေးပါဘူး။ ဖာဘင်ညို အပြောင်းအရွှေ့အကြောင်း မေးခံရချိန်မှာ ကလော့ပ်က အသင်းနဲ့အတူ ပါမလာတဲ့ ကစားသမားတစ်ဦး ကိစ္စကို ဖြေပေးဖို့ ငြင်းဆန်ခဲ့ပြီး အသင်းပြောင်းဖို့ လုပ်နေတဲ့ သဘောကိုတော့ ထုတ်ပြောပါတယ်။ ထရန့်ဟာ နံပါတ် ၆ နေရာမှာ ကစားနိုင်မယ့်သူလို့ လီဗာပူးနည်းပြအဖွဲ့က ယုံကြည်နေပေမယ့် ချယ်ဆီးနဲ့ပွဲမတိုင်ခင် ထရန့်ကို သူ့ရဲ့ မူလနေရာ ညာအစွန်ကိုပဲ ပြန်ပို့ကြည့်ကာ ပြီးမှ စဉ်းစားမှာဖြစ်ပါတယ်။",
        "btext3": "     ချယ်ဆီးအသင်းကလည်း ဆောက်သမ်တန် ကွင်းလယ်လူ လာဗီယာကို ခေါ်ယူလိုနေကြောင်း အသံကျယ်နေပေမယ့် တရားဝင် ကမ်းလှမ်းမှု မစတင်သေးပါဘူး။ စင်္ကာပူမှ လီဗာပူးပရိသတ်တွေက အသင်းဘက်က ကွင်းလယ်ခံစစ်သမားလိုရင် သူတို့ကို ခေါ်ဖို့နဲ့ သူတို့ ကစားပေးနိုင်တယ်ဆိုတဲ့ စာသားတွေဖြင့် အသင်းကို စနောက်နေကြပါတယ်။ မက်ကယ်လစ္စတာက သူ့ကို ဂယ်ရီလို့ကော မက်လို့ကော ခေါ်တာထက် မာကာလို့ ခေါ်တာကို ပိုပြီး သဘောကျပါတယ်လို့ ထုတ်ပြောလာပါတယ်။ ",
        "imgurl1":"https://lfcthadin.com/wp-content/uploads/2023/07/10153072023-678x381.jpg",
        "imgurl2":"https://lfcthadin.com/wp-content/uploads/2023/07/10153072023-678x381.jpg",
        "imgurl3":"no",
        "video":"no"
         },
        
        {"ndate":"July  29 , 2023",
        "htext":"လူတိုင်းက ကွင်းလယ် အပြောင်းအလဲ လိုချင်တယ်၊ တကယ်ပြောင်းလဲတော့ စိုးရိမ်ကြပြန်ရောလို့ ပြောလာတဲ့ ယာဂင်",
        "btext1":"ဂျော်ဒန် ဟန်ဒါဆန် ထွက်ခွင့်တောင်းတဲ့ ကိစ္စဟာ သူ့ကို အံ့အားသင့်စေခဲ့ကြောင်းနဲ့ အပျက်အပျက်နဲ့ နှာခေါင်းသွေး မထွက်လိုတာကြောင့် ထွက်ခွင့်ပေးခဲ့တယ်လို့ နည်းပြကလော့ပ်က ထုတ်ပြောခဲ့ပါတယ်။ အသက် ၃၃ နှစ်အရွယ် ကွင်းလယ်လူဟာ တစ်ပတ်လုပ်ခ ပေါင် ၇၀၀၀၀၀ ရမယ့် ဆော်ဒီကလပ် Al Ettifaq အသင်းထံ ၃ နှစ်စာချုပ်ဖြင့် ပြောင်းသွားခဲ့တာပါ။ ဒီအပြောင်းအရွှေ့မှာ လီဗာပူးက ပေါင် ၁၂ သန်း ပြောင်းရွှေ့ကြေးရခဲ့တာ ဖြစ်ပါတယ်။ သူ့သဘောကတော့ ဟန်ဒါဆန်ကို ဆက်ထိန်းဖို့ပါလို့ ကလော့ပ်က ဝန်ခံခဲ့တယ်။ ",
        "btext2":" ‘ ဟန်ဒါဆန် ထွက်ခွင့်တောင်းချိန် ကျနော် အံ့ဩခဲ့လား? ဆိုရင် အံ့ဩတယ်လို့ ဖြေရပါလိမ့်မယ်။ ကျနော်တို့က ၈ နှစ်ကြာ လက်တွဲလာတာပါ။ ကျနော်တို့ သူ့ကို ဆက်ထိန်းချင်တာ သူသိပါတယ်။ ဒါပေမယ့် သူက ထွက်ချင်နေတော့ အပျက်အပျက် နှာခေါင်းသွေးထွက်မယ့် ကိစ္စတွေ မဖြစ်လိုတော့ပါဘူး။ ကျနော်တို့ တားမနေတော့ပါဘူး။ ဂျော်ဒန်က ကျနော်တို့ကို သတိရနေမှာပါ၊ ကျနော်တို့လည်း သူ့ကို သတိရမှာပါ။ ဒါပေမယ့် ကျနော်တို့ ဆက်သွားရမယ်၊ ဆက်သွားပါမယ်။ ဒါပါပဲ ’ လို့ ကလော့ပ်က ရှင်းပြခဲ့ပါတယ်။ အခုဆိုရင် မနှစ်ကနွေမှာ တောင့်တင်းလွန်းလို့ အားဖြည့်စရာ မလိုပါကြောင်း နည်းပြကလော့ပ် ပြောခဲ့တဲ့ ကွင်းလယ်နေရာဟာ သီယာဂို တစ်ဦးပဲ စီနီယာ ကစားသမားအဖြစ် ကျန်ရစ်ခဲ့ပြီး ဟန်ဒါဆန်၊ မီလ်နာ၊ ချိန်ဘာလိန်၊ ကိတ်တာ၊ ဖာဘင်ညို၊ အာသာတို့ ထွက်ခွာသွားမှာ ဖြစ်ပါတယ်။",
        "btext3": "   လက်စတာပွဲကြို စင်္ကာပူမှာလုပ်တဲ့ မီဒီယာတွေ့ဆုံမှုမှာ ကလော့ပ်ကပဲ ” ကွင်းလယ်ကို ပြန်အားဖြည့်ဖို့က သေချာပေါက် အရေးကြီးပါတယ်။ ကျနော်တို့ တစ်ခုခုလုပ်ရမယ် ဆိုတာ ရှင်းပါတယ်။ ဖြေရှင်းဖို့အတွက် ကျနော်တို့ ကြိုးစားနေတယ်။ ပထမတော့ လူတွေက အပြောင်းအလဲကို လိုချင်ကြတယ်။ အခုတော့ အပြောင်းအလဲတွေကြောင့်ပဲ လူတိုင်းက စိတ်ပူလာနေပြန်ပါတယ်။ ကျနော်တို့ကတော့ ဒီအခြေအနေကို အကောင်းမြင်ပါတယ်။ အရမ်းလည်း စိတ်လှုပ်ရှားပါတယ် ’ လို့ ဖြေဆိုသွားတာ ဖြစ်ပါတယ်။ လီဗာပူးဟာ ဖာဘင်ညိုနဲ့ ဟန်ဒါဆန် နေရာကို ဆောက်သမ်တန် ကွင်းလယ်လူ လာဗီယာဖြင့် ပြန်အစားထိုးမှာ ဖြစ်ပါတယ်။ ပေါင် သန်း ၅၀ ဝန်းကျင် ပေးရမယ့် လာဗီယာကို ရခဲ့ပြီရင်း ကွင်းလယ် အားဖြည့်မှု ရပ်တန့်မလား ဆက်ရန်ရှိမလား အားလုံးက စိတ်ဝင်စား စောင့်ကြည့်နေကြပါပြီ။   ",
        "imgurl1":"https://lfcthadin.com/wp-content/uploads/2023/07/klopp-hendo-saudi--678x381.jpg",
        "imgurl2":"https://lfcthadin.com/wp-content/uploads/2023/07/klopp-hendo-saudi--678x381.jpg",
        "imgurl3":"no",
        "video":"no"
         },
        {"ndate":"July  29 , 2023",
        "htext":"လီဗာပူးရဲ့ အမြဲတမ်း အသင်းခေါင်းဆောင်သစ် ကြေညာပေးဖို့ ငြင်းဆန်တဲ့ နည်းပြကလော့ပ်",
        "btext1":" လက်စတာပွဲကြို စင်္ကာပူမှာလုပ်တဲ့ မီဒီယာတွေ့ဆုံမှုမှာတော့ လီဗာပူးအသင်းရဲ့ အသင်းခေါင်းဆောင်သစ် ဘယ်သူဖြစ်လာမလဲ ဆိုတာက အရေးကြီးတဲ့ မေးခွန်းဖြစ်လာခဲ့ပါတယ်။ ဟန်ဒါဆန် ထွက်ခွာသွားသလို မီလ်နာကလည်း အလွတ်ဖြင့် ပြောင်းသွားတဲ့နောက် လီဗာပူးအသင်းဟာ ခေါင်းဆောင် ၂ ဦးနေရာ အစားထိုးရတော့မှာပါ။ အသင်းခေါင်းဆောင် နေရာအတွက် ကလော့ပ်က တိုက်ရိုက်ရွေးချယ်ပြီး အဝတ်လဲခန်းကို အသိပေးမှာ ဖြစ်ပါတယ်။",
        "btext2":"အသင်းရဲ့ လက်ထောက် ခေါင်းဆောင်နဲ့ ခေါင်းဆောင်အုပ်စုကိုတော့ အဝတ်လဲခန်းတွင်း မဲပေးမှုကနေ ရွေးချယ်ပါလိမ့်မယ်။ လက်စတာပွဲကြိုမှာ ကလပ်ရဲ့ အမြဲတမ်း အသင်းခေါင်းဆောင် နေရာကို ဘယ်သူ တာဝန်ယူရမလဲဆိုတာ ကြေညာပေးဖို့ ကလော့ပ်က ငြင်းဆန်ခဲ့ပါတယ်။ “ ဒီနေ့လေ့ကျင့်ရေးမှာ ထူးထူးခြားခြား မရှိခဲ့ရင် မနက်ဖြန်ပွဲကို ဗာဂျယ်က အသင်းခေါင်းဆောင်အဖြစ် တာဝန်ယူ ပွဲထွက်မှာဖြစ်ပါတယ်။ ကျနော် ဘာကို ဆုံးဖြတ်မလဲ ကိုယ့်ဘာသာ သိထားပါတယ်။ ဒါကို လူရှေ့ထုတ်မပြောခင် အသင်းသားတွေနဲ့ စကားပြောဖို့ပဲ ကျန်ပါတယ်။ လွန်ခဲ့တဲ့ သီတင်းပတ်လောက်ကဆိုရင် အသင်းခေါင်းဆောင်သစ် ရွေးချယ်ရတာမျိုး ဖြစ်လာမယ် မထင်မိခဲ့ဘူး။ အဲ့အတွက် ကျနော် စဉ်းစားဖို့လိုပါတယ်။ ကိစ္စတွေက ခပ်မြန်မြန်ပဲ ဖြစ်လာခဲ့ပြီလေ။ ” လို့ ကလော့ပ်က ဆိုခဲ့တယ်။ ",
        "btext3": "  ရာသီကြို ခြေစမ်းပွဲတွေမှာ ဗန်ဒိုက်ကို ပထမပိုင်းတွေမှာ လက်ပတ်ပေးခဲ့ပြီး ဂိုးမက်စ်ကို ဒုတိယပိုင်းတွေမှာ လက်ပတ်ဝတ်ခွင့်ပေးခဲ့တာဟာ ရိုးရှင်းတဲ့ နည်းလမ်းဖြင့် ယာယီ ဖြေရှင်းထားတာလို့ နည်းပြကလော့ပ်က ဆိုပါတယ်။ ” ရာသီကြိုပွဲတွေ ရှိနေတော့ ဘယ်သူ့ကို အသင်းခေါင်းဆောင် ပေးရင်ကောင်းမလဲ? ဒုတိယပိုင်း ဘယ်သူ့ကို အသင်းခေါင်းဆောင် လက်ပတ် ဝတ်ခွင့်ပေးမလဲ? ဆိုတဲ့ အကြောင်းကို ကျနော် မစဉ်းစားဖြစ်ခဲ့ဘူး။ ဒီတော့ ခပ်လွယ်လွယ်ပဲ ဆုံးဖြတ်လိုက်တယ်။ မနှစ်တုန်းက ဗာဂျယ်က နံပါတ် ၃ ခေါင်းဆောင်လေ၊ ဒီတော့ ပွဲထွက်မှာ သူ့ကို လက်ပတ်ဝင်ခွင့်ပေးလိုက်ဖို့ ဒုတိယပိုင်းမှာတော့ ကလပ်ရဲ့ သက်တော်ရှည် အသင်းသားဖြစ်တဲ့ ဂိုးမက်စ်ကို ဝတ်ခွင့်ပေးဖို့ပေါ့။ ဒါပါပဲ။ လီဗာပူးရဲ့ အသင်းခေါင်းဆောင် ဘယ်သူဖြစ်လာမလဲ ဆုံးဖြတ်ဖို့က အရေးကြီးပါတယ် ” လို့ နည်းပြကြီးက ထုတ်ပြောသွားပါတယ်။ လီဗာပူးအသင်း အမြဲတမ်း အသင်းခေါင်းဆောင် နေရာအတွက် ဗန်ဒိုက်၊ ရိုဘို၊ ထရန့်၊ ဆာလာနဲ့ အယ်လီဆန်တို့ ရေပန်းစားနေတာ ဖြစ်ပါတယ်။    ",
        "imgurl1":"https://lfcthadin.com/wp-content/uploads/2023/07/klopp-vandijk-cap-678x381.jpg",
        "imgurl2":"https://lfcthadin.com/wp-content/uploads/2023/07/klopp-vandijk-cap-678x381.jpg",
        "imgurl3":"no",
        "video":"no"
         },
        {"ndate":"July  29 , 2023",
        "htext":"ချယ်ဆီးနဲ့ ဘောလုံးရာသီ အဖွင့်ပွဲမှာ ကလော့ပ် ထုတ်သုံးမယ့် စိတ်ဝင်စားဖွယ် ပွဲထွက် လူစာရင်း",
        "btext1":" ၂၀၂၃-၂၀၂၄ ဘောလုံးရာသီ လီဗာပူးအသင်းရဲ့ ပရီးမီးယားလိဂ် အဖွင့်ပွဲကတော့ ဩဂုတ်လ ၁၃ ရက်နေ့ ချယ်ဆီးအသင်းကို အဝေးကွင်းမှာ သွားရောက် ရင်ဆိုင်ခြင်းဖြင့် စတင်မှာ ဖြစ်ပါတယ်။ အဆိုပါပွဲ မတိုင်ခင်မှာ ရာသီသစ်အတွက် ကလော့ပ် ထုတ်သုံးနိုင်မယ့် လူစာရင်းတစ်ခု ထွက်ပေါ်နေပါတယ်။ စင်္ကာပူမှာ ခြေစမ်းမယ့် လက်စတာ၊ ဘိုင်ယန်မြူးနစ် ပွဲစဉ်တွေ အပြီးမှ နည်းပြကလော့ပ်က လူစာရင်း တစ်ခုကို စဉ်းစားမှာဖြစ်ပေမယ့် လက်ရှိ ကြံ့ခိုင်မှု အခြေအနေတွေအပေါ် မူတည်ပြီး ထင်ကြေးပေးခံလာရတဲ့ လူစာရင်း ဖြစ်ပါတယ်။",
        "btext2":"ခံစစ်မှာတော့ ဂိုးသမား အယ်လီဆန် ပွဲထွက်မှာဖြစ်ပြီး ကိုနတေးနဲ့ ဗန်ဒိုက်တို့ ဗဟိုခံစစ် နေရာတွေက ပါဝင်မှာပါ။ ဘယ်ခြမ်းမှာ ရော်ဘတ်ဆန် ပါဝင်မှာဖြစ်ကာ ညာခြမ်းမှာတော့ ကြံ့ခိုင်မှု အနည်းငယ် ပြဿနာရှိနေတဲ့ ဘရတ်ဒလေအစား ဂိုးမက်စ် ပွဲထွက်ခွင့်ရမှာဖြစ်ပါတယ်။ ဆောက်သမ်တန် ကွင်းလယ်လူ လာဗီယာကို ခေါ်ယူနိုင်ဖို့ နီးစပ်နေပေမယ့် ဆယ်ကျော်သက်လေးကို အချိန်တစ်ခု ပေးရမှာဖြစ်ကာ ရာသီ အဖွင့်ပွဲတွေအတွင်း ထရန့်ဟာ နံပါတ် ၆ နေရာ အဓိက တာဝန်ယူမယ့်သူ အဖြစ် သတင်းထွက်နေတယ်။ ရာသီသစ်ကစလို့ လက်ရွေးစင်အသင်းမှာကော လီဗာပူးအသင်းမှာပါ ထရန့်ဟာ နံပါတ် ၆ နေရာ ပင်တိုင် ကစားသူအဖြစ် ပြောင်းလဲ နေရာယူဖွယ် ရှိပါတယ်။ ",
        "btext3": "    ထရန့်ရဲ့ ရှေ့က ကွင်းလယ် နံပါတ် ၈ နှစ်ဦးနေရာမှာတော့ ဆိုဘိုစလိုင်နဲ့ မက်ကယ်လစ္စတာတို့ ပါဝင်လာမှာပါ။ အသင်းဖော်တွေကြား လိုက်လျောညီထွေဖြစ်ဖို့ ဂက်ပို ကွင်းလယ်လူ နေရာကနေ ပွဲထွက်နိုင်တယ်လို့လည်း ယူဆခံနေရပြီး ရာသီကြိုမှာ ကလော့ပ်က ဂက်ပိုကို ကွင်းလယ်မှာပါ စမ်းသုံးနေပါတယ်။ တိုက်စစ်ကတော့ ကလော့ပ် စိတ်ကြိုက်အတွဲဟာ ဆာလာ၊ ဒါဝင်၊ ဒီယက်ဇ်လို့ သိရပြီး ကွင်းလယ်မှာ ဆိုဘိုစလိုင်ကို သုံးမယ်ဆိုရင် အထောင်နေရာမှာ ဒါဝင်ထက် ဂက်ပိုကို ဦးစားပေးတာလည်း ဖြစ်လာနိုင်ပါတယ်။ လက်တလောမှာ ကွင်းလယ် နံပါတ် ၆ နေရာအတွက် လာဗီယာကို ချိတ်ဆက်နေကာ သူ့ကို ခေါ်ယူနိုင်ရင်တောင် ရာသီအဖွင့်ပွဲမှာ ချက်ခြင်းတော့ နေရာပေးဖွယ် မရှိတာ ဖြစ်ပါတယ်။  ",
        "imgurl1":"https://lfcthadin.com/wp-content/uploads/2023/07/17552972023-678x381.jpg",
        "imgurl2":"https://lfcthadin.com/wp-content/uploads/2023/07/line-lfc-chelsea-line-up-1024x639.jpg",
        "imgurl3":"no",
        "video":"no"
         },
         {"ndate":"July  29 , 2023",
"htext":"လာဗီယာကို ခေါ်ယူရင် နောက်ဆက်တွဲ ပြဿနာကို ဖြေရှင်းဖို့ ဝါရင့် ကွင်းလယ်လူ တစ်ဦး ထပ်ခေါ်ရမယ်လို့ ထောက်ပြ",
"btext1":"လီဗာပူးအသင်းဟာ ယာဂင်ကလော့ပ် လက်ထက် ဒုတိယအကြိမ် ကွင်းလယ် အကြီးစား ပြန်တည်ဆောက်မှုကို စတင်လာနေခဲ့ပြီ ဖြစ်ပါတယ်။ ဘရန်ဒန် ရော်ဂျာရဲ့ လူစာရင်းကို လွဲယူပြီးတဲ့နောက် နည်းပြကလော့ပ်ဟာ ကွင်းလယ် အကြီးစား ပြုပြင်မှုအား ၂၀၁၈ ခုနှစ်မှာ ပြုလုပ်ခဲ့ဖူးပါတယ်။ ချန်ပီယံလိဂ်ဖိုင်နယ်မှာ ရီးရဲလ်မက်ဒရစ်ကို အရေးနိမ့်ခဲ့ပြီးနောက် ဖာဘင်ညိုကို ချက်ခြင်း လက်မှတ်ထိုးခဲ့ပြီး ကြိုတင် သဘောတူညီထားတဲ့ ကိတ်တာအပြင် တိုက်စစ်ပိုင်း ပိုကစားနိုင်တဲ့ ရှာကွီရီလည်း ရောက်လာခဲ့ပါတယ်။ ဒီနွေမှာ မက်ကယ်လစ္စတာ၊ ဆိုဘိုစလိုင်းတို့ကို ပေါင် ၉၅ သန်း အကုန်အကျခံ ခေါ်ယူထားပြီး ဆောက်သမ်တန်မှ လာဗီယာကိုပါ လက်မှတ်ထိုးနိုင်ဖို့ နီးစပ်နေခြင်းဟာ ၂၀၁၈ က ကွင်းလယ် ပြန်တည်ဆောက်တဲ့ အခြေအနေနဲ့ ဆင်တူနေတာဖြစ်ပါတယ်။ ",
"btext2":"ဒါပေမယ့်လို့ ဖာဘင်ညို၊ ကိတ်တာ၊ ရှာကွီရီတို့ ရောက်လာစဉ်မှာ လီဗာပူးကွင်းလယ်မှာ ဟန်ဒါဆန်၊ မီလ်နာ၊ ဝှိုက်နယ်ဒမ်၊ လယ်လာနာနဲ့ ချိန်ဘာလိန်တို့ ရှိနေခဲ့ပြီးဖြစ်ကာ အတွေ့အကြုံရှိ လူစာရင်းထဲ လူငယ်သွေးသစ်တွေကို ဖြည့်တင်းနိုင်မှု ဖြစ်ခဲ့တာပါ။ ဒီနွေမှာတော့ မီလ်နာ၊ ကိတ်တာ၊ ချိန်ဘာလိန်တို့ ထွက်သွားပြီဖြစ်သလို ဟန်ဒါဆန်၊ ဖာဘင်ညိုတို့ကလည်း ဆော်ဒီလိဂ်ထံ ပြောင်းရွှေ့မှာဖြစ်ပါတယ်။ ကွင်းလယ် ပြန်တည်ဆောက်မှုကို ပရိသတ်တိုင်း မျှော်လင့်ခဲ့ကြပေမယ့် လက်ရှိ လူစာရင်းမှာတော့ မကြာခဏ ဒဏ်ရာရတတ်တဲ့ သီယာဂိုကလွဲလို့ လူသစ်နဲ့ လူငယ်တွေချည်း ပြည့်နေခဲ့တာပါ။ ",
"btext3": "  ၂၀၂၄ နွေမှာ သက်တမ်းကုန်မယ့် သီယာဂိုကလွဲလို့ ကျန်ရှိတဲ့ ကွင်းလယ်လူတွေက ကာတစ်ဂျုံး (၂၂ နှစ်)၊ ဟာဗေး (၂၀ နှစ်)၊ ဘာ့ဆီတစ် (၁၈) နှစ်တို့ဖြစ်ပါတယ်။ သူတို့ ၄ ဦးထဲမှာဆိုရင် သီယာဂိုနဲ့ ဘာ့ဆီတစ်တို့ဟာ အခုချိန်ထိ အသင်းလိုက် လေ့ကျင့်ရေး မပါနိုင်ဘဲ စင်္ကာပူ ခရီးစဉ်ကိုလည်း လိုက်လာနိုင်ခဲ့ခြင်း မရှိပါဘူး။ မက်ကယ်လစ္စတာ (၂၄ နှစ်) ကတော့ ပရီးမီးယားလိဂ် အတွေ့အကြုံရှိသူဖြစ်လို့ ကွင်းလယ်ရဲ့ အဓိက ထောက်တိုင်ဖြစ်လာနိုင်တယ်။ ဆိုဘိုစလိုင်က အများကြီး တိုးတက်ဦးမယ့် လူငယ် ကြယ်ပွင့်ဖြစ်ကာ ကွင်းလယ်လူ လူသစ်ဖြစ်လာဦးမယ့် လာဗီယာကလည်း (၁၉ နှစ်) ပဲ ရှိသေးတာ ဖြစ်ပါတယ်။ လီဗာပူးနည်းပြအဖွဲ့က ကလပ်ရဲ့ စနစ်ကို ကျေညက်နေတဲ့ ထရန့်ကို ကွင်းလယ် နံပါတ် ၆ နေရာ အမြဲတမ်း ပေးကစားဖို့ စဉ်းစားနေတယ်လို့ သတင်းထွက်နေပေမယ့် ညာခြမ်းနေရာ ကာဗာပေးရမယ့် ဘရတ်ဒလေ (၂၀ နှစ်) ကလည်း ပရီးမီးယားလိဂ် အတွေ့အကြုံ နည်းပါးသူဖြစ်လို့ လက်တလောမှာ ထရန့်ကို ညာခြမ်းနဲ့ ကွင်းလယ် တွဲကစားတဲ့ နေရာ ပြန်ပို့ရဦးမှာပါ။ ဒီအချက်တွေကြောင့်ပဲ ငယ်ရွယ်လွန်းတဲ့ ကွင်းလယ်တန်းကို ကွင်းတွင်း ကွင်းပြင်မှာ သီယာဂိုနည်းတူ ခေါင်းဆောင်ပေးနိုင်မယ့် အတွေ့အကြုံရှိ ကွင်းလယ် လူသစ် တစ်ဦးကို ကလပ်က ခေါ်ယူဖို့ လိုအပ်တယ်လို့ မာဆေးဆိုဒ် သတင်းထောက် Ian Doyle က တိုက်တွန်းလာခဲ့ပါတယ်။ ဒီလို မတိုက်တွန်းခင်တည်းက အသင်းဘက်က လာဗီယာအပြင် နောက်ထပ် ကွင်းလယ်လူသစ် တစ်ဦးကို ခေါ်ယူဖို့ စဉ်းစားနေကြောင်း သတင်းကလည်း ဒီရက်ပိုင်း ပျံ့နှံလာပါတယ်။ အခုချိန်မှာတော့ ကလပ်ဟာ ဖာဘင်ညိုကို ရောင်းချဖို့နဲ့ လာဗီယာ ကိစ္စ အပြီးသတ်ဖို့ကို အာရုံစိုက်နေပါတယ်။ ဒီနွေမှာ အသင်းအားဖြည့်ရမှာက ကွင်းလယ်တင် မဟုတ်ဘဲ ဗဟိုခံစစ်မှူး နေရာမှာလည်း လိုအပ်ချက်ရှိနေတာဖြစ်ပါတယ်။ နည်းပြကလော့ပ်ဟာ ဘယ်ခြမ်း ဗဟိုခံစစ်မှူးသစ် တစ်ဦးကို ရလိုနေကြောင်း စျေးကွက် အစောတည်းက သိထားရတာဖြစ်ပြီး အခုချိန်ထိတော့ တရားဝင် ကမ်းလှမ်းမှုတွေကို မြင်ရခြင်း မရှိတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/lavia-lfc-2023-678x381.jpg",
"imgurl2":"https://lfcthadin.com/wp-content/uploads/2023/07/age-average-2023-1024x683.jpg",
"imgurl3":"no",
"video":"no"
 },

         {"ndate":"July  29 , 2023",
"htext":"လာဗီယာ အပြင် နောက်ထပ် ကွင်းလယ်လူ၊ ခံစစ်မှူးသစ် ချိတ်ဆက်နေခြင်း၊ သူရမ်ကို ကမ်းလှမ်းရင် လက်ခံပေးမယ့် Nice နဲ့ လီဗာပူး နံနက်ခင်း သတင်းများ",
"btext1":" ဖာဘင်ညိုဟာ ဆော်ဒီလိဂ်ထံ ပြောင်းရွှေ့ဖို့ ဆေးစစ်မှုကိစ္စတွေကို ပြီးမြောက်ခဲ့ပြီ ဖြစ်ပါတယ်။ ကလပ်နှစ်သင်းဟာ စာရွက်စာတမ်း လက်မှတ်ထိုးရေးပဲ ကျန်ရှိတော့ပြီး ဘရာဇီးသားက ၃ နှစ်စာချုပ်ဖြင့် ပြောင်းရွှေ့မှာပါ။ လာဗီယာကို ခေါ်ယူပြီးရင်တောင် လီဗာပူးက ကွင်းလယ်လူသစ် ထပ်ခေါ်ဦးမယ် ဆိုတဲ့ ကိစ္စကို သူတော့ မပြောတတ်ပေမယ့် မဖြစ်နိုင်တာမျိုး မဟုတ်ဘူးလို့ သတင်းထောက် David Ornstein က ထုတ်ပြောလာပါတယ်။ ဘယ်ဂျီယံ သတင်းထောက် Sacha Tavolieri ကတော့ လာဗီယာ အပြောင်းအရွှေ့ကို စိတ်ပူဖို့ မလိုကြောင်းနဲ့ ကွင်းလယ်လူဟာ လီဗာပူးကိုပဲ ပြောင်းမှာဖြစ်ပြီး လက်တလောမှာ ဖာဘင်ညို အပြောင်းအရွှေ့ အပြီးသတ်ဖို့ လုပ်နေကြတာပါလို့ ထုတ်ဖော်လိုက်ပါတယ်။",
"btext2":"OGC Nice အားကစားဒါရိုက်တာက သူရမ်အတွက် မှန်ကန်တဲ့ စျေးနှုန်းရရင် အပြောင်းအရွှေ့ကိစ္စ လက်ခံစကားပြောပေးမယ်လို့ ထုတ်ပြောလာပါတယ်။ ထရန့်ဟာ သူလက်ရှိ ကစားနေတဲ့ ကွင်းလယ် နံပါတ် ၆ နေရာကို လက်ရွေးစင်မှာကော ကလပ်မှာပါ ပြောင်းလဲ ကစားဖွယ်ရှိတယ်လို့ သိရပါတယ်။ စင်္ကာပူက လေ့ကျင့်ရေးမှာ ဆိုဘိုဟာ သူ့ရဲ့ ဖရီးကစ် စွမ်းရည်ကို ပြသခဲ့တဲ့နောက် လာမယ့်ရာသီမှာ ထရန့်နဲ့ ဆိုဘို ဘယ်သူက အသင်းရဲ့ အဓိက ဖရီးကစ် ကန်သွင်းသူ ဖြစ်လာမလဲ မေးခွန်းထုတ်ခံနေရပါတယ်။ ",
"btext3": "  လီဗာပူးအသင်းရဲ့ စင်္ကာပူခရီးစဉ်မှာ ကွင်းလယ်လူဟောင်း လူးကပ်လေဗာက ကလပ်ရဲ့ ဂန္တဝင်အဖွဲ့နဲ့အတူ ပါဝင်လာခဲ့ပါတယ်။ အားကစားဒါရိုက်တာ ဂျော့ရှမတ်ကီက တိုရီနို ခံစစ်မှူး ပါရှားစ်ကို သဘောကျပေမယ့် စီးရီးအေကလပ်က နယ်သာလန်သားကို ခပ်လွယ်လွယ် ထွက်ခွင့်ပေးမှာ မဟုတ်ပါဘူး။ ဘယ်အစွန်လူ အဒမ် လူးဝစ်ဟာ လိဂ်တူးကလပ် နယူးပေါ့ကောင်တီ အသင်းထံ တစ်ရာသီ အငှားထွက်ပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/9562972023-678x381.jpg",
"imgurl2":"https://lfcthadin.com/wp-content/uploads/2023/07/9562972023-678x381.jpg",
"imgurl3":"no",
"video":"no"
 },

        {"ndate":"July  28 , 2023",
"htext":"NEWS: လာဗီယာ အပြင်ကို နောက်ထပ် ကွင်းလယ်လူ တစ်ဦး ထပ်မံ ခေါ်ယူသွားမယ့် လီဗာပူး",
"btext1":" လီဗာပူးအသင်းဟာ ဒီလအတွင်းမှာပဲ ဟန်ဒါဆန်နဲ့ ဖာဘင်ညိုတို့လို စီနီယာ ကွင်းလယ်လူ နှစ်ဦးကို ပေါင် ၅၂ သန်းဖြင့် လက်လွတ်ရမှာဖြစ်ကာ ကွင်းလယ် လူသစ်တွေ ပြန်လည် အားဖြည့်မှာ ဖြစ်ပါတယ်။ ဆောက်သမ်တန်မှ အသက် ၁၉ နှစ်အရွယ် ကွင်းလယ်လူ လာဗီယာကို ပေါင် ၄၅ သန်းဖြင့် ကမ်းလှမ်းထားခဲ့ပြီး မကြာခင်မှာ အပြောင်းအရွှေ့ သဘောတူညီမှု ရမယ်လို့ ခန့်မှန်းခံထားရပါတယ်။ ဒါပေမယ့်လို့ လီဗာပူးအသင်းရဲ့ ကွင်းလယ် ရှာဖွေမှုဟာ ရပ်တန့်နေခြင်း မရှိပါဘူး။",
"btext2":"စကိုင်းစပေါ့ သတင်းထောက် Sam Tighe ရဲ့ အဆိုအရ လာဗီယာကို ရခဲ့တယ်ဆိုရင်တောင်မှပဲ လက်ရှိ လူစာရင်းဟာ အတွေ့အကြုံပိုင်း လိုအပ်ချက် ရှိနေတာကြောင့် နည်းပြကလော့ပ်က အသင်းကွင်းလယ်အတွက် သမ္ဘာရှိ ကစားသမား တစ်ဦးကို ပေါင်းထည့်လိုနေတယ်လို့ ဆိုပါတယ်။ လာဗီယာကို ခေါ်ယူခဲ့ပြီးရင် လီဗာပူး ကွင်းလယ်ဟာ ပျှမ်းမျှ အသက် ၂၂.၄ နှစ်ထိ ကျဆင်းသွားမှာဖြစ်ကာ သီယာဂို တစ်ဦးတည်း ၃၀ ကျော် ကစားသမား ဖြစ်ပြီး ဒုတိယ အသက်အကြီးဆုံး ကစားသမားက မက်ကယ်လစ္စတာ ဖြစ်လာမှာပါ။ ",
"btext3": "  ဆိုဘိုစလိုင်၊ လာဗီယာ၊ ဂျုံး၊ ဟာဗေး၊ ဘာ့ဆီတစ်တို့ အားလုံးဟာ ၂၂ နှစ် အောက် ကစားသမားတွေဖြစ်တာမို့ ဖိအားကြီးတွေ ကိုင်တွယ်ဖို့ရာ အတွေ့အကြုံရှိ ကစားသမား တစ်ဦးကို နည်းပြအဖွဲ့က ခေါ်ယူလိုနေတာ ဖြစ်ပါတယ်။ လက်တလောထိတော့ ကွင်းလယ်လူ ထပ်ရှာနေတယ်လို့ပဲ ကြားထားရပြီး သိသာထင်ရှားတဲ့ ချိတ်ဆက်မှုမျိုးတော့ မရှိပါဘူး။ အသင်း စိတ်ဝင်စားထားတဲ့ ဖူလ်ဟမ် ကွင်းလယ်လူ ပါလင်ဟာအတွက်တော့ ပြောင်းရွှေ့ကြေး သန်း ၈၀ ထိ တောင်းဆိုခံရမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/lfc-hendo-fabinho-thaigo-678x381.jpg",
"imgurl2":"https://lfcthadin.com/wp-content/uploads/2023/07/lfc-hendo-fabinho-thaigo-678x381.jpg",
"imgurl3":"no",
"video":"no"
 },

        {"ndate":"July  28 , 2023",
"htext":"ဆိုင်ရာ အကြောင်းပြချက်တွေကြောင့် ကစားသမား (၄) ဦးကို အက်ဆာမှာ ချန်ရစ်ခဲ့တဲ့ လီဗာပူး",
"btext1":" စင်္ကာပူကို ရောက်လာတဲ့ လီဗာပူးအသင်း လူစာရင်းမှာတော့ လူငယ် ကြယ်ပွင့်တွေဖြစ်တဲ့ ဘာ့ဆီတစ်၊ ဘရတ်ဒလေနဲ့ ဝါရင့် ကွင်းလယ်လူတွေဖြစ်တဲ့ သီယာဂို၊ ဖာဘင်ညိုတို့ ပါဝင်ခဲ့ကြခြင်း မရှိပါဘူး။ လီဗာပူးအသင်းနဲ့ Al Ittihad တို့ဟာ ဖာဘင်ညို အပြောင်းအရွှေ့ သဘောတူညီမှု ရရှိတော့မှာ ဖြစ်ပါတယ်။ လီဗာပူးဘက်က စာရွက်စာတမ်းတွေ စစ်ဆေးဖို့ လိုအပ်နေသေးတာကလွဲလို့ ဖာဘင်ညို ကိစ္စက အပြီးသတ်သလောက် ရှိနေကာ ဘရာဇီးသားဟာ ဆေးစစ်မှု ခံယူဖို့ပါ စီစဉ်နေပါပြီ။",
"btext2":" သီယာဂိုကတော့ ဒီနွေမှာ အသင်းပြောင်းမှာ မဟုတ်ဘဲ လီဗာပူးအသင်းမှာ ကျန်ရစ်ဖို့ သေချာနေပြီ ဖြစ်ပါတယ်။ စပိန်သားကို တူရကီနဲ့ ဆော်ဒီလိဂ်တွေဘက်က ကမ်းလှမ်းပေမယ့်လို့ ၂၀၂၄ နွေမှာ စာချုပ်ကုန်မှပဲ လီဗာပူးအသင်းကနေ အလွတ်ဖြင့် ထွက်ခွာသွားမှာ ဖြစ်ပါတယ်။ ဂျာမနီ ခရီးစဉ်ကို လိုက်ပါခဲ့သေးတဲ့ ဘာ့ဆီတစ်ဟာ မနှစ်ကရာသီကုန်မှာ ဒဏ်ရာရခဲ့ကာ ရာသီမစခင် အပြည့်အဝ ကြံ့ခို်င်နေဖို့အတွက် စင်္ကာပူကို လိုက်ပါခြင်း မရှိဘဲ အက်ဆာမှာပဲ တစ်ဦးခြင်း လေ့ကျင့်ရေးတွေကို တစ်နိုင်ငံတည်းသား သီယာဂိုနဲ့အတူ ပြုလုပ်နေမှာ ဖြစ်ပါတယ်။",
"btext3": "  မကြာခင်မှာ ၃ နှစ် သက်တမ်းတိုးမယ့် ဘရတ်ဒလေကိုတော့ လာမယ့်ရာသီ စီနီယာအသင်း လူစာရင်းထဲ ထည့်သွင်းဖို့ အသင်းဘက်က လျာထားပေမယ့် စင်္ကာပူ လူစာရင်းမှာ ပါဝင်လာခြင်း မရှိပါဘူး။ ဂျာမနီခရီးစဉ်ကို လိုက်ပါခဲ့သေးတဲ့ သူ့ကို ချန်လှပ်ခဲ့တာကတော့ အသေးစား ဒဏ်ရာကြောင့်ပဲ ဖြစ်ပါတယ်။ မနှစ်ကရာသီ ဘော်တန်အသင်းမှာ ပွဲပေါင်း ၅၃ ပွဲ ကစားခဲ့တဲ့ ဘရတ်ဒလေဟာ ၂၀၂၃-၂၀၂၄ ဘောလုံးရာသီမှာ ထရန့်ရဲ့ အဓိက အရန်အဖြစ် ပွဲထွက်ခွင့်ရဖို့ ရှိနေပါတယ်။    ",
"imgurl1":"https://lfcthadin.com/wp-content/uploads/2023/07/17232872023-678x381.jpg",
"imgurl2":"https://lfcthadin.com/wp-content/uploads/2023/07/Conor-lfc-pre-season-1024x576.jpg",
"imgurl3":"https://lfcthadin.com/wp-content/uploads/2023/07/Conor-lfc-pre-season-1024x576.jpg",
"video":"no"
 },

        {"ndate":"July  28 , 2023",
"htext":"ဇရာအို ကွင်းလယ်ကနေ ငယ်ရွယ်ပြီး ကောင်းခြင်းတွေ ပိုများတဲ့ ပြောင်းလဲမှုများ မြင်ရတော့မယ့် လီဗာပူး",
"btext1":" လီဗာပူးအသင်းဟာ ဒီနှစ်တွေထဲမှာ ပြဿနာတွေ အများကြီးကို ရင်ဆိုင်ထားရပြီး အဲ့ထဲက ကိစ္စအချို့ကို ဒီနွေစျေးကွက်မှာ ဖြေရှင်းလာနိုင်ဖွယ် ရှိနေပါတယ်။ အင်္ဂလန် ကြီး ၆ ကြီး ကလပ်တွေထဲမှာ အသင်းပိုင်ရှင်ထံက ထောက်ပံ့မှု အနည်းဆုံး အသင်းဖြစ်တဲ့ လီဗာပူးအသင်းဟာ ဒီနှစ်တွေမှာ ဆော်ဒီပိုင်ရှင်အဖွဲ့ လက်လွဲယူထားတဲ့ နယူးကာဆယ်လို အသင်းကိုပါ ရင်ဆိုင်လာရတာပါ။ ပရီးမီးယားလိဂ်ရဲ့ မျက်နှာစာဟာ ပြောင်းလဲမှုတွေ ရှိလာခြင်းနဲ့အတူ စီးတီးဘောလုံးအဖွဲ့ဟာ အင်္ဂလန်ရဲ့ ရှေ့ဆောင်နေရာကို ခိုင်ခိုင်မာမာ သိမ်းပိုက်သွားချိန် လီဗာပူးအသင်းကတော့ ထိပ်ဆုံး ၄ သင်း ဝင်ခွင့်ကိုတောင် ရုန်းကန်ရစ ပြုလုပ်နေပါတယ်။",
"btext2":"ဒီနှစ်တွေထဲမှာ လီဗာပူးအသင်း ရုန်းကန်နေရခြင်းအတွက် အဓိကကျတဲ့ အကြောင်းရင်းတွေဟာ ပိုင်ရှင် အထောက်အပံ့ မရှိပါဘဲ ကိုယ်ပိုင် ဝင်ငွေဖြင့် ရပ်တည်နေရခြင်း၊ လုပ်ခလစာ ကြီးမြင့်ခြင်း၊ ကြယ်ပွင့်ရောင်းချမှု နည်းပါခြင်း၊ အောင်မြင်တဲ့ မျိုးဆက်ကို ပြန်တည်ဆောက်ဖို့ လိုအပ်လာခြင်းတို့လို ကိစ္စတွေ ပါဝင်နေပါတယ်။ လီဗာပူးဟာ ပရီးမီးယားလိဂ်ရဲ့ လုပ်ခ အမြင့်ဆုံး ပေးချေနေရတဲ့ ကလပ်စာရင်းမှာ ယူနိုက်တက်ရဲ့ ပေါင် ၃၈၄ သန်းနောက် ပေါင် ၃၆၈ သန်းဖြင့် ဒုတိယနေရာကို ရောက်ရှိနေပါတယ်။ တတိယနေရာမှာ မန်စီးတီးက ပေါင် ၃၅၄ သန်း၊ စတုတ္ထနေရာမှာ ချယ်ဆီးက ပေါင် ၃၃၃ သန်းတို့ ကျသင့်နေတာ ဖြစ်ပါတယ်။ ၂၀၂၂ ခုနှစ် ငွေစာရင်းရှင်းတမ်း ထုတ်ပြန်ချက်မှာ လီဗာပူးအသင်းဟာ တစ်နှစ်စာ ဝင်ငွေ ပေါင် ၅၉၄ သန်းထဲက ၆၂% ကို လုပ်ခပိုင်းအတွက် အသုံးပြုနေရပါတယ်။ ကလပ်ရဲ့ လုပ်ခ၊ အထွေထွေ အသုံးစရိတ်နဲ့ ပိုင်ရှင်တွေကို ပြန်ပေးရတဲ့ ဆောက်လုပ်ရေးဆိုင်ရာ အကြွေးတွေကို နှုတ်အပြီးမှာ ပေါင် ၇ သန်းပဲ အမြတ်ကျန်ခဲ့ပါတယ်။ ",
"btext3": "   လီဗာပူးအသင်းမှာ အရည်အချင်းတွေ ထည့်ပေါင်းဖို့ လိုအပ်လာချိန်မှာလည်း ကလပ်ပြင်ပက ကစားသမားတွေ ခေါ်ယူခြင်း အပေါ်မှာပဲ အားကိုးနေရတာပါ။ အကယ်ဒမီကနေ အလားအလာရှိ ကစားသမား ထွက်ပေါ်လာခြင်း မရှိသလို ကုန်ခဲ့တဲ့ ကုန်ခဲ့တဲ့ နွေစျေးကွက် ၂ ခုအတွင်းမှာ အကယ်ဒမီ ကြယ်ပွင့် ရောင်းချမှုကနေ ပေါင် သန်း ၄၀ ပဲ ဝင်ငွေရှိခဲ့ပြီး ဒီနွေမှာတော့ ပေါင် ၁ သန်း ဝန်းကျင်ပဲရှိထားတာ ဖြစ်ပါတယ်။ နှိုင်းယှဉ်ကြည့်မယ်ဆိုရင် ၂၀၂၂ နဲ့ ၂၀၂၃ နွေစျေးကွက်အတွင်းမှာ မန်စီးတီးအသင်းဟာ အကယ်ဒမီ ကစားသမား ရောင်းချမှုကနေ ပေါင် သန်း ၁၂၀ ကျော် ဝင်ငွေရှိခဲ့ပါတယ်။ ချယ်ဆီးနဲ့ အာဆင်နယ်ဟာ ဥရောပမှာ အကယ်ဒမီ ကစားသမား ရောင်းချမှုကနေ အကျိုးအမြတ် အရှိဆုံး အသင်းများ စာရင်းအတွင်း ဒုတိယနဲ့ တတိယ နေရာက ရှိနေပါတယ်။ ဒီရာသီမှာ လီဗာပူးအသင်းဟာ စီနီယာတွေကို ထွက်ခွင့်ပေးမှုနဲ့အတူ ကွင်းလယ် ပြန်တည်ဆောက်မှု စတင်နေပြီး ကွင်းလယ် ပျှမ်းမျှ သက်တမ်းကို ၂၂.၄ နှစ်ထိ လျော့ချနိုင်ခဲ့ပါတယ်။ အသင်းဟာ အပြောင်းအလဲ ကာလတစ်ခုကို ရင်ဆိုင်ရဦးမှာ ဆိုပေမယ့် တည်ငြိမ်တဲ့ ကွင်းလယ်နဲ့ တိုက်စစ်တန်းကို ရေရှည်အတွက် မျှော်ကိုးလို့ ရလာတော့မှာပါ။ ကိတ်တာ၊ ချိန်ဘာလိန်တို့လို ပွဲနေ့ လူစာရင်းအတွက်တောင် ထည့်နိုင်ခြင်း မရှိတဲ့ စီနီယာတွေရဲ့ လုပ်ခ အပါအဝင် အသင်းရဲ့ တစ်ရာသီလုပ်ခကို ပေါင် သန်း ၅၀ ဝန်းကျင် လျော့ချနေပြီး သူတို့နေရာ မက်ကယ်လစ္စတာ၊ ဆိုဘိုစလိုင်တို့ဖြင့် အစားထိုးကာ ကျစ်ကျစ်လစ်လစ် ပြန်ဖွဲ့စည်းနေပါတယ်။ ခံစစ်မှူးသစ်နဲ့ ဂိုးသမား နေရာတွေဟာ ကလပ်ရဲ့ အနာဂတ် ပစ်မှတ်တွေ ဖြစ်လာပါမယ်။ နွေစျေးကွက်ပြီးခဲ့ရင် နောက်ထပ် ခြေလှမ်းအဖြစ် ကလော့ပ်ဟာ အကယ်ဒမီ အသင်းသား အချို့ကို စီနီယာအသင်းမှာ နေရာပေးဖွယ် ရှိပါတယ်။ ဒါဟာ ဒီနှစ်တွေအတွင်း ပြိုင်ဘက်တွေနောက် ပြတ်ကျန်နေတဲ့ လူငယ်မျိုးဆက်ကို ပြန်လည် မွေးထုတ်ဖို့နဲ့ ထရန့်လို ကြယ်ပွင့်တွေ ထပ်မံ ပေါ်ထွက်လာဖို့ လမ်းစအဖြစ် ရည်ရွယ်လာတာလို့ ယူဆရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/11462872023-678x381.jpg",
"imgurl2":"https://lfcthadin.com/wp-content/uploads/2023/07/11282872023.jpg",
"imgurl3":"https://lfcthadin.com/wp-content/uploads/2023/07/age-average-2023-1024x683.jpg",
"video":"no"
 },
 
        {"ndate":"July  28 , 2023",
"htext":"စင်္ကာပူ ခြေစမ်းပွဲအတွက် အာရှရောက်လာတဲ့ လီဗာပူး၊ လာဗီယာကို ချယ်ဆီးဘက်ကလည်း ချိတ်ဆက်ဖွယ်ရှိခြင်းနဲ့ နံနက်ခင်း လီဗာပူး သတင်းများ",
"btext1":" သီယာဂိုနဲ့ ဘာ့ဆီတစ်တို့ဟာ ကြံ့ခိုင်မှု ပြည့်ဝလာအောင် ကြိုးစားရေးအတွက် စင်္ကာပူ ခရီးစဉ်မှာ လိုက်ပါခဲ့ခြင်း မရှိပါဘူး။ ညာအစွန်လူ ဘရတ်ဒလေနဲ့ နက်ဖီးလစ်လည်း လိုက်ပါခဲ့ခြင်း မရှိပါဘူး။ ချယ်ဆီးကလည်း လာဗီယာကို ခေါ်ယူရေး ကြိုးစားလိုနေပေမယ့် ကစားသမားက လီဗာပူးကိုပဲ ရွေးချယ်လိုဟန် ရှိနေတယ်လို့ လန်ဒန် သတင်းထောက် အချို့က ဖော်ပြနေပါတယ်။ ဒီနွေမှာ ဖာဘင်ညို ထွက်သွားပြီး လာဗီယာ ဝင်ရောက်လာခဲ့ရင် လီဗာပူး ကွင်းလယ်ရဲ့ ပျှမ်းမျှ အသက်ဟာ ၂၂.၄ နှစ်ပဲ ရှိတော့မှာပါ။ မနှစ်ကရာသီ စီနီယာ ကွင်းလယ် လူတွေထဲက သီယာဂိုကလွဲလို့ ဝါရင့် ကစားသမား အားလုံးကို ရှင်းထုတ်ခြင်း ဖြစ်လာပါမယ်။ စီနီယာ ၇ ဦးထိကို ရှင်းထုတ်မှု ပြုလုပ်ခြင်းနဲ့အတူ လီဗာပူးအသင်းဟာ တစ်နှစ်ကို ပေါင် သန်း ၅၀ ဖိုး လုပ်ခပိုင်း သက်သာသွားမှာ ဖြစ်ပါတယ်။",
"btext2":" နယူးကာဆယ်နဲ့ ခြေစမ်းပွဲမှာ ချယ်ဆီး နည်းပြ ပိုချက်တီနိုဟာ ခံစစ်မှူး လီဗီ ကိုးဝဲလ်ကို ပွဲကစားချိန် လုံးဝ မပေးဘဲ အရန်ခုံမှာပဲ ထိုင်ခိုင်းထားခဲ့ပါတယ်။ တိုရီနို ခံစစ်မှူး ပါရှောဟာ လီဗာပူးရဲ့ ပစ်မှတ်ထဲမှာ ပါဝင်နေသူ တစ်ဦးဖြစ်ပါတယ်။ ဒါပေမယ့် လက်တလော အပြောင်းအရွှေ့ သတင်း အချို့ ကြားနေရတာဟာ လီဗာပူးဘက်က အမှန်တကယ် ကြိုးစားနေတာထက် အေးဂျင့်ဘက်က လှုပ်ရှားနေခြင်းလို့ ယူဆနေကြပါတယ်။ တိုင်းပြည်ဘဏ္ဍာ နောက်ခံထားတဲ့ ပိုင်ရှင်တွေ မရှိခြင်းနဲ့အတူ လီဗာပူးအသင်းဟာ ရေရှည်မှာတော့ စပွန်ဆာ စာချုပ်ကြီးတွေ အပြိုင်ချုပ်ဆိုဖို့ ရုန်းကန်ရနိုင်ပြီး ဒီရာသီနဲ့ လာမယ့်ရာသီတွေမှာ ချန်ပီယံလိဂ် ပြိုင်ပွဲထံ ပြန်ပါဝင်နိုင်ရေး ကြိုးစားရမယ်လို့ မာဆေးဆိုဒ် သတင်းမှာ ဖော်ပြလာပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/10062872023-678x381.jpg",
"imgurl2":"https://lfcthadin.com/wp-content/uploads/2023/07/10062872023-678x381.jpg",
"imgurl3":"no",
"video":"no"
 },

         {"ndate":"July  27 , 2023",
"htext":"တစ်ရာသီကို ပေါင် သန်း ၅၀ ဝန်းကျင် သက်သာသွားတော့မယ့် လီဗာပူးအသင်း",
"btext1":"လီဗာပူးအသင်းဟာ ဂျော်ဒန် ဟန်ဒါဆန်ကို ဆော်ဒီကလပ်ထံ ပြောင်းခွင့်ပေးကြောင်း ကြေညာခဲ့တာနဲ့အတူ ဒီနွေမှာ စီနီယာ ရှင်းထုတ်မှုတွေဟာ အတော်လေး ခရီးရောက်နေခဲ့ပါပြီ။ နွေစျေးကွက် မတိုင်ခင်မှာ ဖာမင်နို အလွတ်ဖြင့် ထွက်ခွာသွားသလို မီလ်နာ၊ ကိတ်တာ၊ ချိန်ဘာလိန်၊ အာသာတို့လည်း အသင်းကနေ ထွက်ခွာသွားပါပြီ။ မကြာခင်မှာတော့ ဖာဘင်ညို ထွက်ခွာမှာဖြစ်တာနဲ့အတူ မနှစ်ကရာသီ လီဗာပူးကွင်းလယ် စာရင်းမှာ သီယာဂို၊ ဟာဗေးနဲ့ ကာတစ်ဂျုံးတို့ပဲ ကျန်ရှိတော့မှာပါ။ ဖာဘင်ညိုရဲ့ ပေါင် သန်း ၄၀ တန် အပြောင်းအရွှေ့ ပြီးမြောက်ခဲ့ရင် ဒီနွေ လူစာရင်း ရှင်းထုတ်မှုဟာ အသင်းကို တစ်ပတ်လုပ်ခ ပေါင် ၉၁၅၀၀၀ ထိ သက်သာစေပြီး တစ်ရာသီကို ပေါင် ၄၇.၅၈ သန်း သက်သာစေမှာ ဖြစ်ပါတယ်။ ",
"btext2":" ဟန်ဒါဆန် – တစ်ပတ် ပေါင် ၂၀၀၀၀၀ ဖာဘင်ညို – တစ်ပတ် ပေါင် ၁၈၀၀၀၀ ဖာမင်နို – တစ်ပတ် ပေါင် ၁၈၀၀၀၀ ကိတ်တာ – တစ်ပတ် ပေါင် ၁၂၀၀၀၀ ချိန်ဘာလိန် – တစ်ပတ် ပေါင် ၁၂၀၀၀၀ မီလ်နာ – တစ်ပတ် ပေါင် ၆၀၀၀၀ အာသာ – တစ်ပတ် ပေါင် ၅၅၀၀၀ လီဗာပူးဟာ ဒီနွေမှာ ခေါ်ယူထားတဲ့ ကစားသမားသစ်တွေအဖြစ် မက်ကယ်လစ္စတာကို တစ်ပတ် ပေါင် ၁၅၀၀၀၀၊ ဆိုဘိုစလိုင်ကို တစ်ပတ် ပေါင် ၁၂၀၀၀၀ ပေးချေရမှာ ဖြစ်ပါတယ်။ သူတို့ရဲ့ လုပ်ခတွေကို နှုတ်လိုက်ရင်တောင်မှပဲ ဒီနွေ ရှင်းထုတ်မှုကနေ တစ်နှစ်ကို ပေါင် ၃၃.၅၄ သန်း သက်သာစေပါမယ်။",
"btext3": "    ဒီလို လုပ်ခလျော့ချနိုင်ခြင်းဟာ ပရီးမီးယားလိဂ်မှာ လုပ်ခပေးချေမှုပိုင်း ဒုတိယအမြင့်ဆုံး အဖြစ် မန်စီးတီး၊ ချယ်ဆီးတို့ကို ကျော်တက်သွားတဲ့ လီဗာပူးအသင်းကို လူစာရင်း အသက်အရွယ် အရကော၊ ဟန်ချက်ညီမှုမှာပါ ပြန်ပြီး လမ်းကြောင်းမှန်ပေါ် ရောက်စေဖို့ ရှိပါတယ်။ လက်ရှိ လူစာရင်းကနေ တစ်ပတ် ပေါင် ၆၅၀၀၀ ရနေတဲ့ နက်ဖီးလစ်နဲ့ ပေါင် ၂ သိန်း ရနေတဲ့ သီယာဂိုတို့လည်း အပြောင်းအရွှေ့ သတင်းတွေ ထွက်နေပါသေးတယ်။ သီယာဂိုက လာမယ့်နွေမှာ စာချုပ်ကုန်မှာဖြစ်ပြီး သူတို့ နှစ်ဦး ထွက်ခွာသွားရင် တစ်နှစ်ကို ပေါင် ၁၄ သန်း လျော့ကျသွားဦးမှာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/07/hendo-fabinho-lfc-678x381.jpg",
"imgurl2":"https://lfcthadin.com/wp-content/uploads/2023/07/hendo-fabinho-lfc-678x381.jpg",
"imgurl3":"no",
"video":"no"
 },

         {"ndate":"July  27 , 2023",
"htext":"News: ဟန်ဒါဆန်၊ ဖာဘင်ညို၊ လာဗီယာတို့ရဲ့ အပြောင်းအရွှေ့ နောက်ဆုံးရ အခြေအနေ",
"btext1":" ဒီအပတ်မှာပဲ ဟန်ဒါဆန်၊ ဖာဘင်ညို၊ လာဗီယာတို့နဲ့ ပတ်သက်ပြီး လီဗာပူးအသင်းရဲ့ အပြောင်းအရွှေ့ ကိစ္စ ၃ ခုဟာ တရားဝင် ဖြစ်မြောက်လာဖွယ် ရှိနေပါတယ်။ ဟန်ဒါဆန် ဟန်ဒါဆန်ဟာ ၁၂ နှစ်ကြာရှိနေတဲ့ လီဗာပူးအသင်းကနေ ထွက်ခွာပြီး ဆော်ဒီကလပ် Al Ettifaq အသင်းထံ ရောက်ရှိသွားပါပြီ။ ဒီမနက်ကပဲ ကစားသမားကိုယ်တိုင်က လီဗာပူးပရိသတ်တွေကို နှုတ်ဆက်သွားခဲ့တာပါ။ ဒါပေမယ့်လို့ ပေါင် ၁၂ သန်းတန် အပြောင်းအရွှေ့ကို အခုချိန်ထိ လီဗာပူးအသင်းဘက်က ကြေညာသေးခြင်း မရှိပါဘူး။ အကုန်လုံးကလည်း ဟန်ဒါဆန် ကိစ္စ ဘာကြောင့် မကြေညာသလဲ နားမလည်နိုင်ဖြစ်နေပါတယ်။",
"btext2":" ဖာဘင်ညို လက်တလောမှာ လီဗာပူးနဲ့ ဆော်ဒီကလပ် Al Ittihad တို့ဟာ ဖာဘင်ညို အပြောင်းအရွှေ့ ကိစ္စ ပြန်လည် စကားပြောနေပါပြီ။ ဆော်ဒီကလပ်ရဲ့ ဥက္ကဋ္ဌဟာ တနင်္ဂနွေနေ့တည်းက စာချုပ်ကိစ္စ အပြီးသတ်ဖို့ ကြိုးစားနေပေမယ့် ငွေပေးချေမှုမှာ ပြဿနာရှိနေတာကြောင့် အပြောင်းအရွှေ့ကိစ္စ ကြံ့ကြာနေတာပါ။ ဖာဘင်ညိုဟာ လီဗာပူးမှာ အသင်းဖော်တွေနဲ့အတူ လေ့ကျင့်ရေး ရက်ပိုင်း ပြန်ဝင်မှာ ဖြစ်ပေမယ့် စင်္ကာပူကို ထွက်လာမယ့် လူစာရင်းကနေတော့ ချန်လှပ်ခံရမယ်လို့ အသင်းနဲ့ နီးစပ်တဲ့ သတင်းထောက် Paul Joyce က အတည်ပြုပါတယ်။ ဖာဘင်ညို ကိုယ်တိုင်ကတော့ ဆော်ဒီလိဂ်ထံ ပြောင်းဖို့ ပြင်ဆင်ထားပါပြီ။",
"btext3": "   လာဗီယာ ဖာဘင်ညို အပြောင်းအရွှေ့ ကိစ္စ ဒီအပတ်မှာပဲ အပြီးသတ်ဖို့ ရှိတာကြောင့် လီဗာပူးအသင်းက ဆောက်သမ်တန် ကွင်းလယ်လူ လာဗီယာအတွက် အတော်လေး အားထုတ်လာပါတယ်။ မနေ့က ပေါင် ၃၇ သန်းတန် ကမ်းလှမ်းမှု ပယ်ချခံခဲ့ရကာ ဒီကနေ့မှာတော့ ပေါင် ၄၅ သန်းတန် ကမ်းလှမ်းမှုအသစ် ထပ်ပေးခဲ့ပြီ ဖြစ်ပါတယ်။ ရက်ပိုင်းအတွင်း လာဗီယာကို ခေါ်ယူရေး ကိစ္စ ပြီးမြောက်မှာဖြစ်ပါတယ်။ ဟန်ဒါဆန်၊ ဖာဘင်ညိုနဲ့ လာဗီယာတို့ ကိစ္စ ပြီးတာနဲ့ လီဗာပူးအသင်းရဲ့ နောက်ထပ် ခြေလှမ်းက ခံစစ်မှူးသစ် ခေါ်ယူရေးပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/lavia-fabinho-hendo-678x381.jpg",
"imgurl2":"https://lfcthadin.com/wp-content/uploads/2023/07/lavia-fabinho-hendo-678x381.jpg",
"imgurl3":"no",
"video":"no"
 },
{"ndate":"July  27 , 2023",
"htext":"လီဗာပူး အဝတ်လဲခန်းတင် မကဘဲ ပရိသတ်တွေအပေါ်ပါ မယုံနိုင်အောင် ဩဇာ လွှမ်းမိုးလာတဲ့ ထရန့်",
"btext1":"ဒီနွေစျေးကွက်မှာ လီဗာပူးပရိသတ် များစွာက ကစားသမားသစ်တွေအတွက် စောင့်မျှော်နေရင်းမှာပဲ ကလပ် ရင်ဆိုင်ရမယ့် စိန်ခေါ်မှုသစ်အတွက် သတင်းထူးကို စောင့်ဆိုင်းနေကြရပြီ ဖြစ်ပါတယ်။ ဒီနွေမှာ မီလ်နာ၊ ချိန်ဘာလိန်၊ ကိတ်တာ၊ ဖာမင်နိုတို့ကို အလွတ်ဖြင့် ထွက်ခွင့်ပေးခဲ့ရပြီးပါပြီ။ ထပ်မံပြီး ကလပ် အသင်းခေါင်းဆောင် ဂျော်ဒန် ဟန်ဒါဆန်က ဆော်ဒီလိဂ်ထံ ပြောင်းရွှေ့သွားသလို ဖာဘင်ညိုကလည်း ဆော်ဒီလိဂ်ထံ ရောက်ရှိသွားဖို့ စကားပြောနေပါတယ်။ လီဗာပူးအသိုင်းအဝိုင်းမှာ ကလပ်ရဲ့ အသင်းခေါင်းဆောင်သစ် ဘယ်သူဖြစ်မလဲ? လက်ထောက် အသင်းခေါင်းဆောင် ဘယ်သူဖြစ်လာမလဲ? ဆိုတဲ့ မေးခွန်းက အတော်လေး ရိုက်ခတ်လာတာ ဖြစ်ပါတယ်။ ",
"btext2":" များစွာသော ပရိသတ်တွေက မနှစ်ကရာသီ ဟန်ဒါဆန်နဲ့ မီလ်နာတို့ မရှိချိန်မှာ အသင်းခေါင်းဆောင် တာဝန်ကို ရယူထားတဲ့ ဗန်ဒိုက်ကပဲ ခေါင်းဆောင်သစ် ဖြစ်လာမယ်လို့ ယုံကြည်ထားကြတယ်။ သူနဲ့ ယှဉ်ပြိုင်ဖို့ကတော့ ဘယ်သူမှ မထင်ထားတဲ့ ထရန့်ကို လီဗာပူးအသိုင်းအဝိုင်းက ထောက်ခံလာခဲ့ကြပါတယ်။ လီဗာပူးအသင်းမှာ ဗန်ဒိုက်အပြင် ရော်ဘတ်ဆန်၊ အယ်လီဆန်၊ ဆာလာနဲ့ ထရန့်တို့ ရှိနေသေးတာဖြစ်ပေမယ့် ဒီနောက်ပိုင်း စစ်တမ်းတွေအရဆိုရင် ပရိသတ်တွေ ကိုယ်တိုင်က ထရန့်ကို အနာဂတ် အသင်းခေါင်းဆောင်အဖြစ် မြင်လာကြပါတယ်။ လီဗာပူးနဲ့ နီးစပ်တဲ့ သတင်းထောက်တွေကလည်း ထရန့်ကို အသင်းခေါင်းဆောင် အဖြစ် တာဝန်ယူစေဖို့ ထောက်ခံမှုတွေ ပြသလာတယ်။ များစွာသော လီဗာပူးဖန်ဆိုဒ်တွေက ပရိသတ် စစ်တမ်းတွေကို လိုက်လံ ကောက်ယူခဲ့ကြချိန်မှာ ဗန်ဒိုက်ကို အသင်းခေါင်းဆောင်အဖြစ် နှစ်အနည်းငယ် တာဝန်ယူစေဖို့နဲ့ သူ့ရဲ့နောက်ကနေ အနာဂတ် အသင်းခေါင်းဆောင်အဖြစ် ထရန့်ကို လျာထားဖို့ သဘောတူညီလာခဲ့ကြပါတယ်။",
"btext3": "  ရော်ဘတ်ဆန်နဲ့ ဆာလာတို့ကလည်း ရေပန်းစား နာမည်တွေဖြစ်ပေမယ့် ဆာလာဟာ ဗန်ဒိုက်နဲ့ အသက်အရွယ် တူညီတာမို့ အခွင့်အရေး နည်းပါးနေပါပြီ။ ရော်ဘတ်ဆန် ကိုယ်တိုင်ကလည်း အခုချိန်ထိ အသင်းရဲ့ ပုံမှန် ပွဲထွက်ခွင့်ရ ကစားသမားဆိုပေမယ့် ဘယ်ခြမ်း ဗဟိုခံစစ်မှူးသစ် ခေါ်ယူခဲ့ရင် ပွဲထွက်ခွင့်အတွက် ယှဉ်ပြိုင်ရမှာပါ။ ထရန့်ဟာ လီဗာပူးဒေသခံဖြစ်ခြင်း၊ အကယ်ဒမီထွက်ဖြစ်ခြင်း၊ ပုံမှန်ပွဲကစားခွင့်ရ ကစားသမားဖြစ်ခြင်း၊ ငယ်ဂုဏ် ရှိနေခြင်း၊ အင်္ဂလန်ကစားသမားဖြစ်ခြင်း စတဲ့ အချက်တွေကပဲ သူ့အပေါ် ပရိသတ်ထောက်ခံမှု မြှင့်တက်လာစေတဲ့ အချက်တွေဖြစ်တယ်လို့ မှတ်ချက်တွေအရ သိလာရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/trent-vice-cap-678x381.jpg",
"imgurl2":"https://lfcthadin.com/wp-content/uploads/2023/07/trent-vice-cap-678x381.jpg",
"imgurl3":"no",
"video":"no"
 },

        {"ndate":"July  27 , 2023",
"htext":"လာမယ့်ရာသီအတွက် စီနီယာအသင်းထံ ခေါ်ယူခြင်းခံရတော့မယ့် ပထမဆုံးသော လီဗာပူး ကြယ်ပွင့်",
"btext1":"ဂျာမနီ ရာသီကြို ခရီးစဉ်ကနေ ပြန်လာပြီးတဲ့နောက် လီဗာပူးအသင်းဟာ ခံစစ်သမား ကော်နာ ဘရတ်ဒလေကို စာချုပ်သစ်ပေးဖို့ စီစဉ်နေပြီ ဖြစ်ပါတယ်။ ပရီးမီးယားလိဂ်နဲ့ ချန်ပီယံရှစ်ကလပ်တွေ စိတ်ဝင်စားနေတဲ့ ညာအစွန်လူဟာ ဒီလ အစောပိုင်းမှာတင် လီဗာပူးအသင်းနဲ့ ၃ နှစ် သက်တမ်းတိုးဖို့ သဘောတူညီထားတယ်လို့ သိရတယ်။ ရာသီကြိုမှာ သူဟာ ညာခြမ်းနဲ့ ကွင်းလယ် ပူးတွဲကစားတဲ့ ထရန့်ရဲ့ နေရာကို ဝင်ယူနေခဲ့ပါတယ်။ ညာခြမ်းမှာ ထရန့်ကို ကာဗာပေးဖို့အတွက် ဂိုးမက်စ် တစ်ဦးတည်း ရှိထားတာဖြစ်ကာ ကယ်ဗင် ရမ်ဆေးကိုတော့ ပရီစတန်အသင်းထံ တစ်ရာသီ အငှားချထားခဲ့ပါပြီ။ ",
"btext2":"မြောက်အိုင်ယာလန် လက်ရွေးစင်ဟာ ၂၀၁၉ မှာ လီဗာပူး လူငယ်အသင်းထံ ပြောင်းလာပြီးတည်းက စီနီယာပွဲ ၅ ပွဲ ကစားထားပါတယ်။ သူဟာ မနှစ်ကရာသီ ဘော်တန်အသင်းထံ အငှားထွက်ပြီး ပြိုင်ပွဲစုံ ၅၃ ပွဲထိ ကစားခွင့်ရခဲ့သလို EFL Trophy ကို အနိုင်ရခဲ့ပါတယ်။ နည်းပြကလော့ပ်က ဘရတ်ဒလေကို သဘောကျတယ်လို့ သိရပြီး အာရှခရီးစဉ်ထိ ခေါ်ယူလာဖို့ ပြင်ဆင်နေပါတယ်။ သူဟာ အငှားချခြင်း ခံရမှာ မဟုတ်ဘဲ လာမယ့်ရာသီအတွက် စီနီယာ လူစာရင်းထဲ ထည့်သွင်းခံရမယ့် ပထမဆုံး ကြယ်ပွင့် ဖြစ်လာဖို့ ရှိနေပါတယ်။ လီဗာပူးအသင်းဟာ ညာတောင်ပံသမား ဗန်ဒုတ်နဲ့ ကွင်းလယ်လူ ဘော်ဘီ ကလက်၊ ခံစစ်မှူး ကွမ်းဆက်တို့ကိုလည်း စီနီယာအသင်းအတွက် ခေါ်ယူဖို့ စဉ်းစားနေဆဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/Conor-lfc-pre-season-678x381.jpg",
"imgurl2":"https://lfcthadin.com/wp-content/uploads/2023/07/Conor-lfc-pre-season-678x381.jpg",
"imgurl3":"no",
"video":"no"
 },

         {"ndate":"July  27 , 2023",
"htext":"လာဗီယာကို ခေါ်နိုင်ဖွယ် ရှိခြင်း၊ ကိုးဝဲလ်ကို ချဉ်းကပ်နေခြင်း၊ ဒီယက်ဇ်ကို စွန့်စားပြီး ရောင်းဖို့ မရှိခြင်း၊ နှုတ်ဆက်လိုက်တဲ့ ဟန်ဒါဆန်နဲ့ လီဗာပူး နံနက်ခင်း သတင်းများ",
"btext1":" လီဗာပူးနဲ့ ဆော်ဒီကလပ်တို့ဟာ ဖာဘင်ညို အပြောင်းအရွှေ့ ကိစ္စ စကားပြောမှု ပြန်လည် စတင်နေပါပြီ။ ပြောင်းရွှေ့ကြေး ပေါင် သန်း ၄၀ ပဲဖြစ်ကာ ဒီတစ်ကြိမ်တော့ အဆင်ပြေမယ်လို့ အသံထွက်နေပါတယ်။ ဂျော်ဒန် ဟန်ဒါဆန်ဟာ လီဗာပူးအသင်းကို နှုတ်ဆက်လိုက်ပြီဖြစ်ကာ ကလပ်ကို အသင်းခေါင်းဆောင် အဖြစ် ဦးဆောင်ရတာကို ဘဝတစ်လျှောက်လုံး ဂုဏ်ယူနေမယ်လို့ ပြောဆိုသွားပါတယ်။ ဟန်ဒါဆန်ကို ခေါ်ယူသွားတဲ့ Al-Ettifaq အသင်း ဥက္ကဋ္ဌဟာ လီဗာပူး အမာခံ ပရိသတ်ဖြစ်ပါတယ်။ သူဟာ နည်းပြအဖြစ် စတီဗင်ဂျရတ်ကို ခေါ်ယူခဲ့ပြီးနောက် အခု ဟန်ဒါဆန်ကိုပါ ခေါ်ယူခဲ့ခြင်းဖြစ်ကာ သူတို့ ကလပ်ရဲ့ ဒါဘီပြိုင်ဘက်ကတော့ ဆော်ဒီလိဂ် ဒုတိယတန်းမှာ ရှိနေပြီး လီဗာပူးသား ရော်ဘီ ဖောင်လာက နည်းပြအဖြစ် တာဝန်ယူနေပါတယ်။",
"btext2":"လီဗာပူးအသင်းဟာ ဆောက်သမ်တန် ကွင်းလယ်လူ လာဗီယာကို ပေါင် ၄၅ သန်း ဝန်းကျင်ဖြင့် ခေါ်ယူနိုင်ဖို့ အခြေအနေ ကောင်းမွန်နေတယ်လို့ သိရပါတယ်။ အခုချိ်န်ထိ တရားဝင် ကိစ္စတွေ ဖြစ်မလာသေးပေမယ့် လီဗာပူးအသင်းဘက်က ချယ်ဆီး ခံစစ်မှူး လီဗီ ကိုးဝဲလ်အတွက် ချဉ်းကပ်မှု လုပ်နေကြောင်း သတင်း ထွက်နေပါတယ်။ ခံစစ်သမား ကော်နာ ဘရတ်ဒလေဟာ အသင်းနဲ့ ၃ နှစ် သက်တမ်းတိုး စာချုပ် ချုပ်ဆိုပြီး ဒီရာသီ အန်ဖီးမှာပဲ ဆက်ရှိနေမှာ ဖြစ်ပါတယ်။ ",
"btext3": "    ဒီယက်ဇ်အတွက် ဆော်ဒီကလပ် Al Hilal အသင်း ရဲ့ စိတ်ဝင်စားမှုကို ရပ်တန့်နိုင်ဖို့ လီဗာပူးအသင်းက တော်တော်လေး အားထုတ်နေခဲ့ရပြီး ဟန်ဒါဆန်၊ ဖာဘင်ညို ပြီးနောက် ဘယ်တောင်ပံသမားကိုပါ ဆုံးရှုံးခဲ့ရင် အသင်းဟာ စွန့်စားမှု သိပ်များသွားမယ်လို့ ကလပ်တာဝန်ရှိသူတွေ ယုံကြည်နေပါတယ်။ ခံစစ်မှူးဟောင်း လိုဗရန်နဲ့ ဆာလာတို့ဟာ ၃ နှစ်ကြာပြီးမှ ပထမဆုံး အကြိမ်အဖြစ် အပြင်မှာ ပြန်တွေ့ဆုံခဲ့ကြကာ ပျော်ရွှင်စွာ ပွေ့ဖက် နှုတ်ဆက်ခဲ့ကြပါတယ်။ သူတို့ နှစ်ဦးဟာ လီဗာပူးအသင်းမှာ ဟန်ဒါဆန် လယ်လာနာ အတွဲနည်းတူ အခင်ဆုံး အတွဲအဖြစ် နာမည်ကြီးခဲ့ကြတာပါ။  ",
"imgurl1":"https://lfcthadin.com/wp-content/uploads/2023/07/10032772023-678x381.jpg",
"imgurl2":"https://lfcthadin.com/wp-content/uploads/2023/07/10032772023-678x381.jpg",
"imgurl3":"no",
"video":"no"
 },

         {"ndate":"July  26 , 2023",
"htext":"စင်္ကာပူ ခရီးစဉ်မှာ လာဗီယာကို အပါ ခေါ်ယူလာနိုင်ဖို့ နီးစပ်လာပါပြီ။",
"btext1":" လီဗာပူးအသင်းဟာ ကွင်းလယ်လူ ရိုမီယို လာဗီယာကို ခေါ်ယူနိုင်ဖို့ ဒုတိယမြောက် ကမ်းလှမ်းမှု ပေးသွားဖို့ စီစဉ်နေပြီဖြစ်ကြောင်း The Athletic သတင်းထောက် David Ornstein က ဖော်ပြလာပါတယ်။ ပထမအကျော့ ကမ်းလှမ်းမှုအဖြစ် ပေါင် ၃၇ သန်း စာချုပ်ကို ပေးခဲ့ပေမယ့် ဆောက်သမ်တန်ဘက်က ပယ်ချခဲ့တာပါ။ ချန်ပီယံရှစ်ကလပ်က အသက် ၁၉ နှစ်အရွယ် ကွင်းလယ်လူအတွက် ပြောင်းရွှေ့ကြေး ပေါင် သန်း ၅၀ အလိုရှိနေတာ ဖြစ်ပါတယ်။ ညိနှိုင်းမှုတွေ ဆက်ရှိလာနေခဲ့သလို ကစားသမား ကိုယ်တိုင်ကတော့ လီဗာပူးထံ ပြောင်းဖို့ ပုဂ္ဂိုလ်ရေး သဘောတူညီပေးဖို့ ပြဿနာ မရှိသေးပေမယ့်လို့ ချယ်ဆီးကလည်း လာဗီယာကို စိတ်ဝင်စားနေဆဲ ဖြစ်ပါတယ်။",
"btext2":" လီဗာပူးအသင်းရဲ့ နောက်ထပ် တစ်ကြိမ် စာချုပ်ဟာ ဘယ်လောက် ပမာဏဆိုတာ မသိရသေးပေမယ့် သတင်းထောက် ရိုမန်နိုက ကနဦး ပြောင်းရွှေ့ကြေး ပေါင် ၄၂.၅ သန်း ထပ်တိုးကြေး ပေါင် ၂.၅ သန်းဖြင့် ကမ်းလှမ်းမယ်လို့ ဖော်ပြခဲ့ပါတယ်။ လီဗာပူးအသင်းဟာ ဒီအပတ်ထဲမှာ အာရှခရီးစဉ်အဖြစ် စင်္ကာပူကို ရောက်လာဖို့ ရှိနေပြီး အဆိုပါ ခရီးစဉ်မှာ လာဗီယာကိုပါ ခေါ်ယူလာနိုင်ဖို့ အားစိုက်လာနေတာ ဖြစ်ပါတယ်။ ဆောက်သမ်တန် နည်းပြမာတင်က ပရီးမီးယားလိဂ် ထိပ်သီးကလပ် အများအပြားနဲ့ သတင်းထွက်နေခြင်း အပေါ် လာဗီယာ ကိုင်တွယ်နေမှုနဲ့ ပတ်သက်ပြီး ” သူ့ခေါင်းထဲမှာ ကိစ္စတွေ အများကြီး ဝင်နေပါတယ်။ လူငယ် ကစားသမား တစ်ယောက် အနေနဲ့ အပြောင်းအရွှေ့ကိစ္စ အသံကျယ်နေမှုကို ကိုင်တွယ်နေရတာက မလွယ်ကူးပါဘူး။ ဒါပေမယ့် သူ အကောင်းဆုံး ဖြေရှင်းနိုင်နေပါတယ်။ နောက်ဆုံး သတင်းက လူတိုင်းသိနေပါပြီ။ သူက ကျနော်တို့နဲ့ ရှိနေဆဲပါ ” လို့ ထုတ်ပြောသွားတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/levia-lfc-45-678x381.jpg",
"imgurl2":"https://lfcthadin.com/wp-content/uploads/2023/07/levia-lfc-45-678x381.jpg",
"imgurl3":"no",
"video":"no"
 },

         {"ndate":"July  26 , 2023",
"htext":"LASK အသင်း ကြယ်ပွင့်ကို လီဗာပူးဘက်က ယူရို ၇ သန်းဖြင့် ကမ်းလှမ်းမှု ပယ်ချခံခဲ့ရပါတယ်",
"btext1":" လီဗာပူးအသင်းဟာ ဩစတြီးယား ကလပ် LASK အသင်းကြယ်ပွင့် ကီတို နာကာမူရာကို ယူရို ၇ သန်းဖြင့် ကမ်းလှမ်းပေမယ့် ပယ်ချခံခဲ့ရပါတယ်။ ဒီလတွေအတွင်း လီဗာပူးဘက်က နာကာမူရာကို လိုက်လံ ကြည့်ရှုနေပြီး ညာခြေသန် ဘယ်ခြမ်းတိုက်စစ်သမားအတွက် ကမ်းလှမ်းမှု ပေးခဲ့ရာမှာ LASK ဘက်က ပယ်ချလိုက်တာပါ။ ဩစတြီးယားကလပ်က နာကာမူရာကို ရောင်းထုတ်သွားဖို့ ရည်ရွယ်ချက်ရှိပေမယ့် ကလပ်စံချိန်တင်ကြေး ယူရို ၁၀ သန်းဖြင့် ရောင်းချလိုတာ ဖြစ်ပါတယ်။ ဆာလာ လွဲချော်မယ့် ပွဲစဉ် ၄ ပွဲ၊ ဘာရယ်လာကိစ္စ မျက်လုံး တစ်လုံး ဖွင့်ထားပါဦးဆိုတဲ့ ရိုမန်နို၊ စာချုပ် ၂ နှစ်ရှိသေးကြောင့် ထုတ်ပြောလာတဲ့ ဗန်ဒိုက်နဲ့ လီဗာပူး သတင်းများ - Liverpool Thadin အီဂျစ်အသင်းက ၂၀၂၃ အာဖရိကဖလားပြိုင်ပွဲကို အုပ်စုအဆင့် ဝင်ရောက်ခွင့်ရဖွယ်ရှိတာမို့ ဇန်နဝါရီ၊ ဖေဖော်ဝါရီလတွေမှာ ယှဉ်ပြိုင်ရမယ့် ဘုန်းမောက်၊ ချယ်ဆီး၊ အာဆင်နယ်နဲ့ ဘန်လေပွဲတွေကို ဆာလာ လွဲချော်နိုင်ပါတယ်။ မနှစ်ကရာသီ ဒဏ်ရာပြဿနာနဲ့ ရင်ဆိုင်ခဲ့ရတဲ့ ဂျိုတာဟာ လက်တလောမှာ ကြံ့ခိုင်မှု ပြည့်ဝနေကာ ပေါ်တူဂီအသင်းပွဲစ လီဗာပူးအသင်းမှာ ဘယ်ခြမ်းနေရာအတွက် ဂက်ပို၊ ဂျိုတာ၊ ဒီယက်ဇ်၊ ဒါဝင်တို့ ကစားနိုင်ပေမယ့် နာကာကူရာကို ကမ်းလှမ်းခြင်းက အံ့ဩစရာ ဖြစ်ပါတယ်။ ဂျပန် တိုက်စစ်သမားဟာ မနှစ်ကရာသီမှာ ကိုယ်တိုင် ၁၇ ဂိုးသွင်းပြီး ဂိုးထောက်ပံ့မှု ၈ ကြိမ် လုပ်နိုင်ခဲ့ပါတယ်။",
"btext2":" ၂၀၂၅ ခုနှစ်ထိ LASK အသင်းနဲ့ စာချုပ်ရှိထားတဲ့ နာကာမူရာကို ပြင်သစ်ကလပ် လိုင်လီနဲ့ ဘွန်ဒက်လီဂါကလပ် ဖရန့်ဖတ်တို့ကလည်း စိတ်ဝင်စားနေပါတယ်။ နာကာကူရာဟာ သူ့ရဲ့ မြန်နှုန်း၊ ထိချက်ကောင်းတွေကြောင့် နာမည်ရလာနေသူပါ။ လီဗာပူး တိုက်စစ်သမားတွေဖြစ်တဲ့ ဒီယက်ဇ်နဲ့ ဂျိုတာတို့ဟာ မနှစ်ကရာသီ ကာလရှည် ဒဏ်ရာတွေ ရခဲ့ကြတာ ဖြစ်ပါတယ်။ နည်းပြကလော့ပ်က ဒါဝင်ကို နံပါတ် ၉ နေရာ ဂက်ပိုကို ကွင်းလယ် နံပါတ် ၈ နေရာတွေအတွက်ပါ အသုံးပြုမှုတွေ ရှိထားပြီး ဘယ်ခြမ်းနေရာ အရန်အဖြစ် နာကာမူရာကို စိတ်ဝင်စားနေတာလို့ ယူဆရတာဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/lask-japan-678x381.jpg",
"imgurl2":"https://lfcthadin.com/wp-content/uploads/2023/07/lask-japan-678x381.jpg",
"imgurl3":"no",
"video":"no"
 },

         {"ndate":"July  26 , 2023",
"htext":"မန်ချက်စတာ မြို့ခံပြိုင်ဘက် မန်စီးတီးထက် လီဗာပူးကို ပိုခါးသီးကြောင်း ရက်ဖိုဒ့် ပြောလာ",
"btext1":" မန်ချက်စတာ ယူနိုက်တက် တိုက်စစ်မှူး ရက်ဖိုဒ့်က သူအခါးသီးဆုံး အသင်းဟာ လီဗာပူးပဲဖြစ်ကြောင်း ထုတ်ပြောလာခဲ့ပါတယ်။ ဂယ်ရီနဗီးနဲ့ ပြုလုပ်တဲ့ စကိုင်းစပေါ့ ပရိုဂရမ်မှာ ရက်ဖိုဒ့်က အဲ့စကားကို ထုတ်ပြောခဲ့တာပါ။ မန်ချက်စတာ ယူနိုက်တက်ဟာ ဒါဘီပြိုင်ဘက် မန်စီးတီးနဲ့ ပြင်းထန်တဲ့ ပြိုင်ဆိုင်မှု ရှိပေမယ့်လို့ အင်္ဂလန် အနောက်မြောက်ပိုင်း ဒါဘီတွေအဖြစ် လီဗာပူးအသင်းနဲ့တော့ ပိုရှည်ကြာတဲ့ ဇာတ်လမ်းတွေ ရှိခဲ့ပါတယ်။ နဗီးက ယူနိုက်တက်ရဲ့ သမိုင်းတစ်လျှောက် ပြိုင်ဘက်တွေဖြစ်တဲ့ မန်စီးတီးနဲ့ လီဗာပူး နှစ်သင်းထဲက သဘောမကျဆုံး အသင်းကို ရွေးပေးဖို့ ရက်ဖိုဒ့်ကို မေးခွန်းထုတ်ခဲ့ပါတယ်။",
"btext2":"မန်ချက်စတာ ယူနိုက်တက် တိုက်စစ်မှူး ရက်ဖိုဒ့်က အဆိုပါ မေးခွန်းအတွက် တွန့်ဆုတ်မနေပါဘဲ လီဗာပူးအသင်းကို ခပ်မြန်မြန်ပဲ ရွေးချယ်ခဲ့တာ ဖြစ်ပါတယ်။ ” လီဗာပူးပေါ့ဗျာ။ ကျနော် နှစ်သင်းလုံးကို မကြိုက်ဘူး၊ ဒါပေမယ့် မကြိုက်ဆုံး တစ်သင်းကို ရွေးရမယ်ဆိုရင်တော့ နေ့တိုင်း လီဗာပူးကို ရွေးမိမှာပဲ ” လို့ ရက်ဖိုဒ့် ဖြေဆိုခဲ့ပါတယ်။ မနှစ်ကရာသီမှာ လီဗာပူးအသင်းဟာ ယာဂင်ကလော့ပ် လက်ထက် အဆိုးရွားဆုံး အနေအထားကို ရောက်ရှိနေစဉ် မန်ယူနိုက်တက်က ဖလား ၄ လုံး လမ်းကြောင်းပေါ်မှာ ရှိနေခဲ့တာပါ။ အန်ဖီးမှာ လီဗာပူးကို ခြေမှုန်းမယ်လို့ ကြွေးကြော်လာခဲ့တဲ့ ယူနိုက်တက်ဟာ သမိုင်းဝင် ရှုံးပွဲအဖြစ် ၇-၀ ရလဒ်နဲ့ တပ်ခေါက်ပြန်ခဲ့ရတာ ဖြစ်ပါတယ်။ ရာသီကုန်မှာ လီဗာပူးဟာ ထိပ်ဆုံး ၄ သင်းစာရင်းကနေ ထွက်ခွာခဲ့ရပေမယ့် ကလော့ပ်ရဲ့ အသင်းသားတွေဟာ ရာသီသစ်၊ စိန်ခေါ်မှု အသစ်တွေအတွက် ပြန်လည် အားထုတ်လာဦးမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/rashford-lfc--678x381.jpg",
"imgurl2":"https://lfcthadin.com/wp-content/uploads/2023/07/rashford-lfc--678x381.jpg",
"imgurl3":"no",
"video":"no"
 },

        {"ndate":"July  26 , 2023",
"htext":"ဒီအပတ် စင်္ကာပူ ခရီးစဉ် မတိုင်ခင် လာဗီယာကိစ္စ အပြီးသတ်ဖွယ်ရှိ၊ ဖာဘင်ညို ကိစ္စ တိုးတက်မှု နှေးကွေးနေရင် ဆက်ထိန်းသွားဖွယ်ရှိခြင်းနဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ လာဗီယာလို ချန်ပီယံရှစ်ကလပ်မှ ကွင်းလယ်လူ တစ်ဦးအတွက် ပေါင် သန်း ၄၀ ဟာ အမြင့်ဆုံးကြေး ဖြစ်သင့်တယ်လို့ ယုံကြည်နေပါတယ်။ ဆယ်ကျော်သက် ကွင်းလယ်လူ လာဗီယာအတွက် လီဗာပူးအသင်းရဲ့ ပထမအကြိမ် ကမ်းလှမ်းမှုဟာ ပေါင် ၃၅ သန်း အပြင် ထပ်တိုးကြေး ၂ သန်းဖြစ်ပြီး ဆောက်သမ်တန်ကတော့ ပေါင် သန်း ၅၀ ထိ အလိုရှိနေတာ ဖြစ်ပါတယ်။ လာဗီယာဟာ လီဗာပူးအသင်းထံ ပြောင်းဖို့ ပုဂ္ဂိုလ်ရေး သဘောတူညီထားပြီဖြစ်ကာ လီဗာပူးဘက်က ဆောက်သမ်တန်နဲ့ ပြောင်းရွှေ့ကြေး ညိနှိုင်းဖို့ပဲ ကျန်ရှိတာဖြစ်လို့ ဒီအပတ် အာရှခရီးစဉ် မတိုင်ခင် ညိနှိုင်းမှုကို အမြန်ဆုံး အပြီးသတ်နိုင်ပါတယ်။",
"btext2":"ဖာဘင်ညိုရဲ့ အပြောင်းအရွှေ့ဟာ ပျက်ပြယ်သွားတာ မဟုတ်ပေမယ့် ကလပ်နှစ်သင်း ဆက်လက် ညိနှိုင်းမှု အခုလိုပဲ တိုးတက်မှု နှေးကွေးနေမယ်ဆိုရင် လီဗာပူးဘက်က ကွင်းလယ်လူကို လူစာရင်းအတွက် ဆက်လက် ထိန်းသိမ်းသွားနိုင်ပါတယ်။ ဂျော်ဒန် ဟန်ဒါဆန်ဟာ လီဗာပူးပရိသတ်တွေကို နှုတ်ဆက်ကြောင်း ရုပ်သံကို စတင် ရိုက်ကူးနေပြီး အန်ဖီးကွင်းထဲမှာ အဆိုပါ ပရိုဂရမ်အတွက် ကင်မရာမန်း တစ်ဦးနဲ့အတူ တွေ့ခဲ့ရပါတယ်။ ဆော်ဒီကလပ် Al Hilal အသင်းက ပေါင် ၄၃ သန်းဖြင့် ကမ်းလှမ်းထားတဲ့ ဒီယက်ဇ်အတွက် ပြောင်းရွှေ့ကြေး ပေါင် သန်း ၆၀ လောက်ထိရမယ်ဆိုရင် ရောင်းထုတ်ပြီး လိုအပ်နေတဲ့ ဗဟိုခံစစ်အတွက် လိုက်ဇစ်မှ ဂါဗာဒီအောကို ခေါ်ယူဖို့ တိုက်တွန်းမှုတွေ ထွက်ပေါ်နေပါတယ်။ ",
"btext3": "   Al Hilal အသင်းဟာ လက်ရှိမှာ ဒီယက်ဇ်အတွက် ဆက်လက် ကြိုးစားခြင်း မရှိဘဲ အမ်ဘာပေကို ပြောင်းရွှေ့ကြေး ပေါင် ၂၅၄ သန်း၊ တစ်နှစ်လုပ်ခ ပေါင် သန်း ၆၀၀ ဖြင့် ကြိုးစားနေတာ ဖြစ်ပါတယ်။ လီဗာပူးအသင်းဟာ ဝုဗ်အသင်းမှ လူငယ် ခံစစ်မှူး ဟာဗေး အိုဝင်ကို ပြောင်းရွှေ့ကြေး ပေါင် ၈ သိန်းပေးပြီး ယူ-၁၅ အသင်းအတွက် ခေါ်ယူထားပါတယ်။   ",
"imgurl1":"https://lfcthadin.com/wp-content/uploads/2023/07/10002672023-678x381.jpg",
"imgurl2":"https://lfcthadin.com/wp-content/uploads/2023/07/10002672023-678x381.jpg",
"imgurl3":"no",
"video":"no"
 },

         {"ndate":"July  25 , 2023",
"htext":"BREAKING: လာဗီယာအတွက် လီဗာပူးရဲ့ ကမ်းလှမ်းမှု ဆောက်သမ်တန် ပယ်ချ။",
"btext1":"လီဗာပူးအသင်းဟာ ကွင်းလယ်လူ လာဗီယာအတွက် ပေါင် ၃၇ သန်းတန် ကမ်းလှမ်းမှု ပေးပို့ခဲ့ပေမယ့် ဆောက်သမ်တန်ဘက်က ပယ်ချလိုက်ကြောင်း The Athletic က ဖော်ပြပါတယ်။ သတင်းထောက် David Ornstein ရဲ့ ဖော်ပြမှုအရ လာဗီယာဟာ အန်ဖီးထံ ပြောင်းလာရေး ပုဂ္ဂိုလ်ရေးအရ အဆင်ပြေပါတယ်။ ဒါကြောင့် ကလပ်နှစ်သင်းကြားမှာ အသက် ၁၉ နှစ်အရွယ် ဘယ်ဂျီယံ ကစားသမားအတွက် ပြောင်းရွှေ့ကြေး သဘောတူညီမှုရအောင် ညိနှိုင်းရမှာ ဖြစ်ပါတယ်။ လီဗာပူးဘက်က ကစားသမားဘက်နဲ့ ချိတ်ဆက်နေတာ ကာလတစ်ခု ရှိခဲ့ပြီဖြစ်ပြီး ဒီကနေ့မှာတော့ ပထမဆုံးအကြိမ် ကလပ်နှစ်သင်းကြား တိုက်ရိုက် စကားပြောမှု ဖြစ်ပေါ်လာခဲ့တာပါ။ လာဗီယာဟာ အနာဂတ်မှာ homegrown စာရင်းထဲ ထည့်လို့ရမယ့်သူလည်း ဖြစ်ပါတယ်။ ",
"btext2":" ဆောက်သမ်တန်အသင်းကတော့ မနှစ်ကရာသီ မန်စီးတီးကနေ ခေါ်ယူထားတဲ့ လာဗီယာအတွက် ပြောင်းရွှေ့ကြေးကို ပေါင် သန်း ၅၀ အလိုရှိနေပြီး လီဗာပူးဘက်ကတော့ အဲ့လောက် ပမာဏ ပေးလိုစိတ် မရှိပါဘူး။ မီလ်နာ၊ ကိတ်တာ၊ ချိန်ဘာလိန်နဲ့ အာသာတို့ကို လက်လွတ်ခဲ့ရသလို ဟန်ဒါဆန်ကိုလည်း ထွက်ခွင့်ပေးရတဲ့နောက် ကွင်းလယ် အားဖြည့်ရေး လီဗာပူးဘက်က လာဗီယာကို ချိတ်ဆက်လာခြင်း ဖြစ်ပါတယ်။ လီဗာပူးအသင်းဟာ ကွင်းလယ်လူ ဖာဘင်ညိုကို ဆော်ဒီကလပ် Al Ittihad အသင်းထံ ပေါင် သန်း ၄၀ ဖြင့် ထွက်ခွင့်ပေးဖို့ ရှိခဲ့ပေမယ့် အပြောင်းအရွှေ့ ဖြစ်မြောက်ဖို့က သံသယဝင်စရာ အခြေအနေကို ရောက်လာခဲ့ပြီ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/lavia-37--678x381.jpg",
"imgurl2":"https://lfcthadin.com/wp-content/uploads/2023/07/lavia-37--678x381.jpg",
"imgurl3":"no",
"video":"no"
 },

         {"ndate":"July  25 , 2023",
"htext":"BREAKING: ဗုဒ္ဓဟူးနေ့ကစလို့ လီဗာပူးအသင်းနဲ့အတူ ဖာဘင်ညို လေ့ကျင့်ရေး ပြန်ဆင်းပါမယ်။",
"btext1":" လီဗာပူးကနေ ဆော်ဒီကလပ် Al Ittihad အသင်းထံ ပြောင်းရွှေ့မယ့် ဖာဘင်ညိုရဲ့ အပြောင်းအရွှေ့ဟာ အန္တရာယ် အခြေအနေကို ရောက်နေပြီလို့ The Athletic က ဖော်ပြပါတယ်။ အသက် ၂၉ နှစ်အရွယ် ကွင်းလယ်လူကို ဆော်ဒီကလပ်က ပေါင် သန်း ၄၀ ဖြင့် ကမ်းလှမ်းထားပြီး အဖွဲ့တွေ အားလုံးက အပြောင်းအရွှေ့ ဖြစ်မြောက်ဖို့ ကြိုးစားနေတာပါ။ ညိနှိုင်းမှုတွေ၊ ဆွေးနွေးမှုတွေ ဆက်လုပ်နေကာ ဆော်ဒီကလပ်က ဖာဘင်ညိုကို ခေါ်ယူနိုင်ဖို့ အားထုတ်လိုနေဆဲပါပဲ။ ဒါပေမယ့် ကိစ္စတွေ တိုးတက်လာဖို့ နှောင့်နှေးနေခြင်းနဲ့အတူ ဖာဘင်ညိုဟာ ဗုဒ္ဓဟူးနေ့ကစလို့ လီဗာပူးရဲ့ ရာသီကြို ပြင်ဆင်မှုကို ပြန်လည် ပါဝင်သွားတော့မှာ ဖြစ်ပါတယ်။",
"btext2":" Al Ittihad ဘက်က တရားဝင် ကမ်းလှမ်းမှု လုပ်လာခဲ့ခြင်းကြောင့် လီဗာပူးဘက်က ဂျာမနီကို ထွက်သွားမယ့် လူစာရင်းကနေ ဖာဘင်ညိုကို ထုတ်ပယ်ထားခဲ့ပါတယ်။ ဂျာမနီမှာ တစ်ပတ်ကြာ လေ့ကျင့်ရေး ဆင်းခဲ့တဲ့ လီဗာပူးဟာ တနင်္လာနေ့ကပဲ အင်္ဂလန်ကို ပြန်ရောက်ခဲ့ပြီ ဖြစ်ပါတယ်။ ဖာဘင်ညိုဟာ အက်ဆာ လေ့ကျင့်ရေးမှာ လီဗာပူးအသင်းဖော်တွေနဲ့ ပြန်ပြီး ပူးပေါင်းသွားမှာဖြစ်ကာ အပြောင်းအရွှေ့ ကိစ္စကို ကလပ်တွေဘက်က ဆက်လက် ဆွေးနွေးကြပါမယ်။ ဖာဘင်ညိုဟာ လီဗာပူးနဲ့ ၂၀၂၆ ခုနှစ်ထိ စာချုပ်ရှိထားပြီး အေးဂျင့် ဂျော့မန်ဒက်စ်က အပြောင်းအရွှေ့ ကိစ္စအတွက် လီဗာပူးနဲ့ ဆော်ဒီကြားမှာ ညိနှိုင်းပေးနေဆဲပါ။",
"btext3": "    no  ",
"imgurl1":"https://lfcthadin.com/wp-content/uploads/2023/07/fabinho-sauri-lfc-678x381.jpg",
"imgurl2":"https://lfcthadin.com/wp-content/uploads/2023/07/fabinho-sauri-lfc-678x381.jpg",
"imgurl3":"no",
"video":"no"
 },

         {"ndate":"July  25 , 2023",
"htext":"ကာဗာရိုရဲ့ စကားကြောင့် တိုက်စစ်သမားဟာ လီဗာပူးကို အပြီးသတ် စွန့်ခွာမယ်လို့ ပရိသတ်တွေ ထင်မြင်ချက်ပေး",
"btext1":"လိုက်ဇစ်အသင်းထံ အငှားထွက်နေတဲ့ တိုက်စစ်သမား ကာဗာရိုက ရာသီကြိုမှာ သူနဲ့ ကလော့ပ် ဆက်ဆံရေးကောင်း မရှိကြောင်း ထုတ်ပြောလာခဲ့ပါတယ်။ မနှစ်တုန်းက ဖူလ်ဟမ်ကနေ ပေါင် ၅ သန်းဖြင့် ပြောင်းလာခဲ့တဲ့ ကာဗာရိုဟာ နံပါတ် ၁၀ နဲ့ ဘယ်တောင်ပံ နေရာတွေမှာ အဓိက ကစားသူပါ။ သူဟာ ကလော့ပ် လက်အောက် ပြိုင်ပွဲစုံမှာ ၂၂ ပွဲပဲ ကစားရပြီး ပွဲအများစုက မိနစ်ပိုင်းပဲ ကစားခွင့်ရခဲ့တာ ဖြစ်ပါတယ်။ ဒီရာသီမှာတော့ လိုက်ဇစ်ကို တစ်ရာသီ အငှားဖြင့် ထွက်သွားခဲ့ကာ အခုလို စိန်ခေါ်မှုအသစ်ကို လက်ခံလိုက်တာက ကလော့ပ်ရဲ့ အကြံပေးမှုကြောင့်လားလို့ မေးမြန်းခံခဲ့ရပါတယ်။ ",
"btext2":" ကာဗာရိုက “ ကျနော်နဲ့ ကလော့ပ်ကြား စကားအများကြီး မပြောပါဘူး။ ဒီတော့ သူက ဘာအကြံဉာဏ်မှလည်း ကျနော်ကို မပေးခဲ့ဘူး။ ကိုယ်ဘာသာပဲ သင်ယူခဲ့ရတာပါ။ ဒါကို မကောင်းဘူးလို့ မထင်ပါဘူး။ အဲ့တာကပဲ ကျနော်ကို ပိုရင့်ကျက်စေခဲ့တာပါ ” လို့ ထုတ်ပြောလာပါတယ်။ ကာဗာရိုရဲ့ မှတ်ချက်ကြောင့်ပဲ လီဗာပူးပရိသတ်တွေတစ်ဦးက ” အသင်းအတွက် ကာဗာရို ကစားပေးဦးမယ် ထင်ကြတုန်းလား။ နောက်ရာသီ သူ အပြီးပြောင်းမှာပါ ” လို့ ဝင်ရောက်မှတ်ချက်ပေးခဲ့ပါတယ်။ အခြား တစ်ဦးကတော့ မူရင်းပိုစ့်ကို ရှယ်ပြီး ” သူတော့ လီဗာပူးကနေ ထွက်တော့မှာပါ။ သူ့အတွက် စိတ်မကောင်းဖြစ်မိတယ်။ ကောင်းမွန်တဲ့ ကစားသမားဘဝ ရစေဖို့ ဆုတောင်းပေးပါတယ် ” လို့ ထုတ်ပြောသွားခဲ့တယ်။",
"btext3": "   အခြားတစ်ဦးက ” ကာဗာရိုတော့ လီဗာပူးကို ပြန်မလာချင်တော့ဘူးလို့ ခံစားမိတာပဲ ” လို့ ပြောဆိုခဲ့ပြီး အခြားတစ်ဦးက ” ဒီလို စိတ်ထားမျိုးနဲ့ဆိုရင် ကလော့ပ်မှ မဟုတ်ဘူး ဘယ်နည်းပြလက်အောက် ဖြစ်ဖြစ် ခက်ခဲနိုင်တယ် ” လို့ သဘောမကျစွာ မှတ်ချက်ပေးပါတယ်။ လီဗာပူးမှာ ဘာလို့ အလုပ်မဖြစ်သလဲ မေးခွန်းကို ကာဗာရို ကိုယ်တိုင်ကတော့ ” ကျနော် ကစားတဲ့ နေရာကြောင့်ပဲ လီဗာပူးမှာ အဆင်မပြေတာလို့ ထင်ပါတယ်။ ကျနော်က နံပါတ် ၁၀ နေရာ ကစားသူပါ။ လီဗာပူးအသင်းကျ လိုက်ဇစ်မှာလို နံပါတ် ၁၀ သမား နေရာ သတ်မှတ်ပေးထားတာ မရှိဘူးလေ ” လို့ ပြောခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/carvalho-klopp-lapz-678x381.jpg",
"imgurl2":"https://lfcthadin.com/wp-content/uploads/2023/07/carvalho-klopp-lapz-678x381.jpg",
"imgurl3":"no",
"video":"no"
 },

     {"ndate":"July  25 , 2023",
"htext":"ဒီအပတ် စင်္ကာပူ ခရီးစဉ် ပထမဆုံးပွဲမှာ ဆိုဘိုစလိုင် ပါဝင် ကစားနိုင်မယ် ယုံကြည်ရပါတယ်",
"btext1":" လီဗာပူးအသင်းဟာ ဂျာမနီ ဒုတိယတန်းကလပ် ဖို့ဒ်အသင်းနဲ့ ၄-၄ သရေကျတဲ့ ခြေစမ်းပွဲမှာ ဆိုဘိုစလိုင်းကို ထည့်သုံးခဲ့ခြင်း မရှိပါဘူး။ ဆိုဘိုနေရာမှာ ဂက်ပိုကို အသုံးပြုခဲ့ပြီး ဟန်ဂေရီ ကွင်းလယ်လူဟာ ခြေကျင်းဝတ်မှာ အသေးစား ဒဏ်ရာရထားတယ်လို့ သိရတာပါ။ လိုက်ဇစ်ကနေ ပေါင် သန်း ၆၀ ဖြင့် ခေါ်ယူထားတဲ့ ဆိုဘိုစလိုင်ရဲ့ ဒဏ်ရာဟာ မပြင်းထန်ပေမယ့်လို့ ရာသီကြိုမှာ စွန့်စားပြီး အသုံးမပြုလိုခြင်းကြောင့် သူ့ကို အနားပေးဖို့ နည်းပြအဖွဲ့က ဆုံးဖြတ်ခဲ့ပါတယ်။",
"btext2":"ဆိုဘိုရဲ့ အခြေအနေနဲ့ ပတ်သက်လို့ ပွဲမတိုင်ခင်မှာ နည်းပြကလော့ပ်ကတော့ “ လေ့ကျင့်ရေးမှာ ဒေါမနစ်ရဲ့ ခြေကျင်းဝတ် အနည်းငယ် ထိခိုက်မိခဲ့တာပါ။ လူတိုင်းက သူ့ရဲ့ အခြေအနေကို အကောင်းမြင်ပါတယ်။ အကယ်လို့ အခုပွဲ (ဖို့ဒ်) က ပရီးမီးယားလိဂ် ပွဲစဉ်ဆိုရင် သူ့ကို သုံးလို့ရပါတယ်။ ဒါပေမယ့် ကျနော်တို့က စွန့်စားမှု မလုပ်ချင်ပါဘူး။ ခရီးထွက်ပြီးတဲ့နောက် လက်စတာပွဲမှာ သူ့ကို သုံးမလား ကျနော်တို့ ကြည့်ရှုပါဦးမယ်။ ဒါပေမယ့် ဘိုင်ယန်မြူးနစ်နဲ့ပွဲမှာတော့ သူပါဝင်ကစားနိုင်မှာ သေချာပါတယ် ” လို့ ပွဲကြိုမှာ ဖြေဆိုခဲ့ပါတယ်။  ",
"btext3": "      ဂျာမနီ ခြေစမ်းပွဲအပြီး သတင်းတွေအရ ကြာသပတေးနေ အာရှကို ထွက်လာမယ့် လူစာရင်းမှာ ပါဝင်ဖို့ ဆိုဘိုရဲ့ အခြေအနေ ကောင်းမွန်နေတယ်လို့ သိရပါတယ်။ သူဟာ ဒီအပတ် စင်္ကာပူ ခရီးစဉ်မှာ ကြံ့ခိုင်မှု ကောင်းမွန်စွာဖြင့် ပြန်လည် ပါဝင်နိုင်မယ်လို့ သိရပါတယ်။ လီဗာပူးအသင်းဟာ အရှေ့တောင်အာရှမှတ် တစ်ပတ်ကြာ ဆက်လက် လေ့ကျင့်မှာဖြစ်ပြီး လက်စတာ၊ ဘိုင်ယန်မြူးနစ်တို့နဲ့ ခြေစမ်းဖို့ ပြင်ဆင်ထားတာ ဖြစ်ပါတယ်။",
"imgurl1":"https://lfcthadin.com/wp-content/uploads/2023/07/szobo-lfc-asia-678x381.jpg",
"imgurl2":"https://lfcthadin.com/wp-content/uploads/2023/07/szobo-lfc-asia-678x381.jpg",
"imgurl3":"no",
"video":"no"
 },
         {"ndate":"July  25 , 2023",
"htext":"အာဆင်နယ်၊ ယူနိုက်တက်တို့ကို ကျော်ပြီး ပရီးမီးယားလိဂ်ရဲ့ အကောင်းဆုံး အားပေးမှု ရှိတဲ့ အိမ်ကွင်း ဆက်ဖြစ်နေတဲ့ အန်ဖီး",
"btext1":"၂၀၂၃ ခုနှစ် ဇူလိုင်လ နောက်ဆုံးရ အချက်အလက်တွေအရ အန်ဖီးကွင်းဟာ ပရီးမီးယားလိဂ်မှာ ပရိသတ် အားပေးမှု အကောင်းဆုံး ကွင်းအဖြစ် ဆက်လက် မဲပေးခံခဲ့ရပါတယ်။ ဒီတစ်ကြိမ် အပါဆိုရင် အန်ဖီးကွင်းဟာ ၃ ရာသီဆက် အကောင်းဆုံး ကွင်းအဖြစ် မဲပေးခံရခြင်း ဖြစ်ပါတယ်။ ဒီမဲပေးမှုကို ပရီးမီးယားလိဂ် ပရိသတ်တွေက သူတို့ ဆန္ဒသဘောထားကို အွန်လိုင်းကနေ vote ပေးပြီး ရွေးချယ်ခဲ့တာလို့ Sky က ဖော်ပြပါတယ်။ ",
"btext2":" ဒါဟာ ကိုဗစ်ကာလ အလွန်မှာ ပရိသတ် အားပေးမှု အကောင်းဆုံး နေရာကို အန်ဖီးကွင်းက ခိုင်ခိုင်မာမာ ဆက်လက် ရပ်တည်နေခြင်း ဖြစ်ပါတယ်။ ဒီစာရင်းအတွက် အန်ဖီးကွင်းက ၂၇% ဖြင့် မဲပေးခံရခြင်းဖြစ်ပြီး ဒုတိယနေရာမှာ စိန့်ဂျိမ်းပက်ခ်က ၁၆%၊ တတိယနေရာမှာ အိုးထရတ်ဖိုဒ့်ကွင်းက ၁၀% တို့ ရွေးချယ်ခံရပါတယ်။ အဲ့နောက်မှာတော့ အမ်းမရိတ်ကွင်းနဲ့ အီသီဟဒ်တို့ အစဉ်လိုက် ရပ်တည်နေပါတယ်။",
"btext3": "  ရာသီသစ်မှာတော့ Anfield Road ပွဲကြည့်စင် အပြီးသတ်ပြီးရင် အန်ဖီးကွင်းဟာ ပရိသတ် ၆၁၀၀၀ ဝင်ဆံ့လာတော့မှာပါ။ ကွင်းမြင်ကွင်းဟာ ပိုအထင်ကြီးဖို့ ကောင်းလာသလို ပွဲနေ့ ပရိသတ်တွေအတွက် ပိုပြီး ပျော်စရာကောင်းမယ့် ဖျော်ဖြေရေး အစီအစဉ်တွေ ပါဝင်လာဖို့ ရှိပါတယ်။ လီဗာပူးအသင်းဟာ ဒီနှစ်ထဲမှာပဲ အန်ဖီးကွင်း မျက်နှာခြင်းဆိုင်က နေရာလွတ်အတွင်း တိုးချဲ့တည်ဆောက်မှု အသစ်တစ်ခု စတင်သွားတော့မှာ ဖြစ်ပါတယ်။ LFC club shop ရဲ့ မျက်နှာခြင်းဆိုင်မှာ ရှိတဲ့ နေရာလွတ်အတွင်းမှာ ကား ၃၃ စီး ရပ်နားနိုင်တဲ့ နေရာနဲ့အတူ နာမည်ရ စျေးဆိုင်၊ စားသောက်ဆိုင်တွေ ပါဝင်တဲ့ အဆောက်အဦး တစ်ခုကို တည်ဆောက်ရေး ခွင့်ပြုမိန့် ရခဲ့ပြီဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/10532572023-678x381.jpg",
"imgurl2":"https://lfcthadin.com/wp-content/uploads/2023/07/1050252023-1-768x768.jpg",
"imgurl3":"https://lfcthadin.com/wp-content/uploads/2023/07/1050252023-1-768x768.jpg",
"video":"no"
 },
         {"ndate":"July  25 , 2023",
"htext":"ဒါဝင် နူညက်ရဲ့ ခြေစွမ်း အပေါ် ချီးကျူးနေကြခြင်း၊ ဆိုဘို ဒဏ်ရာ မပြင်းထန်၊ ဖာဘင်ညို အပြောင်းအရွှေ့ မပြီးပြတ်ရတဲ့ အကြောင်းရင်းနဲ့ နံနက်ခင်း လီဗာပူး သတင်းများ",
"btext1":" အကယ်လို့ ပရီးမီးယားလိဂ်ပွဲဆိုရင် ဆိုဘိုစလိုင်ကို ထုတ်သုံးမှာဖြစ်ပေမယ့် ခြေစမ်းပွဲပဲဖြစ်လို့ စွန့်စားပြီး သုံးမနေဘဲ အနားပေးလိုက်တာလို့ ကလော့ပ်က ပြောပါတယ်။ လိုက်ဇစ်ထံ အငှားထွက်နေတဲ့ ကာဗာရိုက ” ကျနော်နဲ့ ကလော့ပ်ကြား စကားအများကြီး မပြောပါဘူး။ သူက ကျနော်ကို အကြံတွေလည်း မပေးခဲ့ဘူး။ ကိုယ်ဘာသာပဲ သင်ယူခဲ့ရတာဖြစ်ပါတယ်။ အဲ့တာကပဲ ကျနော်ကို ပိုရင့်ကျက်စေခဲ့တာပါ ” လို့ ထုတ်ပြောလာပါတယ်။",
"btext2":" ကာဗာရိုရဲ့ ပြောဆိုမှုကြောင့် ဘယ်တောင်ပံသမားဟာ လီဗာပူးအသင်းမှာ အနာဂတ် မရှိတော့ဖို့က ဖြစ်နိုင်ချေများနေပြီလို့ ပရိသတ်တွေဘက်က မှတ်ချက်ပေးနေကြပါတယ်။ ဂျာမနီက ခြေစမ်းပွဲ ၂ ပွဲမှာ ဒါဝင်ဟာ ကိုယ်တိုင် ၃ ဂိုးသွင်းပြီး ဂိုးထောက်ပံ့မှု ၁ ကြိမ် လုပ်နိုင်ခဲ့တာကြောင့် သူ့ရဲ့ တည်ငြိမ်မှုတွေကို စတင် ရရှိနေပြီလို့ ပရိသတ်တွေက ချီးကျူးနေပါတယ်။ ဖာဘင်ညိုရဲ့ ဆော်ဒီလိဂ်ထံ ပြောင်းရွှေ့ရေး မပြီးမြောက်သေးတာဟာ သူ့ရဲ့ ခွေးလေးတွေကြောင့် မဟုတ်ဘဲ ဆော်ဒီဘက်က ပေးမယ့် ပြောင်းရွှေ့ကြေးငွေတွေ တရားဝင် စီးဆင်းနိုင်ရေး ကိစ္စတွေ ညိနှိုင်းနေရတာကြောင့် ဖြစ်ပါတယ်။",
"btext3": "  ၃ နှစ်ဆက်တိုက်အဖြစ် လီဗာပူး အိမ်ကွင်း အန်ဖီးဟာ ပရီးမီးယားလိဂ်မှာ အကောင်းဆုံး အားပေးမှုကို ပိုင်ဆိုင်ထားတဲ့ ကွင်းအဖြစ် မဲပေးခံရပါတယ်။ ဒုတိယနဲ့ တတိယနေရာတွေမှာ စိန့်ဂျိမ်းပက်ခ်နဲ့ အိုးထရတ်ဖိုဒ့်တို့ ရှိနေပါတယ်။ တနင်္ဂနွေနေ့ စင်္ကာပူမှာ ယှဉ်ပြိုင်မယ့် လက်စတာနဲ့ပွဲကစလို့ နည်းပြကလော့ပ်ဟာ ပထမအသင်းကို မိနစ် ၆၀၊ ဒုတိယအသင်းကို မိနစ် ၃၀ ပုံစံတွေ စတင် ပွဲထုတ်လာဖို့ ရှိပါတယ်။ မနေ့ညကပွဲမှာ ဂိုးသမား ကလယ်ဟာ မပါခဲ့တာက အသင်းပြောင်းဖို့ နီးစပ်နေတာကြောင့် မဟုတ်ဘဲ နည်းပြအဖွဲ့က အတ်ဒရီယန်နဲ့ ပီတာလူဂါတို့ကိုပါ အခွင့်အရေး ပေးလိုတာကြောင့် ဖြစ်ပါတယ်။ ဂျာမနီ ခြေစမ်းပွဲတွေအပြီး ခံစစ်မှူးနဲ့ ကွင်းလယ်ခံစစ်သမား သေချာပေါက် ခေါ်ယူဖို့ လီဗာပူးအသင်း တာဝန်ရှိသူတွေကို တောင်းဆိုမှုတွေ အရှိန်မြှင့်တက်နေပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/9412572023-678x381.jpg",
"imgurl2":"https://lfcthadin.com/wp-content/uploads/2023/07/9412572023-678x381.jpg",
"imgurl3":"no",
"video":"no"
 },
       
         {"ndate":"July  24 , 2023",
"htext":"ဘယ်နေရာထားထား အသုံးတည့်တဲ့ ဂက်ပို၊ ခြေစွမ်းကောင်းတွေ ပြသနေတဲ့ နူညက်၊ လူငယ် ၂ ဦးကို ထိန်းထားသင့်ခြင်းနဲ့ ဖို့ဒ် ၄-၄ လီဗာပူးပွဲမှ ပြောစရာများ",
"btext1":" ညနေခင်းတုန်းက ဂျာမနီက ဒုတိယမြောက် ခြေစမ်းပွဲကတော့ ၄-၄ ရလဒ်နဲ့ ပြီးသွားခဲ့ပါတယ်။ အသေးစား ဒဏ်ရာကြောင့် ဆိုဘို မပါနိုင်ခဲ့ပေမယ့် ဒီယက်ဇ် (၁ ဂိုး)၊ ဂက်ပို၊ ဆာလာ(၁ ဂိုး)၊ ဒါဝင် (၂ ဂိုး)တို့ ခြေစွမ်းပြခဲ့တဲ့ပွဲမှ ပြောစရာလေးတွေကို ကောက်နှုတ်ဖော်ပြသွားပါမယ်။ ဗန်ဒုတ်နဲ့ ဘရတ်ဒလေ ပထမပိုင်း ခြေစွမ်းအရ ဗန်ဒုတ်နဲ့ ဘရတ်ဒလေတို့ဟာ လာမယ့်ရာသီ လီဗာပူးအသင်းမှာ ဆက်ရှိနေသင့်တဲ့ ကြယ်ပွင့် နှစ်ဦးပဲ ဖြစ်ပါတယ်။ ဗန်ဒုတ်ကို ဆာလာရဲ့ အရန်အဖြစ် ထားနိုင်ပြီး ဘရတ်ဒလေကတော့ ထရန့်နေရာ အရန် အဖြစ် မြင်လို့ရပါတယ်။ ဒီနှစ်နေရာကို လီဗာပူးအသင်းက လက်တလော အင်အားဖြည့်ဦးမှာ မဟုတ်ပါဘူး။ ဗန်ဒုတ်က အသက် ၁၇ နှစ်ပဲ ရှိသေးပေမယ့် အကယ်ဒမီမှာ ဆက်ထားဖို့ဆိုတာ နှမြောစရာ ဖြစ်နေပါပြီ။ ညာခြမ်း တောင်ပံမှာ သူ့ရဲ့ လျှင်မြန်လွန်းတဲ့ ပြေးနှုန်းနဲ့ တိုးအားဟာ အားရစရာကောင်းပေမယ့် အတွေ့အကြုံပိုင်းတော့ နုနယ်နေပါတယ်။ ဘရတ်ဒလေကတော့ မနှစ်ကရာသီ သူကစားခဲ့တဲ့ ပွဲပေါင်း ၅၀ ကျော်ကို ဒီရာသီမှာ ကစားရဖွယ် မရှိပေမယ့် စနစ်သစ်ပုံစံမှာ ဂိုးမက်စ်ထက် ပိုပြီး အံဝင်မယ့် အလားအလာ မြင်ရပါတယ်။ ဖလားပွဲတွေနဲ့ ယူရိုပါလိဂ် အုပ်စုအဆင့် ပွဲစဉ်တွေဟာ ဒုတ်နဲ့ ဘရတ်ဒလေတို့အတွက် အခွင့်အရေး ဖြစ်လာနိုင်ပါတယ်။",
"btext2":"ကွင်းလယ်မှာလည်း ရပါတယ် ပြီးခဲ့တဲ့ ပွဲမှာ ဂက်ပို ကွင်းလယ် ဆင်းကစားနေတာ မြင်ခဲ့ရသလို ဒီနေ့ပွဲမှာတော့ ဘယ်ခြမ်း နံပါတ် ၈ သမားနေရာ ဝင်ကစားသွားပါတယ်။ ဂက်ပိုဟာ ကွင်းလယ်အတွက် ရွေးချယ်ရင်လည်း အထင်ကြီးလောက်သူပါ။ သူ့ရဲ့ မွန်းစတား တစ်ယောက်လို့ အားထုတ်နိုင်စွမ်းအပြင် ဖန်တီးနိုင်စွမ်းကလည်း လယ်ဗယ်တူမှာ ရှိပါတယ်။ ကွင်းလယ် အင်ဂျင်တစ်လုံးလို ကစားနိုင်တယ်၊ ရုပ်ပိုင်းဆိုင်ရာနဲ့ ထိချက်ကောင်းတွေ ရှိသလို တိုက်စစ်လိုင်းနဲ့ ချိတ်ဆက်ဖို့ရာ အကွက်မြင်မှု ရှိပါတယ်။ သူဟာ ဖာမင်နိုနဲ့ တော်တော်လေး ဆင်ပြီး နည်းစနစ်ပိုင်း တော်တော်လေး ကောင်းသူဖြစ်ပါတယ်။ ဒီယက်ဇ်လည်း တော်တော်ကောင်းပါတယ်။ ဂက်ပိုဟာ ဒီယက်ဇ်နဲ့ ဂျိုတာကို အနောက်ကနေ အများကြီး ပံ့ပိုးပေးခဲ့ပါတယ်။ လိုအပ်လာမယ်ဆိုရင် ထရန့်နဲ့ ကယ်လစ္စတာကို တွဲပေးပြီး တိုက်စစ်တန်းနောက်က ကွင်းလယ်ကို ပိုတာဝန်ယူရသူ နံပါတ် ၁၀ နေရာမှာ ဂက်ပိုကို မြင်ကြည့်လို့ ရပါတယ်။ ",
"btext3": "   ကိုသွင်းကြီးဖြစ်လာတဲ့ ဒါဝင် ဒါဝင်က ဆာလာထက်တောင်မှ ဂိုးပေါက် ခြိမ်းခြောက်မှုမှာ ပိုမို ကောင်းမွန်နေပါတယ်။ ဆာလာ ဖန်တီးပေးတဲ့ အခွင့်အရေးတိုင်းကို နံပါတ် ၉ သမား တစ်ဦးရဲ့ ကောင်းမွန်တဲ့ အဆုံးသတ်မှုမျိုးတွေကို ပြသခဲ့သလို သူကိုယ်တိုင်ကလည်း ဆာလာ ဂိုးသွင်းဖို့အတွက် ဖန်တီးပေးခဲ့ပါသေးတယ်။ ဒါဝင်ဟာ မနှစ်ကရာသီမှာ အထနှေးခဲ့ပြီး နောက်ပိုင်း ဂက်ပိုရဲ့နောက်ကို ရောက်သွားခဲ့ပါတယ်။ ရာသီသစ်မှာ ဘယ်လို တိုက်စစ်ကို ထုတ်သုံးမလဲ မသိသေးပေမယ့် ဒါဝင်၊ ဆာလာ တိုက်စစ်အတွဲက တော်တော်လေး နားလည်မှုရှိနေပါတယ်။ ဘင်ဖီကာမှာတုန်းကလည်း ဒါဝင်ဟာ ဒုတိယရာသီမှ ခြေစွမ်းကောင်းတွေ ပြသခဲ့တာပါ။ လက်တလော ခြေစွမ်းကို ဆက်ထိန်းနိုင်ရင် ဒါဝင် ပွဲထွက်ခွင့်ရမှာ သေချာပါတယ်။ ပိုဆိုးလာတဲ့ အရန်တွေ အဓိက ဂိုးသမား အယ်လီဆန်၊ ဒုတိယဂိုးသမား ကလယ်ဟာဆိုပေမယ့် အခြားသော ဂိုးသမားတွေကိုလည်း စမ်းသုံးကြည့်လိုတာကြောင့် အတ်ဒရီယန်ကို သုံးခဲ့ပြီး စပိန်သားဟာ အမှားကြီးတွေ လုပ်မိခဲ့ပါတယ်။ ဗဟိုခံစစ်ကို ဦးဆောင်တဲ့ ဂိုးမက်စ်နဲ့ မာတစ် ကိုယ်တိုင်ကလည်း တစ်ဦးချင်း အမှားတွေ များလွန်းပြီး အသင်းဖော်တွေနဲ့ ချိတ်ဆက်ကစားဖို့ ရုန်းကန်နေကြရပါတယ်။ ကွမ်းဆက်၊ ကိုစတက်စ်တို့ကို ဗန်ဒိုက်တို့နဲ့ တွဲကစားစေရင် ဒီလောက် အခြေအနေဆိုးမှာ မဟုတ်ပါဘူး။ လက်ရှိ လီဗာပူးမှာ တိုက်စစ်က အတော်လေးကို တောင့်တင်းပါတယ်။ ဒီယက်ဇ်၊ ဂျိုတာတို့ကလည်း ဒါဝင်ကိုကျော်ပြီး ပွဲထွက်ခွင့်ရနိုင်တဲ့ ကစားသမားတွေပါ။ ကွင်းလယ်ကလည်း နံပါတ် ၆ နေရာကလွဲရင် အင်အားကောင်းပါတယ်။ ဂက်ပိုကို ကွင်းလယ်မှာ သုံးလို့ရနိုင်ပြီး ဟာဗေး၊ ဂျုံး၊ ကယ်လစ္စတာနဲ့ ဆိုဘိုတို့ ရှိပါတယ်။ ခံစစ်ကတော့ တော်တော်လေးကို လိုအပ်ချက် များပါတယ်။ ဗန်ဒိုက်၊ ကိုနတေးတို့ ဒဏ်ရာရရင် ခံစစ်ကတော့ မျက်ဖြူစိုက်ဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2023/07/21032472023-678x381.jpg",
"imgurl2":"https://lfcthadin.com/wp-content/uploads/2023/07/gakpo-jota-diaz-1024x576.jpg",
"imgurl3":"https://lfcthadin.com/wp-content/uploads/2023/07/derwin-salah-1024x576.jpg",
"video":"no"
 },
        {"ndate":"July  24 , 2023",
"htext":"လီဗာပူး Die Hard ဖန်းတွေထံက အကူအညီရဖို့ မျှော်လင့်နေတဲ့ ယာဂင်ကလော့ပ်",
"btext1":"ကလော့ပ်ကတော့ ရာသီသစ်မှာ ‘new’ Anfield ကွင်းကြီး စောင့်နေမှာကို မြင်ရဖို့ အတော်လေး စိတ်လှုပ်ရှားနေပြီ ဖြစ်ပါတယ်။ ဒီရာသီသစ်မှာ Anfield Road ပွဲကြည့်စင် တိုးချဲ့မှု အပြီးသတ်မှာဖြစ်ကာ ပရိသတ် ၇၀၀၀ ကျော် ပိုပြီး ဝင်ရောက် အားပေးခွင့်ရလာမှာပါ။ ပိုကြီးမားလာမယ့် အန်ဖီးကွင်းမှာ Die Hard ဖန်းတွေ ပိုမို ဝင်ရောက်ခွင့်ရဖို့ကို ကလော့ပ်က မျှော်လင့်နေပါတယ်။ သူမျှော်လင့်ထားတဲ့ အန်ဖီးကွင်းနဲ့ ပတ်သက်ပြီး ကလော့ပ်က ပြောပြရာမှာ – “ ကျနော်တော့ အန်ဖီးကွင်းကြီးကို မစောင့်နိုင်တော့ဘူး။ ဘယ်လောက်ထိ ကောင်းသွားမလဲ ကျနော် ပုံဖော်ကြည့်လို့ကို မရသေးပါဘူး။ အရင်ကွင်း ပုံစံမှာတင် ကျနော်ဘဝရဲ့ အကောင်းဆုံး အမှတ်တရ အချို့ ရှိခဲ့တာဆိုတော့ ကျနော်တို့ ဘာတွေ ထပ်ပြီး ဖန်တီးနိုင်မလဲ ကြည့်ကြတာပေါ့။ ",
"btext2":"ကျနော် ကြားထားတာတော့ ပရိသတ် ၆၅၀၀ ကနေ ၇၀၀၀ လောက် ပိုဆံ့လာမယ်လို့ သိထားရတယ်။ မှန်ကန်တဲ့သူတွေ၊ အသံကျယ်ကျယ်သူတွေ ဝင်ခွင့်ရရင်တော့ သိပ်ကောင်းမှာပေါ့ဗျာ။ စဉ်းစားကြည့်ဗျာ။ ‘ လီဗာပူးအသင်းရဲ့ ပွဲလက်မှတ်ရဖို့ နှစ် ၂၀ လောက် ငါစောင့်ခဲ့ရတာကွ၊ ငါ့အသဲနှလုံး ပြုတ်ထွက်သွားမတတ်ကို ကွင်းထဲမှာ အော်ဟစ် အားပေးလိုက်မယ် ‘ ဆိုတဲ့ ပုဂ္ဂိုလ်မျိုးတွေ လက်မှတ်ရသွားခဲ့ရင် ဘယ်လောက် ကောင်းမလဲ၊ ဘယ်လောက် ပျော်ရမလဲဗျာ။ ” လို့ ပြောခဲ့တာ ဖြစ်ပါတယ်။ ကွင်းရဲ့ မျက်နှာစာအသစ်ဟာ မနှစ်ကရာသီ ထိုးကျသွားတဲ့ အသင်းရဲ့ ယုံကြည်မှုနဲ့ အဆင့်အတန်းကို ပြန်ပြီး မြင့်တက်လာစေဖို့ရာ အကူအညီဖြစ်စေဖို့ မျှော်လင့်ရတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/klopp-anfield-news-678x381.jpg",
"imgurl2":"https://lfcthadin.com/wp-content/uploads/2023/07/klopp-anfield-news-678x381.jpg",
"imgurl3":"no",
"video":"no"
 },
        {"ndate":"July  24 , 2023",
"htext":"ပါလင်ဟာကို သန်း ၅၀ ဝန်းကျင်ဖြင့် ရလိုခြင်း၊ လာဗီယာအတွက် စကားပြောနေခြင်း၊ ကလယ်ဟာကို ခေါ်လိုနေဆဲ ဝုဗ်နဲ့ လီဗာပူး နံနက်ခင်း သတင်းများ",
"btext1":"ဆော်ဒီကလပ် Al Ittihad အသင်း တာဝန်ရှိသူတွေဟာ ဖာဘင်ညို အပြောင်းအရွှေ့ ကိစ္စ ကြားဖြတ် မခံရဖို့ အသင်းရဲ့ ဒါရိုက်တာ ရုံးရှိရာ လန်ဒန်ကို ရောက်လာပြီး လီဗာပူးအသင်းနဲ့ အပြီးသတ် ဆွေးနွေးသွားမှာ ဖြစ်ပါတယ်။ လီဗာပူးအသင်းနဲ့ ဆော်ဒီကလပ်တို့ဟာ အသေးစိတ် အချက်အလက် အချို့ကို စကားပြောနေဆဲဖြစ်ကာ စာရွက်စာတမ်း ကိစ္စ မပြီးမြောက်သေးဘူးလို့ သိရပါတယ်။ မနေ့က အသင်းလိုက် လေ့ကျင့်ရေးတွေမှာ ဆိုဘို မပါဝင်ခဲ့ပေမယ့် ကျန်တဲ့ အသင်းသား အစုံအလင် ပါဝင်လာပါတယ်။ ဘာ့ဆီတစ်နဲ့ သီယာဂိုကတော့ တစ်ဦးချင်း လေ့ကျင့်ရေးတွေပဲ လုပ်ခဲ့ကြပါတယ်။ ",
"btext2":"ဝုဗ်အသင်းဟာ လီဗာပူး ဂိုးသမား ကလယ်ဟာကို ကမ်းလှမ်းဖို့ စီစဉ်ထားဆဲ ဖြစ်ပါတယ်။ လီဗာပူးဘက်ကတော့ အသက် ၂၄ နှစ်အရွယ် ဂိုးသမားအတွက် ပေါင် သန်း ၂၀ အထက် ရလိုပါတယ်။ လီဗာပူးအသင်းဘက်က ဆိုဘိုစလိုင် ပါဝင်တဲ့ ရာသီကြို နောက်ကွယ်က အသင်းသားတွေ ပင်ပေါင် ဆော့ကစားနေတဲ့ ဗီဒီယို အပိုင်းတိုကို ထုတ်ပြလာပါတယ်။ ကာတစ်ဂျုံးနဲ့ ဟာဗေးတို့က ရာသီသစ်မှာ နေရာရဖို့ ပွဲကစားခွင့်ရဖို့ အစွမ်းကုန် ကြိုးစားကြမယ့် အကြောင်း ကိုယ်စီ ထုတ်ပြောလာကြပါတယ်။ ဖူလ်ဟမ် ကွင်းလယ်လူ ပါလင်ဟာကို ပေါင် သန်း ၅၀ ဝန်းကျင်ဖြင့် ရမယ်ဆိုရင် ခေါ်ယူမယ့် သဘောထားမျိုး လီဗာပူးဘက်က ပြသလာနေပါတယ်။ ",
"btext3": "  ရာသီကြို ခြေစမ်းပွဲမှာပဲ ပါလင်ဟာက လက်မောင်း ဒဏ်ရာလို တစ်ခုခု ရခဲ့ဟန်ရှိကာ ဒဏ်ရာ ပြင်းထန်ရင်တော့ ဒီနွေမှာ သူ အသင်းပြောင်းဖို့ ကိစ္စကို သက်ရောက်မှု ရှိနိုင်ပါတယ်။ လီဗာပူးနဲ့ ဆောက်သမ်တန်ကြား လာဗီယာ အပြောင်းအရွှေ့ကိစ္စ စကားပြောမှု ရှိပေမယ့်လို့ အသင်းဘက်က ပေါင် သန်း ၅၀ နီးပါး ပေးချေလိုခြင်း မရှိပါဘူး။ နည်းပြယာဂင်ကလော့ပ်က အန်ဖီးကွင်း အပြောင်းအလဲကို မြင်ရဖို့ မစောင့်နိုင်အောင် ဖြစ်နေသလို အသင်းကို တကယ် အားပေးကြမယ့် အမာခံ ပရိသတ်တွေ လက်မှတ် ရကြစေဖို့ မျှော်လင့်နေပါတယ်။    ",
"imgurl1":"https://lfcthadin.com/wp-content/uploads/2023/07/00522472023-678x381.jpg",
"imgurl2":"https://lfcthadin.com/wp-content/uploads/2023/07/00522472023-678x381.jpg",
"imgurl3":"no",
"video":"no"
 },
         {"ndate":"July  23 , 2023",
"htext":"လွန်ခဲ့တဲ့ နှစ် ၂၀ က သမိုင်းဝင် ဆုံးဖြတ်ချက်မျိုး လီဗာပူးအသင်းမှာ တစ်ကျော့ပြန် မြင်ရဖို့ တောင်းဆိုမှုတွေ ရှိလာပါပြီ",
"btext1":" လီဗာပူးအသင်းဟာ ၂၀၂၃-၂၀၂၄ ဘောလုံးရာသီမှာတော့ သမိုင်းတစ်လျှောက် အကြီးမားဆုံး ဆုံးဖြတ်ချက်တွေထဲက တစ်ခုကို ပြုလုပ်ရတော့မယ်လို့ အသင်းနဲ့ နီးစပ်သူတွေက စတင် သုံးသပ်လာကြပါပြီ။ ဂျော်ဒန် ဟန်ဒါဆန် ထွက်ခွာခြင်းနဲ့အတူ လီဗာပူးအသင်းရဲ့ အမြဲတမ်း အသင်းခေါင်းဆောင် ရာထူးဟာ အပြောင်းအလဲ ရှိလာဦးမှာပါ။ လူတိုင်းက ဟန်ဒါဆန် နေရာကို ဗန်ဒိုက်က ဆက်ခံမယ်လို့ ယုံကြည်နေကြပေမယ့် ကိစ္စက ထင်သလောက် မရိုးရှင်းတာ ဖြစ်လာနိုင်ပါတယ်။ လီဗာပူးအသင်းမှာ ဆယ်စုနှစ် ၂ ခုအတွင်း အမြဲတမ်း အသင်းခေါင်းဆောင် ၂ ဦးပဲ ရှိခဲ့တာဖြစ်ပြီး တစ်ဦးက စတီဗင်ဂျရတ်ဖြစ်ကာ နောက်ထပ် တစ်ဦးက ဂျော်ဒန် ဟန်ဒါဆန် ဖြစ်ပါတယ်။ ဒီတစ်ကြိမ် ဟန်ဒါဆန်နေရာ ဆက်ခံဖို့ရာ လီဗာပူး အဝတ်လဲခန်းမှာ ကစားသမားအချို့ကလည်း ပြိုင်ဆိုင်လာကြဖွယ် ရှိပါတယ်။",
"btext2":" ဗန်ဒိုက်၊ ဆာလာ၊ ထရန့်တို့ ၃ ဦးလုံးဟာ ၂၀၂၅ ခုနှစ်ထိ အသင်းနဲ့ စာချုပ်ရှိနေကြကာ သူတို့ထဲက ထရန့်ကို သက်တမ်းတိုးဖို့ ကလပ်ဘက်က စတင် ကြိုးစားနေပါပြီ။ ၂၀၂၅ မှာ အသက် ၃၅ နှစ်နဲ့ အသက် ၃၃ နှစ်ရှိနေမယ့် ဗန်ဒိုက်နဲ့ ဆာလာတို့ကိုတော့ သက်တမ်းတိုးဖွယ် မရှိတော့ပါဘူး။ လွန်ခဲ့တဲ့ နှစ် ၂၀ တုန်းက ခံစစ်မှူး ဟစ်ပီယာဟာ အသင်းခေါင်းဆောင် ရာထူးကို တာဝန်ယူခဲ့ပေမယ့် ရုန်းကန်ခဲ့ရခြင်းနဲ့အတူ သူ့ရဲ့ လက်ပတ်ကို ထိုစဉ် အသက် ၂၃ နှစ်ပဲ ရှိသေးပြီး ကလပ်မှာ နာမည်ထိုးတက်လာတဲ့ အကယ်ဒမီထွက် ကြယ်ပွင့် စတီဗင်ဂျရတ်ထံ လွဲပြောင်းပေးခဲ့ပါတယ်။ နောက်တစ်နှစ်မှာ ဂျရတ်ကို ချယ်ဆီးက ခေါ်ယူဖို့ ကြိုးစားပေမယ့် လီဗာပူး အသင်းခေါင်းဆောင် တာဝန် ရယူနေရတာကို ကျေနပ်ခြင်းနဲ့အတူ ဂျရတ်က အသင်းပြောင်းဖို့ ငြင်းဆန်ခဲ့ပါတယ်။ ဒီတစ်ကြိမ်မှာလည်း ထရန့်ကို စင်တင်ပေးဖို့ တိုက်တွန်းမှုတွေ ထွက်ပေါ်လာတာပါ။",
"btext3": "     ထရန့်ရဲ့ စာချုပ်ဟာ ၂ နှစ်ပဲ ကျန်ရှိတော့တာမို့ သူ့ကို စာချုပ်သစ်ပေးချိန် အသင်းခေါင်းဆောင် ရာထူးကိုပါ မက်လုံးအဖြစ် အသုံးချနိုင်ပါတယ်။ ထရန့် ကိုယ်တိုင်က အနာဂတ်မှာ လီဗာပူးအသင်းကို ဦးဆောင်လိုတဲ့ အိပ်မက်ရှိကြောင်း ဖွင့်ဟထားပါတယ်။ ဗန်ဒိုက်ဟာ နယ်သာလန်အသင်းကို အသင်းခေါင်းဆောင် အဖြစ် တာဝန်ယူရာမှာ အတော်လေး ဝေဖန်ခံထားရပါတယ်။ မနှစ်ကရာသီမှာ ဟန်ဒါဆန် မရှိချိန် လီဗာပူး အသင်းခေါင်းဆောင် တာဝန်ကို ရယူရင်း ဖိအားတွေအောက် ရုန်းကန်နေခဲ့ရသလို အသက် ၃၂ နှစ်အရွယ် ရှိနေပြီမို့ ဒီတာဝန်ကို ကာလရှည် ရယူပေးနိုင်မှာ မဟုတ်ဘူးဆိုတဲ့ ထောက်ပြမှုတွေ ရှိနေပါတယ်။ ဂျရတ်ရဲ့ နောက်ကနေ ကာရေဂါ ကူညီပေးခဲ့သလိုပဲ ထရန့်ကို ဗန်ဒိုက်၊ ရော်ဘတ်ဆန်နဲ့ ဆာလာတို့ နောက်ကွယ်က ကူညီပေးခြင်းဟာ လီဗာပူးရဲ့ အဝတ်လဲခန်းကို ကာလရှည် ဦးဆောင်ပေးနိုင်မယ့် ခေါင်းဆောင်တစ်ဦး ပျိုးထောင်ပေးပြီး ဖြစ်လိမ့်မယ်လို့ တိုက်တွန်းလာနေကြတာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/07/vandijk-trent-lfc-2023-678x381.jpg",
"imgurl2":"https://lfcthadin.com/wp-content/uploads/2023/07/vandijk-trent-lfc-2023-678x381.jpg",
"imgurl3":"no",
"video":"no"
 },

         {"ndate":"July  23 , 2023",
"htext":"ဆိုဘို အသေးစား ဒဏ်ရာရှိနေခြင်း၊ ဟန်ဒါဆန် ဆေးစစ်မှု ပြီးမြောက်ခြင်းနဲ့ လီဗာပူး သတင်းတိုများ",
"btext1":"ဂျော်ဒန် ဟန်ဒါဆန်ဟာ ဆော်ဒီကလပ် Al Ettifaq အသင်းထံ ပြောင်းရွှေ့ရေး ဆေးစစ်မှု ပြီးမြောက် အောင်မြင်သွားပြီ ဖြစ်ပါတယ်။ ကွင်းလယ်လူ ဆိုဘိုဟာ လေ့ကျင့်ရေးမှာ အသေးစာ ဒဏ်ရာ ရရှိခဲ့တာကို စကန်စစ်ဆေးရမှာမို့ မနက်ဖြန်မှာ ယှဉ်ပြိုင်ရမယ့် ရာသီကြိုပွဲအား လွဲမှာဖြစ်ပါတယ်။ ဒဏ်ရာ မပြင်းထန်ပေမယ့် ဂရုစိုက်လိုတာမို့ ဖယ်ထုတ်လိုက်တာလို့ သိရပါတယ်။ ဘာ့ဆီတစ်ဟာ မြက်ခင်းပြင်ပေါ် ဘောလုံး ကစားတဲ့ လေ့ကျင့်ရေး စတင် ပြုလုပ်နေပြီလို့ သိရပါတယ်။ အစောပိုင်းမှာ ရာနှုန်းပြည့် ကြံ့ခိုင်မှုအတွက် သူဟာ တစ်ဦးချင်း လေ့ကျင့်ရေတွေကိုပဲ အာရုံစိုက်နေခဲ့ရတာပါ။ ",
"btext2":"နက်ဖီးလစ်ဟာ ဂျာမနီ လေ့ကျင့်ရေးမှာ သီယာဂိုနဲ့အတူ ပြန်ပေါ်လာပါတယ်။ သူဟာ လိဒ်စ် ယူနိုက်တက်ထံ ပြောင်းမယ်လို့ သတင်းကြီးထားပေမယ့် အပြောင်းအရွှေ့ ဖြစ်မလာသေးပါဘူး။ ဂျော့ရှမတ်ကီလို ဝါရင့် အားကစားဒါရိုက်တာ တစ်ဦးက လီဗာပူးအသင်း လေ့ကျင့်ရေးတွေကို အမြဲလိုက်ကြည့်ပြီး ပြင်ပက လူတစ်ယောက်အဖြစ် ထင်မြင်ချက်တွေ လိုက်ပေးနေတာကို ကလော့ပ်က အရမ်း ကျေနပ်နေပါတယ်။ ဇူလိုင်လ အကုန်လောက်မှာ လီဗာပူးအသင်းနဲ့ လာဗီယာကြား သတင်းကောင်း ကြားရနိုင်တယ်ဆိုတဲ့ ဖော်ပြချက်တွေ ထွက်ပေါ်လာပါတယ်။ အသင်းဘက်က ပေါင် သန်း ၄၀ ဝန်းကျင် ကမ်းလှမ်းမှု ပြုလုပ်မှာပါ။ ချူအာမီနီဟာ ဒီနွေမှာ အသင်းမပြောင်းဘဲ ရီးရဲလ်မက်ဒရစ်မှာ ဆက်နေလိုစိတ်တွေ ဆက်တိုက် ပြသနေခဲ့ပါတယ်။ သူဟာ လက်ရှိမှာတော့ ရာသီကြို ပြင်ဆင်မှုတွေအတွက် ပါဝင်နေပါပြီ။ လီဗာပူးနဲ့ ဒူကူရေ အပြောင်းအရွှေ့မှာ လက်တလောမှာ ဖြစ်လာဖွယ် မရှိသေးပေမယ့် စောင့်ကြည့်ရမယ် ကိစ္စလို့ သတင်းထောက် နေးဂျုန်းက ဆိုပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/10402372023-678x381.jpg",
"imgurl2":"https://lfcthadin.com/wp-content/uploads/2023/07/10402372023-678x381.jpg",
"imgurl3":"no",
"video":"no"
 },
 
        {"ndate":"July  22 , 2023",
"htext":"ကျနော်တို့ကို ယုံကြည်ပေးကြပါ ဆိုပြီး လီဗာပူးပရိသတ်တွေထံသို့ ပေးပို့လာတဲ့ ကလော့ပ်ရဲ့ မက်ဆေ့",
"btext1":" ၂၀၂၃-၂၀၂၄ ဘောလုံးရာသီနဲ့ ပတ်သက်လို့ နည်းပြ ယာဂင်ကလော့ပ်က လီဗာပူး ပရိသတ်တွေကို အမှာစကား ပေးပို့လာခဲ့ပြီ ဖြစ်ပါတယ်။ လီဗာပူးအသင်းဟာ အမြင့်ဆုံး အဆင့်တွေကို ရောက်ရှိသွားခဲ့ပြီးတဲ့နောက် အသင်းရဲ့ အဆင့်အတန်းကို ထိန်းသိမ်းနိုင်ခြင်း မရှိခဲ့ပါဘူး။ အပြောင်းအရွှေ့တိုင်းမှာ အဓိက ကစားသမားတွေကို လက်လွတ်နေရပြီး ပြန်လည် အစားထိုးနိုင်ဖို့ရာ ရုန်းကန်လာရပါတယ်။ ဒီနွေမှာ အပြောင်းအလဲတွေ ပြုလုပ်နေပြီး ရာသီသစ် စတင်ဖို့ ၃ ပတ် ဝန်းကျင် အလိုမှာ ကလော့ပ်က လီဗာပူးပရိသတ်တွေကို အကြောင်းမှု တစ်ခု ပြုလုပ်လာခဲ့ပါတယ်။",
"btext2":" ယာဂင်ကလော့ပ်က “ ကုန်ခဲ့တဲ့ ၇ နှစ်ခွဲလောက်တုန်းက သံသယဝင်သူတွေ အဖြစ်ကနေ ယုံကြည်သူတွေ ဖြစ်လာပေးကြပါလို့ ကျနော် ပြောခဲ့ပါတယ်။ အချိန်တွေ ကြာလာခဲ့ပြီဖြစ်သလို ကျနော် ပြောခဲ့တာကလည်း အဲ့ကာလအတွက် သင့်လျော်တဲ့ စကား ဖြစ်ခဲ့ပါလိမ့်မယ်။ ကျနော်တို့ အားလုံး ပြောင်းလဲလာခဲ့ပါတယ်။ အဲ့အချိန်တုန်းက တကယ်တမ်း သံသယရှိနေသူဟာ ကိုယ်တိုင်ပဲ ဖြစ်နေလောက်ပေမယ့် ကျနော်က ယုံကြည်သူ တစ်ဦး ဖြစ်လာခဲ့ပါတယ်။ ပြီးခဲ့တဲ့ နှစ်တွေအတွင်း ကျနော်တို့ ဖလားလေးလုံး အောင်မြင်လု ဖြစ်ခဲ့ပေမယ့် အနိုင်မရခဲ့ပါဘူး။ အဲ့နောက် ခက်ခဲတဲ့ ဘောလုံးရာသီကို ပိုင်ဆိုင်ခဲ့ပါတယ်။ ဒါတွေက သံသယတွေ ဝင်လာစေတော့မှာပါ။ ဒါကို ကျနော် သိပါတယ်။",
"btext3": "   လူတွေက အပြောင်းအလဲတွေ ဖြစ်စေချင်လာကြတယ်။ ပွဲထွက် လူစာရင်း နေရာတိုင်းကစလို့ အပြောင်းအလဲ ဖြစ်လာစေချင်ကြတယ်။ ကျနော်တို့ ပြောင်းလဲကြည့်ကြပေမယ့် မှားယွင်းခဲ့ပြန်ပါတယ်။ အားလုံးကို ကျနော် တောင်းဆိုချင်တာက ကျနော်တို့အပေါ် ယုံကြည်ပေးကြပါ။ လီဗာပူးအသင်းမှာ ဖြစ်ပေါ်နေတဲ့ ကိစ္စတွေအတွက် ကျနော်တို့မှာ တာဝန်ရှိပါတယ်။ ဘောလုံးရာသီတစ်ခုမှာ ကျနော်တို့ အစွမ်းကုန် ကြိုးစားဖို့ လိုပါတယ်။ အကောင်းဆုံး ဖြစ်လာရမယ်ဆိုတာ နားလည်ပါတယ်။ ကျနော်တို့ ဒါကို ဘယ်တော့မှ မမေ့ပါဘူး၊ အဲ့လို လုပ်ပြနိုင်ဖို့က ကျနော်တို့ရဲ့ ရည်မှန်းချက်ပါပဲ ” လို့ မက်ဆေ့ ပေးလာခဲ့ပါတယ်။ ရာသီသစ်အတွက် အသင်းကို ယုံကြည်စွာ အားပေးနေကြမယ့် ပရိသတ်တွေအတွက် ကလော့ပ်ရဲ့ မက်ဆေ့ကို ကျနော်တို့ တစ်ဆင့် ပြန်လည် မျှဝေလိုက်ရခြင်း ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/klopp-trust-us-678x381.jpg",
"imgurl2":"https://lfcthadin.com/wp-content/uploads/2023/07/klopp-trust-us-678x381.jpg",
"imgurl3":"no",
"video":"no"
 },
         {"ndate":"July  22 , 2023",
"htext":"ကလော့ပ်ရဲ့ လီဗာပူး တခေတ် ကုန်ဆုံးနေပြီ ပြောလာတဲ့ မန်ယူနိုက်တက်နည်းပြ",
"btext1":"ရာသီကြို ခရီးစဉ်တွေအတွင်း ပြိုင်ဘက်အသင်းတွေအကြောင်း စကားပြောစဉ်မှာ မန်ချက်စတာ ယူနိုက်တက် နည်းပြ တန်ဟက်က လီဗာပူးနဲ့ မန်စီးတီးတို့လည်း ကျဆုံးလာဦးမှာပါလို့ ထပ်လောင်း ပြောဆိုပါတယ်။ နည်းပြတန်ဟက်ဟာ အင်္ဂလန်မြေကို စနင်းချိန်တည်းက အင်္ဂလန်ရဲ့ ထိပ်တန်း ကလပ် နှစ်သင်းဖြစ်တဲ့ လီဗာပူး၊ မန်စီးတီးတို့ လွှမ်းမိုးတဲ့ခေတ် အဆုံးသတ်တော့မှာပါလို့ ပြောဆိုခဲ့တာပါ။ မနှစ်ကရာသီ လီဗာပူးအသင်း ကျဆုံးခဲ့ခြင်းက သူ့ရဲ့ စကား မှန်ကန်ကြောင်း သက်သေထူနေတယ်လို့ ထပ်ပြောလာခဲ့တယ်။ မနှစ်ကရာသီမှာ လီဗာပူးအသင်းဟာ အဆင့် ၅ နေရာကပဲ ရာသီသိမ်းခဲ့တာကြောင့် ချန်ပီယံလိဂ် ဝင်ခွင့် တစ်နေရာကို မန်ယူနိုက်တက်၊ နယူးကာဆယ် အသင်းတွေထံ လက်လွတ်ပေးခဲ့ရပါတယ်။ ",
"btext2":"ပြိုင်ဘက်တွေရဲ့ ခေတ်ကောင်း အဆုံးသတ်မယ့် အကြောင်းကို တန်ဟက်က ” မန်စီးတီး တစ်သင်းတည်းကို ကျနော် မပြောခဲ့ပါဘူး။ မန်စီးတီးကော လီဗာပူးကောလို့ ပြောခဲ့တာ ဖြစ်ပါတယ်။ မနှစ်ကရာသီ ဘာဖြစ်ခဲ့လဲ လူတိုင်း မြင်ခဲ့ကြတာပဲလေ။ တစ်သင်းက ထိပ်ဆုံးမှာ ရှိနေပေမယ့် တစ်သင်းက ရှိမနေတော့ပါဘူး။ နှစ်ကာလ တစ်ခုကြာလာခဲ့ရင် ဒီအသင်းတွေရဲ့ အကောင်းဆုံး အခိုက်အတန့်တွေ အဆုံးသတ်သွားမယ်လို့ ကျနော် ပြောခဲ့ပြီးပါပြီ ” လို့ MUTV နဲ့ အင်တာဗျူးမှာ ဆိုသွားခဲ့တာ ဖြစ်ပါတယ်။ ဒီရာသီမှာ အသင်းဟာ ပြိုင်ဘက်တွေကို ပြန်လည် ကျော်လွှားနိုင်ဖို့၊ ခနဲ့မှုတွေကို တုန့်ပြန်ဖို့၊ ဆုဖလားတွေ စိန်ခေါ်ဖို့အတွက် အပြင်းအထန် အားထုတ်ရမှာပဲ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/07/klopp-tenhag-lfc-678x381.jpg",
"imgurl2":"https://lfcthadin.com/wp-content/uploads/2023/07/klopp-tenhag-lfc-678x381.jpg",
"imgurl3":"no",
"video":"no"
 },
        {"ndate":"July  22 , 2023",
"htext":"ချူအာမီနီ၊ လာဗီယာ၊ ဂရာဗင်ဘတ် အပါအဝင် လီဗာပူး ကွင်းလယ် ပစ်မှတ်များ",
"btext1":" လီဗာပူးအသင်းရဲ့ ဟန်ဒါဆန်၊ ဖာဘင်ညိုနေရာ အစားထိုးရေး ကွင်းလယ် ပစ်မှတ် ရှာဖွေမှုတွေနဲ့ ပတ်သက်လို့ အသင်းနဲ့ နီးစပ်တဲ့ သတင်းထောက် Chris Bascombe က တယ်လီဂရပ်ကနေ အခုလို ဖော်ပြလာခဲ့ပါတယ်။ လီဗာပူးအသင်းမှာ ပစ်မှတ်တွေ ရှိနေပြီး ပြင်သစ် ကွင်းလယ်လူ ချူအာမီနီက တစ်ဦး အပါအဝင်ပါ။ ရီးရဲလ်မက်ဒရစ်ဘက်က သူ့ကို ရောင်းချမယ်လို့ ဆုံးဖြတ်ခဲ့ရင် လီဗာပူးအသင်း ကမ်းလှမ်းမှု ဝင်မယ်လို့ ယုံကြည်ရတယ်။ မက်ဒရစ်ဟာ အမ်ဘာပေကို ခေါ်ယူနိုင်ရေး ငွေသား လိုအပ်ချက် ရှိပါတယ်။ ဒါပေမယ့် သူတို့ ချူအာမီနီကို ရောင်းဖို့နဲ့ လီဗာပူးဘက်က ချိတ်ဆက်မှု ဝင်ဖို့က အခုချိ်န်ထိတော့ ဖြစ်လာဖို့ ခက်ခဲနေဆဲ ကိစ္စ ဖြစ်ပါတယ်။",
"btext2":" ဆောက်သမ်တန် ဆယ်ကျော်သက် ရိုမီယို လာဗီယာကို လီဗာပူးဘက်က စိတ်ဝင်စားမှုဟာ ဒီနွေမှာ ချက်ခြင်း ခေါ်ယူရအောင်ဆိုပြီး အလျင်မလိုပါဘူး။ ဖာဘင်ညိုနေရာ အစားဝင်ပြီး ဘရာဇီးသား ယူခဲ့တဲ့ တာဝန်တွေကို ပုခုံးလွဲယူဖို့ လာဗီယာက ငယ်ရွယ်လွန်းနေပါတယ်။ လူးဝစ် ဒီယက်ဇ်နဲ့ ဆိုဘိုစလိုင်လို ကစားသမားတွေကို လီဗာပူးက နှစ်ရှည် စောင့်ကြည့်ပြီးမှ ခေါ်ယူခဲ့ခြင်းဖြစ်ပါတယ်။ ဆိုဘိုစလိုင်ကို လီဗာပူးအသင်း စတင် ကင်းထောက်တုန်းက သူဟာ ဆယ်ကျော်သက် ကစားသမားပဲ ရှိပါသေးတယ်။ လာဗီယာအတွက်လည်း အဲ့လို အနေအထား ဖြစ်ပါတယ်။ လာဗီယာကို ဒီနွေမှာ ပေါင် သန်း ၅၀ ပေးပြီး ခေါ်ယူလိုက်တာက အသက် ၂၈ နှစ် ရှိနေပြီဖြစ်တဲ့ ပါလင်ဟာကို ပေါင် သန်း ၈၀ ပေးရတာထက်တော့ ပိုကောင်းပါတယ်။",
"btext3": "   ကယ်ဗင်ဖီးလစ် သတင်းကတော့ အံ့ဩစရာပါ။ မန်စီးတီးက ရှင်းထုတ်လိုနေတဲ့ ကစားသမားအတွက် ငွေကြေးပေးပြီး ခေါ်ယူခြင်းဖြင့် ကူညီတာမျိုး လီဗာပူးဘက်က တွန့်ဆုတ်မှာပါ။ ဖာဘင်ညိုနေရာ ဖီးလစ်ကို အစားထိုးတာကလည်း အဆင့်မြှင့်တင်ခြင်း မဟုတ်ပါဘူး။ ဖီအိုရင်တီးနား ကွင်းလယ်လူ အမာရာဘတ်ကို ခေါ်ယူဖို့ကတော့ လီဗာပူးကို စိတ်လှုပ်ရှားစေမှာဖြစ်ပြီး သူ့ရဲ့ ပြောင်းရွှေ့ကြေးကလည်း လက်တွေ့ကျပါတယ်။ လီဗာပူးက သဘောကျလာတဲ့ ဒူကူရေအတွက် ပဲလေစ့်တို့ ပေါင် သန်း ၇၀ ထိ တောင်းဆိုမှာပါ။ ဘိုင်ယန်မြူးနစ် ကွင်းလယ်လူ ဂရာဗင်ဘတ်ဟာ ဒီနွေမှာ လီဗာပူးနဲ့ အတော်လေး သတင်းထွက်ထားပါတယ်။ ကလပ်ဘက်က သူ့ကို ခေါ်ယူဖို့ အမှန်တကယ် စိတ်ဝင်စားတာ ဒါမှမဟုတ် ကစားသမားရဲ့ အေးဂျင့်က ကွင်းလယ်လူကို အန်ဖီးထံ အရမ်း ပို့ပေးချင်နေတာ ဖြစ်နိုင်ပါတယ်။   ",
"imgurl1":"https://lfcthadin.com/wp-content/uploads/2023/07/lfc-mid-2023-transfer-678x381.jpg",
"imgurl2":"https://lfcthadin.com/wp-content/uploads/2023/07/lfc-mid-2023-transfer-678x381.jpg",
"imgurl3":"no",
"video":"no"
 },

         {"ndate":"July  22 , 2023",
"htext":"ကွင်းလယ်လူသစ်အတွက် ထူးခြားသတင်း၊ သီယာဂို လေ့ကျင့်ရေး ပြန်ဝင်ခြင်း၊ ဖာဘင်ညို အခြေအနေ စောင့်ကြည့်နေတဲ့ ဘိုင်ယန်မြူးနစ်နဲ့ လီဗာပူး နံနက်ခင်း သတင်းတိုများ",
"btext1":"ဖာဘင်ညိုရဲ့ ဆော်ဒီကလပ်ထံ ပြောင်းရွှေ့ရေး ကိစ္စကို ဘိုင်ယန်မြူးနစ်ဘက်က အလေးအနက် စောင့်ကြည့်နေပြီး တစ်ခုခု ထူးခြားခဲ့ရင် ကြားဝင်ဖို့ ပြင်ဆင်ထားပါတယ်။ အမ်ဘာပေ၊ ပီအက်စ်ဂျီနဲ့ ရီးရဲလ်မက်ဒရစ်ကြား အခြေအနေကို အခုချိန်ထိ လီဗာပူးဘက်က စောင့်ဆိုင်းနေဆဲပါ။ မက်ဒရစ်ဘက်က အမ်ဘာပေကို ခေါ်ယူလိုရင် အဓိက ကစားသမား အချို့ကို ရောင်းထုတ်ရနိုင်ပြီး ချူအာမီနီကတော့ သတင်းအထွက်ဆုံး ကစားသမား ဖြစ်ပါတယ်။ အသင်းရဲ့ လေ့ကျင့်ရေး အစီအစဉ်မှာ သီယာဂို စတင် ပါဝင်လာခဲ့ပါပြီ။ စပိန်သားဟာ တင်ပါး ဒဏ်ရာ အရှင်းပျောက်ဖို့ အချိန်ယူနေရတာ ဖြစ်ပါတယ်။ ",
"btext2":" ဂျာမနီ လက်ရွေးစင်အသင်းရဲ့ နည်းပြရာထူးအတွက် စိတ်ဝင်စားခံရတာကို ဂုဏ်ယူပေမယ့်လို့ သူ ကိုယ်တိုင်ကတော့ လီဗာပူးအတွက်ပဲ အာရုံစိုက်ထားဆဲလို့ ကလော့ပ်က ပြောပါတယ်။ အားလပ်ရက် သိပ်မယူခဲ့ဘူးလို့ လူတွေ ပြောနေကြပေမယ့် ရာသီကြိုကို အခုလို အမြန်ဆုံး ပူးပေါင်းနိုင်တာ သူ ပျော်ပါတယ်လို့ ကာတစ်ဂျုံးက ပြောလာပါတယ်။ ဟာဗေးက လီဗာပူး vs နော်တင်ဟမ် ဖောရက်စ် ပွဲမှာ သူရတဲ့ လက်မှတ်ခွဲတမ်း ၂ ခုကို Claire House Children’s Hospital ရန်ပုံငွေရဖို့ လှူဒါန်းထားပါတယ်။",
"btext3": "   ဆိုဘိုစလိုင်ကို ခေါ်ယူနိုင်ခဲ့တာအတွက် ဟန်ဂေရီမှာ လီဗာပူးပရိသတ်ထု ပိုမို များပြားလာနိုင်တယ်လို့ ဟန်ဂေရီ သတင်းထောက်က ဆိုပါတယ်။ ဗန်ဒိုက်က နောက်လာမယ့် အသင်းခေါင်းဆောင် ဖြစ်နိုင်ပေမယ့် သူ့အသက်အရွယ် အရ ကာလရှည် တာဝန်ယူနိုင်မှာ မဟုတ်တာကြောင့် ခေါင်းဆောင် အဖွဲ့ထဲမှာ ထရန့်ကလည်း နေရာကောင်းက ရှိလာနိုင်တယ်လို့ သိရပါတယ်။ လီဗာပူးအသင်းက ပဲလေစ့် ကွင်းလယ်လူ ဒူကူရေကို အတော်လေး သဘောကျတယ်လို့ သိရပါတယ်။ အသက် ၂၃ နှစ်အရွယ် မာလီ ကွင်းလယ်လူကို ပဲလေစ့်ဘက်က ပေါင် သန်း ၇၀ စျေးခေါ်ထားပါတယ်။   ",
"imgurl1":"https://lfcthadin.com/wp-content/uploads/2023/07/9562272023-678x381.jpg",
"imgurl2":"https://lfcthadin.com/wp-content/uploads/2023/07/9562272023-678x381.jpg",
"imgurl3":"no",
"video":"no"
 },

         {"ndate":"July  21 , 2023",
"htext":"ဆော်ဒီ-နယူးကာဆယ် အဖွဲ့က လီဗာပူးကို အနီးကပ် ဖြုတ်နေသလားလို့ မေးခွန်းထုတ်မှု ထွက်ပေါ်",
"btext1":"လွန်ခဲ့တဲ့ သီတင်းပတ်တုန်းက ဖာဘင်ညိုနဲ့ ဟန်ဒါဆန် ပြောင်းရွှေ့ရေး ကိစ္စတွေ ဖြစ်လာမယ်လို့ မထင်ရပေမယ့် သီတင်းပတ်တွေအတွင်း ကိစ္စတွေ မြန်မြန်ဆန်ဆန် ဖြစ်လာခြင်းနဲ့အတူ လီဗာပူးရဲ့ ကွင်းလယ်ဟာ အားပျော့လာခဲ့ပါတယ်။ ဖာဘင်ညိုကို ခေါ်ယူခဲ့တဲ့ Al Ittihad ဟာ နယူးကာဆယ်အသင်း နောက်ကွယ်မှာ ရှိနေတဲ့ ဆော်ဒီရင်းနှီးမြုပ်နှံမှုအဖွဲ့ (PIF) ကပဲ ကျားကန်ပေးနေတဲ့ ဆော်ဒီကလပ်ဖြစ်နေတယ်လို့ သတင်းထောက် Chris Bascombe က သတိပေးလာပါတယ်။ PIF ဟာ ဆော်ဒီပရိုလိဂ်ကို အဓိက စပွန်ဆာပေးနေတဲ့ အဖွဲ့ဖြစ်ပြီး နယူးကာဆယ် အသင်းရဲ့ ပရီးမီးယားလိဂ် ပြိုင်ဘက်အသင်းတွေကို အနှောက်အယှက် ပေးလာနေခြင်းဟာ အားကစား ဂုဏ်သိက္ခာနဲ့ လျော်ညီရဲ့လား? လို့ Chris Bascombe က တယ်လီဂရပ်ကနေ မေးခွန်းထုတ်ခဲ့ပါတယ်။ ",
"btext2":"ဆော်ဒီကလပ် တစ်သင်းဖြစ်တဲ့ Al-Ettifaq ဟာ ဟန်ဒါဆန်ကိုလည်း ဘဝတစ်ခုလုံး အပြောင်းအလဲ ဖြစ်သွားစေနိုင်တဲ့ လုပ်ခမျိုးဖြင့် ကမ်းလှမ်းခဲ့တာပါ။ လူးဝစ် ဒီယက်ဇ်ကို ယူရို သန်း ၅၀ ဖြင့် ချိတ်ဆက်နေတဲ့ Al Hilal အသင်းနောက်မှာလည်း PIF ရှိနေပါတယ်။ ဆော်ဒီဘက်က သီယာဂိုကိုလည်း ချိတ်ဆက်ခဲ့သေးပေမယ့် စပိန်သားက လီဗာပူးမှာ ဆက်နေဖို့ ရွေးချယ်ခဲ့ပါတယ်။ သူတို့ရဲ့ အားထုတ်မှုကို မရပ်တန့်ဘဲ ဆက်လက် လှုပ်ရှားလာခဲ့ရင် ကိတ်တာ၊ ချိန်ဘာလိန်၊ မီလ်နာတို့ကိုပါ လက်လွတ်ထားရတဲ့ လီဗာပူးအသင်း ပိုမို အားပျော့လာနိုင်ပါတယ်။ လီဗာပူးဘက်ကတော့ ဖာဘင်ညိုနဲ့ ဟန်ဒါဆန်ကို ဆက်ထိန်းဖို့ ခက်ခဲခဲ့ပေမယ့် ဒီယက်ဇ်ကို ရအောင် ထိန်းမယ့် သဘောထား ပြသထားခဲ့တယ်။ ကစားသမား ရောင်းထုတ်မှုတွေက အသင်းကို ခက်ခဲစေတာနဲ့အတူ စမတ်ကျတဲ့ လူသစ် အားဖြည့်မှုတွေ ဒီစျေးကွက်မှာတင် အလျှင်အမြန် ပြန်လုပ်ပြဖို့ လီဗာပူးဘက်က ကြိုးစားရတော့မှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/fab-henderson-diaz-saudi--678x381.jpg",
"imgurl2":"https://lfcthadin.com/wp-content/uploads/2023/07/fab-henderson-diaz-saudi--678x381.jpg",
"imgurl3":"no",
"video":"no"
 },

         {"ndate":"July  21 , 2023",
"htext":"ကလော့ပ်နဲ့ ဟန်ဒါဆန်ကြောင့် မိုက်ကယ် အတ်ဝဒ် ထွက်သွားခဲ့တာလို့ လီဗာပူး သတင်းထောက် ဖော်ထုတ်",
"btext1":" ဂျော်ဒန် ဟန်ဒါဆန် ဒီနွေမှာ ဆော်ဒီလိဂ်ထံ ပေါင် ၁၂ သန်းဖြင့် ထွက်ခွာဖို့ နီးစပ်နေတဲ့ အချိန်မှာပဲ အတိတ်က ဖြစ်ခဲ့တဲ့ ကိစ္စတစ်ခုကို အသင်းနဲ့ နီးစပ်တဲ့ သတင်းထောက် Chris Bascombe က တယ်လီဂရပ်ကနေ ဖော်ပြလာခဲ့ပါတယ်။ Chris Bascombe ကတော့ ၂၀၂၁ ခုနှစ်မှာ လီဗာပူးအသင်းက ဂျော်ဒန် ဟန်ဒါဆန်ကို ၄ နှစ် စာချုပ် သက်တမ်းတိုးခဲ့ခြင်းဟာ အမှားအယွင်းကြီး လုပ်ခဲ့ခြင်းလို့ ဖော်ပြလာပါတယ်။ ထိုစဉ်တုန်းက အသက် ၃၁ နှစ်အရွယ် ဟန်ဒါဆန်ဟာ လီဗာပူးနဲ့ စာချုပ် ၂ နှစ် ကျန်ရှိနေချိန် ဖြစ်ပါတယ်။ အမေရိကန် ပိုင်ရှင်တွေဖြစ်တဲ့ FSG ဘက်က အလိုရှိတဲ့အတိုင်း ‘Moneyball’ ပေါ်လစီကို အောင်မြင်အောင် ဦးဆောင်ပေးနေတဲ့ အားကစားဒါရိုက်တာ မိုက်ကယ်အတ်ဝဒ်နဲ့ သူ့ရဲ့ ဒေတာအဖွဲ့က ဟန်ဒါဆန်ကို သက်တမ်း မတိုးလိုတော့ပါဘူး။",
"btext2":"အသက် ၃၁ နှစ်အရွယ် ကစားသမား တစ်ဦးကို တစ်ပတ် လုပ်ခ ပေါင် ၂ သိန်းပေးပြီး ၂၀၂၅ ထိ စာချုပ်ချုပ်တာဟာ ဒေတာအဖွဲ့ရဲ့ စံနှုန်းနဲ့ လုံးဝ ကိုက်ညီခဲ့ခြင်း မရှိပါဘူး။ ၄ နှစ်တာ ကာလအတွင်း ဟန်ဒါဆန်ရဲ့ စွမ်းဆောင်ရည်က ပိုပို ကျဆင်းလာလိမ့်မယ်လို့ ဒေတာအဖွဲ့က ပြင်းပြင်းထန်ထန် ငြင်းခုံခဲ့ပါတယ်။ တူညီတဲ့ အနေအထားအဖြစ် လီဗာပူးအသင်းဟာ အသက် ၃၁ နှစ်အရွယ် ဖာမင်နို၊ မာနေးတို့ကိုလည်း သက်တမ်း မတိုးခဲ့ပါဘူး။ စတီဗင်ဂျရတ်ကိုတောင် မတိုးပါဘဲ ၂၀၁၅ မှာ အလွတ်ဖြင့် ထွက်ခွင့်ပေးခဲ့ပါတယ်။ ဟန်ဒါဆန် ကိစ္စမှာတော့ အဲ့နွေစျေးကွက်မှာ သူ့ကို ပီအက်စ်ဂျီနဲ့ အက်သလက်တီကို မက်ဒရစ်တို့က စိတ်ဝင်စားနေခဲ့ပေမယ့် လီဗာပူးဘက်က သက်တမ်းတိုးခဲ့ပါတယ်။ Chris Bascombe ကပဲ ဒီသက်တမ်းတိုးမှုဟာ ယာဂင်ကလော့ပ်ရဲ့ ဝင်ပါမှုကြောင့် ဖြစ်မြောက်ခဲ့တဲ့ သဘောမျိုး ရေးသားခဲ့တယ်။ အကြောင်းကတော့ ဟန်ဒါဆန် ကိစ္စကို အမြန်ဆုံး ဖြေရှင်းမယ်လို့ ကလော့ပ် ထုတ်ပြောပြီး ၂ ရက်အကြာမှာ သက်တမ်းတိုးမှု တရားဝင် ဖြစ်မြောက်လာခဲ့တာကြောင့်ပါ။ ",
"btext3": "     လီဗာပူးအသင်းက ဟန်ဒါဆန်ကို ၄ နှစ်သက်တမ်းတိုးပြီး ရက်ပိုင်း အကြာမှာတော့ မိုက်ကယ် အတ်ဝဒ်က အသင်းကနေ ထွက်ခွာတော့မယ့် အသံ စထွက်လာခဲ့ပါတယ်။ ၂ ပတ်အတွင်းမှာပဲ တာဝန်လွဲပြောင်းမှု ကိစ္စတွေကြောင့် ၁ နှစ် ရာထူး ဆက်ယူပေးပြီးရင် အတ်ဝဒ် ရာထူးကနေ နှုတ်ထွက်မယ်လို့ တရားဝင် သိလာရပါတယ်။ ယာဂင်ကလော့ပ်နဲ့ မိုက်ကယ် အတ်ဝဒ်တို့ဟာ ကောင်းမွန်တဲ့ ဆက်ဆံရေးကို လမ်းခွဲချိန်ထိ ထိန်းသိမ်းခဲ့တယ်လို့ သိရပေမယ့် နည်းပြအဖွဲ့ရဲ့ ဝင်ပါမှု ကြီးမားခြင်းကို ဒေတာပိုင်းအဖွဲ့က သဘောမကျတဲ့ သတင်းတွေ နောက်ပိုင်းမှာ ဆက်တိုက် ထွက်လာခဲ့ပါတယ်။ ယာဂင်ကလောပ့်ဟာ သူ့ရဲ့ ကစားသမားတွေအပေါ် စာနာမှု ကြီးမားသူအဖြစ် နာမည်ကြီးလှသူ ဖြစ်ပါတယ်။ ဒီနောက်ပိုင်းမှာ အားကစားဒါရိုက်တာ ဂျူလီယန်ဝတ်နဲ့ သုသေတန ဆိုင်ရာ ဒါရိုက်တာ အိုင်ယန် ဂရေဟမ်တို့ ထပ်မံ ထွက်ခွာခြင်းက လီဗာပူး ဒေတာအဖွဲ့နဲ့ လီဗာပူး နည်းပြအဖွဲ့ကြားက အဖုအထစ်တွေ ကြီးထွားလာခြင်းကြောင့်လို့ စွပ်စွဲချက်တွေလည်း ရှိပါတယ်။ Chris Bascombe ကပဲ ၂၀၂၁ မှာ လီဗာပူးက ဟန်ဒါဆန်ကို ရောင်းခဲ့ရင် ပေါင် ၁၂ သန်းထက် ပိုရမှာဖြစ်ပြီး ဟန်ဒါဆန် နေရာ အစားထိုးဖို့ ထိုစဉ်တည်းက အသင်း စိတ်ဝင်စားနေတဲ့ ဘယ်လင်ဟမ်ကို ကမ်းလှမ်းမယ်ဆိုရင် အတော်လေး သက်သာတဲ့ ပြောင်းရွှေ့ကြေးဖြင့် ရနိုင်ခဲ့မှာပါလို့ ပူးတွဲ ဖော်ပြသွားခဲ့ပါတယ်။ ",
"imgurl1":"https://lfcthadin.com/wp-content/uploads/2023/07/lfc-12032172023-678x381.jpg",
"imgurl2":"https://lfcthadin.com/wp-content/uploads/2023/07/lfc-12032172023-678x381.jpg",
"imgurl3":"no",
"video":"no"
 },

         {"ndate":"July  21 , 2023",
"htext":"ချန်ပီယံတွေ ရာသီကြို ရောက်လာပြီ၊ ချူအာမီနီကို အလေးအနက် စောင့်ဆိုင်းနေခြင်း၊ ချန်ပီယံ ရေပန်းမစားခြင်းနဲ့ လီဗာပူး သတင်းတိုများ",
"btext1":" မနေ့ညပိုင်းမှာပဲ ဂျာမနီက လီဗာပူးအသင်း ရာသီကြို လေ့ကျင့်ရေးကို ယူ-၂၁ ယူရို ချန်ပီယံတွေဖြစ်တဲ့ ကာတစ်ဂျုံးနဲ့ ဟာဗေးတို့ ရောက်ရှိလာခဲ့ပါတယ်။ အသင်းဖော်တွေဖြစ်တဲ့ ဗန်ဒိုက်၊ ကိုနတေးနဲ့ ဆိုဘိုတို့က ကြိုဆိုခဲ့ကြပါတယ်။ ပဲလေစ့်အသင်းဘက်က ဒူကူရေအတွက် ပြောင်းရွှေ့ကြေး ပေါင် သန်း ၇၀ တောင်းဆိုတာဟာ စျေးကွက်တန်ကြေးအရ သင့်လျော်တဲ့ ပမာဏလို့ လီဗာပူး တာဝန်ရှိသူတွေ လက်ခံတယ်လို့ ဘီဘီစီက ဖော်ပြခဲ့ပါတယ်။ ၂၀၂၁ မှာ ဟန်ဒါဆန်ကို ၄ နှစ် သက်တမ်းတိုးဖို့ အားကစားဒါရိုက်တာဟောင်း မိုက်ကယ် အတ်ဝဒ်က သဘောမတူဘဲ ကလော့ပ်က အသင်းခေါင်းဆောင်ကို သက်တမ်းတိုးဖို့ ကလော့ပ်က တိုက်တွန်းခဲ့တာလို့ တယ်လီဂရပ်က ဖော်ပြခဲ့ပါတယ်။",
"btext2":"လီဗာပူး လူငယ်ကစားသမား ဒေါမနစ် ကော်နက်စ်ဟာ စွန့်စားတဲ့ ပြောင်းရွှေ့မှုအဖြစ် ဆွစ်စူပါလိဂ်ကလပ်ထံ အငှားဖြင့် ပြောင်းခဲ့ပါပြီ။ ဒါဟာ အသက် ၂၀ အရွယ် ကွင်းလယ်လူအတွက် ပထမဆုံးသော စီနီယာအခွင့်အရေး ဖြစ်ပါတယ်။ လီဗာပူးအသင်းဟာ မက်ဒရစ် ကွင်းလယ်လူ ချူအာမီနီကို အလေးအနက် စိတ်ဝင်စားနေတာ ဖြစ်ပါတယ်။ ဒီနွေမှာ မက်ဒရစ်ဘက်က ပြင်သစ် ကွင်းလယ်လူကို ရောင်းချမယ်လို့ လမ်းဖွင့်ပေးတာနဲ့ ဝင်ရောက် ကမ်းလှမ်းဖို့ ပြင်ဆင်ထားပါတယ်။ အားကစားဒါရိုက်တာ ဂျော့ရှမတ်ကီရဲ့ ပြောဆိုမှုအရ သူ့ရဲ့ တာဝန်ဟာ မိုက်ကယ် အတ်ဝဒ်၊ ဂျူလီယန်ဝတ်တို့ထက် တစ်ဆင့်နိမ့်ပြီး ယာဂင်ကလော့ပ် ဆုံးဖြတ်ချက် လုပ်ရ လွယ်ကူဖို့ စီစဉ်ပေးရသူဖြစ်ပါတယ်။ ",
"btext3": "   လာမယ့်ရာသီအတွက် ရေပန်းစားမှုတွေအရ လီဗာပူးအသင်းဟာ ချန်ပီယံလိဂ် ဝင်ခွင့် တစ်နေရာ ပြန်ယူနိုင်မှာ ဖြစ်ပေမယ့် အမှတ်ပေးဖလား စိန်ခေါ်နိုင်ဖို့ကတော့ မန်စီးတီး၊ အာဆင်နယ်တို့ နောက်မှာပဲ ရှိနေပါတယ်။ ဖူလ်ဟမ်အသင်းဟာ သူတို့ ကွင်းလယ်လူ ပါလင်ဟာအတွက် ပြောင်းရွှေ့ကြေးကို လျော့ချဖို့ အစီအစဉ် မရှိဘဲ ပေါင် သန်း ၈၀ စျေးသတ်မှတ်ထားဆဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/10042172023-678x381.jpg",
"imgurl2":"https://lfcthadin.com/wp-content/uploads/2023/07/10042172023-678x381.jpg",
"imgurl3":"no",
"video":"no"
 },

      {"ndate":"July  20 , 2023",
"htext":"လီဗာပူးအသင်း ကစားသမား ရောင်းချမှုကနေ ဝင်ငွေ ဘယ်လောက် ရှိပြီလဲ ဘယ်လောက် ပြန်သုံးထားလဲ",
"btext1":" ၂၀၂၃-၂၀၂၄ ဘောလုံးရာသီအကြို နွေစျေးကွက်မှာ လီဗာပူးအသင်းရဲ့ အပြောင်းအရွှေ့ လှုပ်ရှားမှုတွေက အရမ်းကြီး မများသေးပါဘူး။ ကစားသမား ထွက်ခွာမှု များပေမယ့်လို့ လူသစ် ခေါ်ယူမှု အပိုင်းမှာ လိုအပ်ချက် ရှိနေပါတယ်။ အထွက်စာရင်း ဒီနွေမှာ ကလပ်ဟာ ကိတ်တာ၊ မီလ်နာ၊ ချိန်ဘာလိန်၊ အာသာ၊ ဖာမင်နို တို့ကို အလွတ်ဖြင့် ထွက်ခွင့်ပေးထားပါတယ်။ ရမ်ဆေး၊ ဗန်ဒန်ဘတ်၊ ကာဗာရို၊ ရွိုင်းဝီလီယမ်တို့ကို အငှားချထားကာ အကယ်ဒမီ ကစားသမား အချို့ကို ရောင်းထုတ်ခြင်း အငှားချခြင်းတွေဖြင့် ထွက်ခွင့်ပေးတာတွေ ရှိထားပါတယ်။",
"btext2":"အလားအလာရှိတဲ့ ထွက်ခွာဖွယ် လူစာရင်း အခုချိန်ထိတော့ ကစားသမား ရောင်းချမှု မရှိသေးဘဲ ဟန်ဒါဆန် (ပေါင် ၁၂ သန်း +)၊ ဖာဘင်ညို (ပေါင် သန်း ၄၀)၊ နက်ဖီးလစ် (ပေါင် ၈ သန်း+) တို့ကို အသင်းပြောင်းခွင့်ပေးဖို့ စကားပြောနေပါတယ်။ ဒီယက်ဇ်အတွက် သန်း ၅၀ ဝန်းကျင်ဖြင့် ချိတ်ဆက်ခံရဖွယ် ရှိမှုကိုတော့ အသင်းဘက်က စိတ်မဝင်စားပါဘူး။ ခါဘီမှာ ကျန်ခဲ့တဲ့ မော်တန်၊ ခံစစ်မှူး ကွမ်းဆက်နဲ့ ညာခြမ်း အစွန်လူ ဘရတ်ဒလေတို့ကို ရာသီသစ်မှာ စီနီယာအသင်းနဲ့ ပေါင်းထည့်ဖို့ မစဉ်းစားဘူးဆိုရင် အငှားချတာ ဒါမှမဟုတ် အပြီးသတ် ရောင်းချတာတွေ ရှိလာနိုင်ပါတယ်။ အဲ့တာကလွဲလို့ အထွက်စာရင်း ထပ်ရှိလာဖွယ် မရှိပါဘူး။ ",
"btext3": "   အဝင်စာရင်း ကစားသမား ပြန်လည် ခေါ်ယူမှုအဖြစ် ဘရိုက်တန်မှ မက်ကယ်လစ္စတာ (ပေါင် ၃၅ သန်း)၊ လိုက်ဇစ်မှ ဆိုဘိုစလိုင် (ပေါင် သန်း ၆၀) တို့ နှစ်ဦးကိုပဲ ပြန်လည် ခေါ်ယူထားပါသေးတယ်။ လက်ကျန် စျေးကွက်ကာလမှာ အသင်းရဲ့ ဦးစားပေး ပစ်မှတ်က ဘယ်ခြမ်း ခံစစ်မှူးနဲ့ ကွင်းလယ်လူသစ် တစ်ဦး ခေါ်ယူရေးပဲ ဖြစ်ပါတယ်။ အချို့ကတော့ ကွင်းလယ် လူသစ်ဟာ နောက်ထပ် ၂ ဦး ရှိဦးမယ်လို့ မျှော်လင့်နေပါတယ်။ အသုံးစရိတ် ဟန်ဒါဆန်၊ ဖာဘင်ညို၊ နက်ဖီးလစ်တို့ကို ရောင်းချခဲ့ရင် ပေါင် သန်း ၆၀ ပြန်ရမှာမို့ ဒီနွေမှာ လီဗာပူးရဲ့ အသာတင် အသုံးစရိတ်ဟာ ပေါင် ၃၅ သန်း ဝန်းကျင်ပဲ ရှိနေမှာပါ။ အသင်းမှာ အသုံးစရိတ် ပေါင် ၆၀-၁၂၀ သန်း ဝန်းကျင် ရှိနေဦးမယ်လို့ မျှော်လင့်ရပါတယ်။   ",
"imgurl1":"https://lfcthadin.com/wp-content/uploads/2023/07/lfc-transfer-in-out-2023-678x381.jpg",
"imgurl2":"https://lfcthadin.com/wp-content/uploads/2023/07/lfc-transfer-in-out-2023-678x381.jpg",
"imgurl3":"no",
"video":"no"
 },

        {"ndate":"July  20 , 2023",
"htext":"လီဗာပူးအသင်းရဲ့ လေ့ကျင့်ရေးနဲ့ ပတ်သက်ပြီး အံ့ဩစကား ပြောဆိုသွားတဲ့ ဆိုဘိုစလိုင်",
"btext1":"အသက် ၂၂ နှစ်အရွယ် ကွင်းလယ်လူ ဆိုဘိုစလိုင်ဟာ ရာသီကြိုမှာ သူရင်ဆိုင်နေရတဲ့ လီဗာပူး လေ့ကျင့်ရေး အစီအစဉ်တွေနဲ့ ပတ်သက်ပြီး ထင်မြင်ချက် အနည်းငယ် ပေးလာခဲ့ပါတယ်။ ဒီနွေမှာ လိုက်ဇစ်ကနေ လီဗာပူးကို ပြောင်းရွှေ့ကြေး ပေါင် သန်း ၆၀ ဖြင့် ပြောင်းလာခဲ့တဲ့ ဆိုဘိုစလိုင်ဟာ ညာခြမ်းနေရာ ကစားသူ ဖြစ်ပါတယ်။ သူဟာ အသင်းရဲ့ နာမည်ကျော် ကျောနံပါတ်ဖြစ်တဲ့ ကျောနံပါတ် ၈ ကို ဝတ်ဆင်ကစားမှာပါ။ လက်ရှိ ဂျာမနီမှာ ရာသီကြို လေ့ကျင့်ရေး ဝင်နေကြကာ ဆိုဘိုစလိုင်ကတော့ ၁ ရက်ကို ၃ ကြိမ်ထိတောင် လေ့ကျင့်ရကြောင်း ပြောပြလာခဲ့ပါတယ်။ ရာသီကြို အဖွင့်ပွဲစဉ်မှာတော့ ကစားသမား အများအပြားက ၄၅ မိနစ်စာ ပွဲကစားချိန်တွေ ရရှိခဲ့ကြတာ ဖြစ်ပါတယ်။ ",
"btext2":"“ ပြင်းပြင်းထန်ထန် အားထုတ်ရတာကို ကျနော် အသားကျနေပါပြီ။ ဒါပေမယ့်လို့ တစ်ရက်တည်း ၃ ကြိမ် လေ့ကျင့်ရေး ဆင်းရတာမျိုးကို ကျနော် ကစားသမားဘဝ လုံးဝ မလုပ်ခဲ့ဖူးပါဘူး။ ဒီလောက်ကြီး ပြင်းထန်တဲ့ လေ့ကျင့်ရေးတွေကို ၃ ကြိမ် ဆက်တိုက် ဝင်ရတာ ခက်ခဲပါတယ်။ ပြီးခဲ့တဲ့ နောက်ဆုံး လေ့ကျင့်ရေး အပြီးတုန်းကဆိုရင် ပင်ပန်းလွန်းလို့ တောင်ကုန်းပေါ် စက်ဘီး နင်းတက်မယ့် အစား လမ်းလျှောက် တက်ဖို့ပဲ ဆုံးဖြတ်ခဲ့ပါတယ်။ ဘယ်လိုပဲ ပြောပြောပါ ဒီလေ့ကျင့်ရေးတွေကို တကယ်ပဲ ပျော်ရွှင်မိပါတယ်။ အဝတ်လဲခန်းက ကောင်းပါတယ်။ အသင်းဖော်တွေကလည်း ကောင်းကြတယ်။ လီဗာပူးကို ပြောင်းလာရတာ ကျနော် ပျော်ပါတယ် ” လို့ ဆိုဘိုစလိုင်က ပြောဆိုခဲ့ပါတယ်။ ဆိုဘိုစလိုင်ဟာ လိုက်ဇစ်မှာ ဖိအားပေး ကစားဟန်ကို ကောင်းကောင်းအံဝင်ခဲ့သလို သူကိုယ်တိုင်ကလည်း ရုပ်ပိုင်းဆိုင်ရာ သန်မာသူဖြစ်ပါတယ်။ အသင်းက ရာသီကြိုပွဲ ၄ ပွဲ ထပ်ကစားဦးမှာဖြစ်ကာ မကြာခင်မှာတော့ ဆိုဘိုနဲ့ မက်ကယ်လစ္စတာတို့ တွဲဘက် ကစားတာကို မြင်ရဖို့ ရှိပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/07/szobo-lfc-training-678x381.jpg",
"imgurl2":"https://lfcthadin.com/wp-content/uploads/2023/07/szobo-lfc-training-678x381.jpg",
"imgurl3":"no",
"video":"no"
 },

          {"ndate":"July  20 , 2023",
"htext":"ထရန့် နံပါတ် ၆ နေရာ ဝင်ယူပြီး ဆိုဘိုနဲ့ မာကာတို့ ပွဲဦးထွက်ခဲ့တဲ့ ခြေစမ်းပွဲမှ စကား ပြောစရာများ",
"btext1":" လီဗာပူးအသင်းရဲ့ ပထမဆုံးသော ရာသီကြို ခြေစမ်းပွဲ ပြီးဆုံးခဲ့ကာ မျှော်လင့်ထားတာထက် ပို ရုန်းကစားကြတဲ့ ပွဲစဉ် တစ်ခု ဖြစ်ခဲ့ပါတယ်။ ၄-၂ နဲ့ အနိုင်ရတယ်ဆိုပေမယ့် ရလဒ်ထက် ကြံ့ခိုင်မှုနဲ့ အသင်းဖော်ချင်း နားလည်လာမှုတွေက ပိုအရေးကြီးတဲ့ ပွဲစဉ် ဖြစ်ခဲ့ပါတယ်။ ကွင်းလယ် အတွင်းလူနေရာ ကြိုးစားခဲ့တဲ့ ထရန့် ထရန့်ဟာ ညာခြမ်းနဲ့ ကွင်းလယ်လူနေရာ ပူးတွဲ ကစားသူ အဖြစ် မနှစ်က ရာသီဝက်မှာ တောက်ပခဲ့ပေမယ့်လို့ ဟန်ဒါဆန်၊ ဖာဘင်ညို၊ သီယာဂိုတို့ ၃ ဦးလုံး မပါနိုင်ချိန်မှာ နံပါတ် ၆ နေရာကို အပြည့်အဝ တာဝန်ယူခဲ့ရပါတယ်။ သူဟာ ညာခြမ်းမှ ဘရတ်ဒလေ၊ ဘော်ဘီ ကလက်တို့ကို ဦးဆောင်နိုင်ဖို့ ကြိုးစားခဲ့ပြီး ခက်ခဲမှုတွေ ရင်ဆိုင်ခဲ့ရတယ်။ ရာသီသစ်မှာ ထရန့်၊ မက်ကယ်လစ္စတာ၊ ဆိုဘိုစလိုင်တို့ ၃ ဦးကို ကွင်းလယ်မှာ မြင်ရမလား မသိပေမယ့်လို့ နံပါတ် ၆ နေရာမှာ ထရန့်ကို သုံးနိုင်တဲ့ အလားအလာကို နည်းပြအဖွဲ့က ချပြခဲ့ပါတယ်။",
"btext2":"နေရာလုနေကြတဲ့ တိုက်စစ်တွဲလုံးများ ပထမပိုင်းမှာ ဆာလာ၊ ဒါဝင်၊ ဒီယက်စ် တွဲလုံးဖြစ်ပြီး ဒုတိယပိုင်းမှာ ဂျိုတာ၊ ဂက်ပို၊ ဗန်ဒုတ် အတွဲကို ထုတ်သုံးခဲ့ပါတယ်။ တောင်အမေရိသား နှစ်ဦး တွဲဖက်ရာမှာ လိုက်လျောညီထွေ မဖြစ်ခဲ့ကြပါဘူး။ နံပါတ် ၉ နေရာမှာ ဒါဝင် မဆိုးလှပေမယ့် ဒီယက်ဇ်ကတော့ ဘယ်ခြမ်းမှ သူ့ရဲ့ အလားအလာကို ထုတ်ပြဖို့ ရုန်းကန်ခဲ့ရပါတယ်။ ကွင်းလယ်နဲ့ တွဲပြီး ဖန်တီးပေးသူအဖြစ် ဂက်ပိုက သူ့ရဲ့ အရည်အချင်းကောင်းတွေ ဆက်လက် ထုတ်ပြခဲ့သလို ဂျိုတာကလည်း ဘယ်တောင်ပံကနေ တိုးအား ရုန်းအားတွေဖြင့် သူ့ရဲ့ ကြံ့ခိုင်မှုကောင်းတွေကို ပြသခဲ့ပါတယ်။ ဂျိုတာရဲ့ အဆုံးသတ်ပုံတွေကလည်း ပိုကောင်းလာပါတယ်။ ဒီအတိုင်းဆိုရင် တိုက်စစ်မှာ ဆာလာ၊ ဂျိုတာ၊ ဂက်ပို ဒါမှမဟုတ် ဒါဝင် အတွဲက ပိုမို စိတ်လှုပ်ရှားစရာ ကောင်းပါမယ်။ ",
"btext3": "   ကွင်းလယ် လူသစ် ၂ ဦး ပထမပိုင်းမှာ ဆိုဘိုစလိုင်က ညာခြမ်းတင် မကဘဲ ဘယ်ခြမ်း ကွင်းလယ်လူ နေရာတွေပါ ဝင်ကစားခဲ့ပြီး ဒုတိယပိုင်းမှာ မက်ကယ်လစ္စတာက ညာခြမ်း ကွင်းလယ်လူ အဖြစ် ပွဲထွက်ခဲ့ပါတယ်။ ဒါဟာ အသင်းပရိသတ်တွေ ကြိုတွက်ဆထားတာရဲ့ ဆန့်ကျင်ဘက်တွေ ဖြစ်ခဲ့ပါတယ်။ ဆိုဘိုစလိုင်ကို ညာတောင်ပံ နေရာထိပါ မျှော်လင့်ထားခဲ့ကြပြီး မက်ကယ်လစ္စတာဟာ ဘယ်ခြမ်း နံပါတ် ၈ နေရာ တာဝန်ယူမယ်လို့ လူတိုင်း ထင်ထားကြပေမယ့် နည်းပြအဖွဲ့က နေရာတွေ လိုက်ချနေဆဲ ဖြစ်ပါတယ်။ ရေရှည်မှာ ဘာဖြစ်လာမလဲ စောင့်ကြည့်ရဦးမှာပါ။ မက်ကယ်လစ္စတာ ဘောလုံးဖြန့်တာတွေ ပေးတာတွေ ကောင်းပါတယ်။ ဆိုဘိုကတော့ ဖိအားပေးတာတွေ ကောင်းပါတယ်။ နှစ်ဦးလုံးက အတော်လေး အားထုတ်ကစားခဲ့ကြပြီး ကစားအားလည်း ကောင်းခဲ့ကြပါတယ်။ လူငယ်တွေရဲ့ အလားအလာ ပထမဆုံး ပွဲဖြစ်တာကြောင့် လူငယ်တွေက စီနီယာတွေဖြင့် တွဲဘက်ဖို့ အခက်အခဲ ရှိခဲ့ကြပါတယ်။ ရာသီကြိုမှာ ခြေစွမ်းပြနိုင်မှ ကလပ်တွေက သူတို့ကို အငှား ခေါ်ယူတာမျိုးတွေ ဖြစ်လာပြီး အနာဂတ်ကောင်းမှာမို့ ကြိုးစားခဲ့ကြပါတယ်။ ဗန်ဒုတ်နဲ့ ကွမ်းဆက်တို့ နှစ်ဦးကတော့ မဆိုးလှတဲ့ ခြေစွမ်းတွေ ပြသခဲ့ပြီး ဗန်ဒုတ်က အနည်းငယ် စိတ်ဆတ်ပေမယ့် ခြေစွာပါတယ်။ ကွမ်းဆက်ကတော့ တည်တည်ငြိမ်ငြိမ် ရှိပြီး သက်သောင့်သက်သာ ကစားပြနိုင်ခဲ့ပါတယ်။ ဟန်ဒါဆန်တို့ ထွက်ခွာဖို့ နီးနေခြင်း ဟန်ဒါဆန်ဟာ ဆော်ဒီကလပ်ထံ ပေါင် ၁၂ သန်း ဝန်းကျင်ဖြင့် ပြောင်းဖို့ သဘောတူညီမှု ရထားပြီး ဖာဘင်ညိုက ပေါင် သန်း ၄၀ ဖြင့် ပြောင်းရွှေ့မှာပါ။ နက်ဖီးလစ်က လိစ်ဒ်ထံ ပေါင် ၁၀ သန်းဝန်းကျင်ဖြင့် ရောက်နိုင်ကာ မကြာခင်မှာ ကလပ်က အစားထိုးမှုတွေ ပြန်လုပ်လာဖို့ ရှိပါတယ်။ ဒီယက်ဇ်အတွက် ယူရို သန်း ၅၀ ဖြင့် သွေးတိုးစမ်းမှုကို လီဗာပူးဘက်က ရောင်းရန် မဟုတ်လို့ တုန့်ပြန်ထားပါတယ်။   ",
"imgurl1":"https://lfcthadin.com/wp-content/uploads/2023/07/lfc-pre-season-1-678x381.jpg",
"imgurl2":"https://lfcthadin.com/wp-content/uploads/2023/07/trent-no-6--1024x684.jpg",
"imgurl3":"https://lfcthadin.com/wp-content/uploads/2023/07/jota-gakpo-pre-1024x682.jpg",
"video":"no"
 },
        {"ndate":"July  20 , 2023",
"htext":"အသင်းပြောင်းကြတော့မယ့် စီနီယာ ၃ ဦး၊ ဆိုဘိုနဲ့ မက်ကယ်လစ္စတာ ပွဲဦးထွက်၊ ပထမဆုံး ခြေစမ်းပွဲကို ဂျိုတာကြောင့် ဂိုးပြတ် အနိုင်ရခြင်းနဲ့ လီဗာပူး နံနက်ခင်း သတင်းများ",
"btext1":" လီဗာပူး အသင်းခေါင်းဆောင် ဂျော်ဒန် ဟန်ဒါဆန်ဟာ ဆော်ဒီကလပ် Al Ettifaq အသင်းထံ ပြောင်းရွှေ့တော့မှာ ဖြစ်ပါတယ်။ ပုဂ္ဂိုလ်ရေး သဘောတူညီမှု ရထားသလို ကလပ်နှစ်သင်းကြား ပေါင် ၁၂ သန်း အပြင် ထပ်တိုးကြေးတွေဖြင့် ညိနှိုင်းမှု အဆင်ပြေခဲ့ပါတယ်။ ဒီအပတ်ထဲမှာပဲ ကွင်းလယ်လူ ဖာဘင်ညိုရဲ့ ဆော်ဒီလိဂ်ထံ ပြောင်းရွှေ့မှု အပြီးသတ်မှာ ဖြစ်ပါတယ်။ လီဗာပူးဘက်က ပြောင်းရွှေ့ကြေး ပေါင် သန်း ၄၀ ဝန်းကျင် ရမယ်လို့ သိထားရပါတယ်။ ဟန်ဒါဆန်ဟာ ဆော်ဒီကလပ်မှာ အခွန်ဆောင်ပြီး တစ်ပတ် ပေါင် ၃၅၀၀၀၀ ခွဲ လုပ်ခရာမှာဖြစ်ကာ ၃ နှစ်စာချုပ်နဲ့အတူ Al Ettifaq အသင်း တိုးတက်မှုတွေမှာ ပါဝင်ခွင့်ရမယ်လို့ သိရပါတယ်။",
"btext2":" ရာသီကြို ခြေစမ်းပွဲမှာ အယ်လီဆန် မပါခဲ့တာက ဘရာဇီးမှာ သူ့လက်ချောင်း ဒဏ်ရာ ရခဲ့သေးတာမို့ အလျင်စလို မသုံးဘဲ အနားပေးထားခဲ့ခြင်းဖြစ်ကာ စိုးရိမ်စရာ မရှိပါဘူး။ ဂျိုတာက မက်ကယ်လစ္စတာကို သိပ်သဘောကျကြောင်းနဲ့ သူ့လို ဘောလုံး ပေးနိုင်စွမ်းရှိတဲ့ ကွင်းလယ်လူမျိုးနဲ့ တွဲကစားရတာဟာ လာမယ့်ရာသီမှာ ပိုမို အကျိုးဖြစ်ဖို့ မျှော်လင့်နေပါတယ်။ နက်ဖီးလစ်ကို ခြေစမ်းပွဲ လူစာရင်းကနေ ချန်လှပ်ခဲ့တာကြောင့် သူဟာ လိစ်ဒ်ယူနိုက်တက်ထံ ပြောင်းရွှေ့ဖို့ နီးစပ်နေကြောင်း သတင်းတွေကို ပိုမို ခိုင်မာစေခဲ့ပါတယ်။ မနေ့က ခြေစမ်းပွဲမှာ ပွဲထွက်ခဲ့တဲ့ ဆိုဘိုစလိုင်က လီဗာပူးဂျာစီ ဝတ်ဆင်ပြီး ကစားရတာဟာ သူ့မိသားစုအတွက် သိပ်ကို ဂုဏ်ယူစရာ ဖြစ်တယ်လို့ ပျော်ရွှင်စွာ ပြောဆိုပါတယ်။",
"btext3": "   နည်းပြကလော့ပ်ကတော့ ကစားသမားတွေကို ထွက်ခွင့်ပေးတာဟာ သူ့ရဲ့ ဆုံးဖြတ်ချက်ပါပဲလို့ ထုတ်ပြောလာပါတယ်။ ဒီကစားသမားတွေကို လေးစားစိတ်နဲ့အတူ သူတို့ ဖြစ်လိုတာတွေကို နားထောင် လိုက်လျောပေးခဲ့တာ ဖြစ်ပါတယ်။ လီဗာပူး ပစ်မှတ်ထားလာတဲ့ သူတို့ ကွင်းလယ်လူ ဒူကူရေအတွက် ပဲလေစ့်ဘက်က ပြောင်းရွှေ့ကြေး ပေါင် သန်း ၇၀ စျေးသတ်မှတ်လိုက်ပါတယ်။ အက်စတွန်ဗီလာ အသင်းမှ ပြင်သစ် ကွင်းလယ်လူ ကာမာရာဟာ လီဗာပူးရဲ့ ပစ်မှတ်စာရင်းထဲ ပါဝင်နေသူ တစ်ဦး ဖြစ်ပါတယ်။ အာဆင်နယ် ခံစစ်မှူး ဆာလီဘာက ဗန်ဒိုက်ဟာ ကမ္ဘာ့အကောင်းဆုံး ခံစစ်မှူးဖြစ်ပြီး နယ်သာလန်သားကြီးရဲ့ ကစားပုံတွေကို ကြည့်ပြီး သူ သင်ယူမှုတွေ လုပ်ခဲ့ကြောင်း ထုတ်ပြောလာပါတယ်။   ",
"imgurl1":"https://lfcthadin.com/wp-content/uploads/2023/07/9372072023-678x381.jpg",
"imgurl2":"https://lfcthadin.com/wp-content/uploads/2023/07/9372072023-678x381.jpg",
"imgurl3":"no",
"video":"no"
 },
        {"ndate":"July  19 , 2023",
"htext":"NEWS: ပဲလေစ့် ကွင်းလယ်လူ ဒူကူရေကို လီဗာပူးအသင်းဘက်က စိတ်ဝင်စားလာပါတယ်",
"btext1":"လီဗာပူးအသင်းဟာ ပဲလေစ့် ကွင်းလယ်လူ ဒူကူရေကို ကွင်းလယ်အတွက် ရွေးချယ်စရာ ပစ်မှတ်တွေထဲက တစ်ခုအဖြစ် စတင် စဉ်းစားလာခဲ့ကြောင့် The Athletic က ဖော်ပြပါတယ်။ အသက် ၂၃ နှစ်အရွယ် အာဖရိက နိုင်ငံတစ်ခုဖြစ်တဲ့ မာလီအသင်း လက်ရွေးစင်လည်း ဖြစ်ပါတယ်။ သူဟာ မနှစ်ကရာသီမှာ ပြင်သစ်ကလပ် Lens အသင်းကနေ ပဲလေစ့်ကို ပေါင် ၂၆ သန်းဖြင့် ပြောင်းရွှေ့လာခဲ့သူ ဖြစ်ပါတယ်။ ပဲလေစ့်ဘက်ကတော့ သူတို့အသင်းမှာ ဒူကူရေက အရေးပါတဲ့ ကစားသမားဖြစ်လို့ ကွင်းလယ်လူကို ခေါ်ယူခဲ့စဉ် ပေးချေခဲ့ရတာထက် ပိုများတဲ့ ပြောင်းရွှေ့ကြေးမျိုး အလိုရှိပါလိမ့်မယ်။ ဒူကူရေဟာ မနှစ်ကရာသီ အသင်းပရိသတ်တွေ မဲပေးမှုနဲ့အတူ တစ်နှစ်တာ အကောင်းဆုံး ကစားသမားဆုကို ရရှိခဲ့ပါတယ်။ ",
"btext2":"လီဗာပူးဘက်က ဖာဘင်ညိုနဲ့ ဟန်ဒါဆန်ကို ဆော်ဒီကလပ်တွေထံ လက်လွတ်ရရင် အစားထိုးဖို့ ကစားသမား ရှာဖွေနေကာ ဆောက်သမ်တန်မှ လာဗီယာက သတင်းအထွက်ဆုံး ဖြစ်ပါတယ်။ ဒါပေမယ့် လီဗာပူးရဲ့ ထုံးစံအရ ကစားသမား ခေါ်ယူရေး အဖွဲ့မှာ သီးခြား ပစ်မှတ် ၅ ဦးထက်မနည်း ရှိမယ် မျှော်လင့်ထားရတယ်။ အခုချိန်ထိတော့ လီဗာပူးက ဒူကူရေကို စိတ်ဝင်စားတဲ့ အဆင့်ဖြစ်တယ်လို့ပဲ သိထားရပြီး တရားဝင် ကမ်းလှမ်းမှု ပြုလုပ်ဖို့နဲ့ ကစားသမားကို ချဉ်းကပ်မှု ပြုလုပ်ဖို့ အစီအစဉ် ရှိမလား စောင့်ကြည့်ရမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/doucoure-lfc-678x381.jpg",
"imgurl2":"https://lfcthadin.com/wp-content/uploads/2023/07/doucoure-lfc-678x381.jpg",
"imgurl3":"no",
"video":"no"
 },

         {"ndate":"July  19 , 2023",
"htext":"NEWS: ဒီယက်စ်အတွက် ဆော်ဒီပရိုလိဂ်ဘက်က သွေးတိုးစမ်းနေမှု အပေါ် လီဗာပူးရဲ့ သဘောထား",
"btext1":"ဆော်ဒီပရိုလိဂ်ဘက်က တိုက်စစ်မှူး လူးဝစ် ဒီယက်စ်ကို ခေါ်ယူလိုနေခြင်းက တကယ်ဖြစ်ကြောင်း အသင်းနဲ့ နီးစပ်တဲ့ သတင်းထောက် Paul Joyce နဲ့ ကိုလံဘီယာ သတင်းထောက် Pipe Sierra တို့က အတည်ပြုပါတယ်။ ဆော်ဒီရင်းနှီးမြုပ်နှံမှုအဖွဲ့ PIA ဘက်က ကျောထောက်နောက်ခံ ပေးထားတဲ့ ဆော်ဒီပရိုလိဂ် ကလပ် ၄ သင်းထဲက ၁ သင်းဖြစ်တဲ့ Al Hilal အသင်းဟာ ဒီနွေမှာ အသုံးစရိတ် ယူရို သန်း ၁၂၀ သုံးပြီး ဝုဗ်မှ နီဗက်စ်၊ လာဇီယိုမှ ဆာဗစ်နဲ့ ချယ်ဆီးမှ ကူလီဘာလေတို့ကို ခေါ်ယူထားတာပါ။ Al Hilal နည်းပြက တိုက်စစ် အင်အားဖြည့်ဖို့ ဒီယက်စ်အား စိတ်ဝင်စားလာခြင်း ဖြစ်ပါတယ်။ လီဗာပူးဘက်က ဒီယက်စ်ကို လုံးဝ မရောင်းဖို့ ဆုံးဖြတ်ထားသလို ဆော်ဒီဘက်က သွေးတိုးစမ်းလာတဲ့ သန်း ၅၀ ဟာ တိုက်စစ်သမားအတွက် အသင်း တန်ဖိုးဖြတ်ထားတာထက် အများကြီး နည်းနေတာ ဖြစ်ပါတယ်။ ",
"btext2":"Pipe Sierra က ” Al Hilal အသင်းက လူးဝစ် ဒီယက်စ် (အသက် ၂၆ နှစ်) ကို တကယ်ပဲ စိတ်ဝင်စားနေပါတယ်။ ဒါပေမယ့် လီဗာပူးထံကို ကမ်းလှမ်းမှု ဝင်လာခြင်း မရှိသေးပါဘူး။ လီဗာပူးဘက်ကတော့ ဒီယက်စ်ကို ရောင်းထုတ်ဖို့ လုံးဝ စိတ်မဝင်စားပါဘူး။ ထပ်ပြီး ဖြည့်ပြောရရင် ဒီယက်စ်ကို သန်း ၅၀ ဖြင့် ချိတ်ဆက်မယ်ဆိုတာက သူ့အပေါ် လီဗာပူး တန်ဖိုး သတ်မှတ်ထားခြင်းထက် အများကြီး နည်းပါးလွန်းပါတယ် ” လို့ ဖော်ပြခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/diaz-lfc-saudi-50-678x381.jpg",
"imgurl2":"https://lfcthadin.com/wp-content/uploads/2023/07/diaz-lfc-saudi-50-678x381.jpg",
"imgurl3":"no",
"video":"no"
 },

         {"ndate":"July  19 , 2023",
"htext":"ဒီကနေ့ ခြေစမ်းပွဲမှာ ဝါရင့်နဲ့ လူငယ်တွေ ရောပြီး ကလော့ပ် ထုတ်ဖွယ်ရှိတဲ့ ၄၅ မိနစ်စာ လူစာရင်း ၂ ခု",
"btext1":" လီဗာပူးအသင်းဟာ ရာသီကြို ခြေစမ်းပွဲ ၅ ပွဲထဲက ပထမဆုံးသော ပွဲစဉ်အဖြစ် ဒီကနေ့ညမှာ ဂျာမနီ ဒုတိယတန်းလိဂ်မှ Karlsruher အသင်းနဲ့ သူတို့ အိမ်ကွင်းမှာ ခြေစမ်းမှာ ဖြစ်ပါတယ်။ ရာသီကြို စတင်လာတာ ၁၁ ရက်ပဲ ရှိသေးပြီး အဓိက ကစားသမားတွေကတော့ ၉ ရက်ဝန်းကျင်ပဲ ရှိပါသေးတယ်။ ဒါကြောင့် ဒီနေ့ပွဲမှာ ကလော့ပ်က ၄၅ မိနစ်စာ ၂ သင်းကို ထုတ်သုံးလာဖို့ ရှိပါတယ်။ ဂျာမနီခရီးစဉ် လိုက်ပါသွားတဲ့ အသင်းသား ၃၂ ဦး ဂိုးသမား – အယ်လီဆန်၊ ကလယ်ဟာ၊ အတ်ဒရီယန်၊ ပီတာလူဂါ၊ ဂျာရိုစ့်၊ မရိုဇက်။ ခံစစ် – ထရန့်၊ ဘရတ်ဒလေ၊ ဗန်ဒိုက်၊ ကိုနတေး၊ မာတစ်၊ ဂိုးမက်စ်၊ ဖီးလစ်၊ ကွမ်းဆက်၊ ရော်ဘတ်ဆန်၊ ကိုစတက်၊ စကန်လွန် ကွင်းလယ် – ဟန်ဒါဆန်၊ မက်ကယ်လစ္စတာ၊ ဆိုဘိုစလိုင်၊ သီယေဂို၊ ဘာ့ဆီတစ်၊ ကလက်၊ ဖရန့်ဒေါ့၊ မက်ကော်နယ် တိုက်စစ် – ဆာလာ၊ ဒါဝင်၊ ဒီယက်စ်၊ ဂျိုတာ၊ ဂက်ပို၊ ဗန်ဒုတ်၊ ကူးမက်",
"btext2":"ပွဲကစားခွင့်ရဖွယ် မရှိသူများ အယ်လီဆန်နဲ့ ကလယ်ဟာတို့ဟာ ၄၅ မိနစ်စီ ဂိုးပေါက် ကာကွယ်ကြမှာဖြစ်ပြီး ကျန် ဂိုးသမား ၄ ဦးကတော့ အသင်းရဲ့ လေ့ကျင့်ရေးမှာပဲ ပါဝင်ကြမှာပါ။ ခံစစ်မှူး နက်ဖီးလစ်ဟာ လိဒ်စ်ယူနိုက်တက်ထံ ပြောင်းရွှေ့ဖို့ နီးစပ်နေပြီး ဂျာမနီ ခရီးစဉ်မှာ ဆက်ရှိနေသေးလား မသေချာပါဘူး။ သီယေဂိုနဲ့ ဘာ့ဆီတစ်ကတော့ လေ့ကျင့်ရေး အပြည့်အဝ ပြန်ကောင်းလာတော့မှာ ဖြစ်ပြီး သူတို့ကို အရဲစွန့်ကာ ပွဲကစားစေမှာ မဟုတ်ဘူးလို့ ယူဆရပါတယ်။ ",
"btext3": "   ဖြစ်လာနိုင်ဖွယ် လူစာရင်း စီနီယာနဲ့ လူငယ်တွေကို မျှတစွာ ထည့်သုံးတဲ့ ပုံစံမျိုးကို မြင်ရပါမယ်။ အဓိက စောင့်ကြည့်ခံရမယ့် နေရာက ကွင်းလယ်ပိုင်းဖြစ်ပြီး လူသစ် ၂ ဦးအပြင် ရာသီကြိုမှာ ခြေစွမ်းပြနိုင်ရင် ကွင်းလယ်မှာ နေရာရနိုင်တာကို လူငယ်ကြယ်ပွင့်တွေ နားလည်ထားကြမှာပါ။ ခံစစ်မှာ နက်ဖီးလစ်နေရာ ဝင်ယူသွားမယ့် ကွမ်းဆက်၊ ညာခြမ်းမှ ဘရတ်ဒလေနဲ့ တိုက်စစ်မှာ ဗန်ဒုတ်တို့ကိုလည်း စောင့်ကြည့်ရပါမယ်။ လီဗာပူးအသင်းမှာ အဓိက တိုက်စစ်သမား ၅ ဦးထိ ရှိနေတာမို့ သူတို့နောက် ဦးစားပေးအဆင့် ရဖို့အတွက်ဆိုရင် တော်ယုံ လုပ်ပြနိုင်စွမ်းနဲ့ မရနိုင်ပါဘူး။ ပထမပိုင်း လူစာရင်း – ထရန့်၊ ဂိုးမက်စ်၊ ကွမ်းဆက်၊ ကိုစတက်၊ ဟန်ဒါဆန်၊ မက်ကယ်လစ္စတာ၊ ဖရန့်ဒေါ့၊ ဆာလာ၊ ဂျိုတာ၊ ဂက်ပို။ ဒုတိယပိုင်း လူစာရင်း – ကလယ်ဟာ၊ ဘရတ်ဒလေ၊ ကိုနတေး၊ ဗန်ဒိုက်၊ ရော်ဘတ်ဆန်၊ မက်ကော်နယ်၊ ဆိုဘိုစလိုက်၊ ကလက်၊ ဗန်ဒုတ်၊ ဒီယက်စ်၊ ဒါဝင်။   ",
"imgurl1":"https://lfcthadin.com/wp-content/uploads/2023/07/line-up-lfc-2023-1-preseason-678x381.jpg",
"imgurl2":"https://lfcthadin.com/wp-content/uploads/2023/07/line-up-1-1024x710.jpg",
"imgurl3":"https://lfcthadin.com/wp-content/uploads/2023/07/line-up-2-1024x710.jpg",
"video":"no"
 },
         {"ndate":"July  19 , 2023",
"htext":"ဒီကနေ့ ခြေစမ်းပွဲရှိခြင်း၊ ဂိုးသွင်းတဲ့ ကာဗာရို၊ ဂျာမနီ ကွင်းလယ်လူတွေကို ခေါ်ယူနိုင်ခြင်း၊ လီဗီ ကိုးဝဲလ်ကို ခေါ်ယူဖို့ ပိုမို ခက်ခဲသွားခြင်းနဲ့ လီဗာပူး နံနက်ခင်း သတင်းများ",
"btext1":" ဒီကနေ့ည မြန်မာစံတော်ချိန် ၁၁ နာရီမှာတော့ လီဗာပူးအသင်းရဲ့ ရာသီကြို ခြေစမ်းပွဲ ပထမဆုံး ပွဲစဉ်ကို ဂျာမနီမှာ Karlsruher အသင်းနဲ့ ယှဉ်ပြိုင်ကစားဖို့ ရှိပါတယ်။ (ပြိုင်ဘက်အသင်းအကြောင်းကို ဒီလင့်ကနေ ဖတ်ရှုနိုင်ပါတယ်) လိုက်ဇစ်အတွက် ပထမဆုံး ကစားတဲ့ ခြေစမ်းပွဲ ပွဲစဉ်မှာ ကာဗာရိုက သွင်းဂိုး ၁ ဂိုး သွင်းယူနိုင်ခဲ့ပါတယ်။ ဆော်ဒီကလပ် Al-Hilal အသင်းဟာ လီဗာပူး တိုက်စစ်သမား လူးဝစ် ဒီယက်စ်ကို သန်း ၅၀ ဖြင့် ချိတ်ဆက်လိုကြောင်း သတင်းတွေ ထွက်ပေးနေကာ အခုချိန်ထိတော့ အင်္ဂလန်ဘက်က သတင်းထောက်တွေ အတည်ပြုလာခြင်း မရှိသေးပါဘူး။",
"btext2":"ဒီအပတ် ကြာသပတေးနေ့မှာတော့ ဟာဗးနဲ့ ကာတစ်ဂျုံးတို့ ဂျာမနီက လီဗာပူး လူစာရင်းနဲ့ ပူးပေါင်းသွားမှာ ဖြစ်ပါတယ်။ ချယ်ဆီးခံစစ်မှူး ဖိုဖာနာ ACL ဒဏ်ရာရခဲ့တာကြောင့် လန်ဒန်ကလပ်ဘက်က လီဗာပူးဘက်က ခေါ်ယူလိုနေတဲ့ အသက် ၂၀ အရွယ် ခံစစ်မှူး လီဗီ ကိုးဝဲလ်ကို လုံးဝ မရောင်းထုတ်ဘဲ ဆက်ထိန်းသွားတော့မှာ ဖြစ်ပါတယ်။ ပဲလေစ့် ကွင်းလယ်လူ ဒူကူရေကို အသင်းဘက်က သဘောကျနေတယ်လို့ အသံထွက်နေပေမယ့် ချိတ်ဆက်မှုတွေတော့ မထွက်လာသေးပါဘူး။ ဘိုင်ယန်မြူးနစ်ဘက်က ၎င်းတို့ ကွင်းလယ်လူတွေဖြစ်တဲ့ ဂေါ်ရက်စကာနဲ့ ကင်မစ်တို့ကို ဒီနွေမှာ ရောင်းထုတ်သွားမှာပါ။ လီဗာပူးဘက်က အသက် ၂၈ နှစ်အရွယ် ဂျာမာန်သားတွေကို ချိတ်ဆက်မယ်ဆိုရင် လက်ခံစဉ်းစားပေးနိုင်ပါတယ်။ ",
"btext3": "     ဂျာမနီက လေ့ကျင့်ရေးမှာ ကလော့ပ်က ကွင်းလယ်လူ မက်ကယ်လစ္စတာကို မာကာလို့ သုံးနှုန်းခဲ့ပါတယ်။ အာဂျင်တီးနား ကွင်းလယ်လူကို အသင်းအဝတ်လဲခန်းက တကယ်ခေါ်နေတဲ့ နာမည်ဟာ မာကာ ဖြစ်မယ်လို့ ယူဆရပါတယ်။ လီဗာပူးအသင်းမှာ ရင်းနှီးမြုပ်နှံမှုကြီး လိုအပ်နေတယ်လို့ ဘောစတွန်ဘက်က FSG ရဲ့ ပါတနာဖြစ်သူ ထုတ်ပြောလာပါတယ်။ လက်တလောမှာ FSG ဟာ သူတို့ရဲ့ ဘေ့စ်ဘော အသင်းကို ပေါင် ၁ ဘီလျံကျော် ထပ်မံ ရင်းနှီးမြုပ်နှံဖို့ စဉ်းစားနေပါတယ်။ လီဗာပူးအသင်းမှာ ၆ နှစ်အတွင်း ၇ ကြိမ်မြောက် အငှားထွက်မှုအဖြစ် Anderson Arroyo ဟာ စပိန်ကို အငှားထွက်ပြီဖြစ်ကာ အသက် ၁၉ နှစ်အရွယ် Musialowski ကလည်း ပိုလန်ကို ပြန်သွားတော့မှာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/07/9321972023-678x381.jpg",
"imgurl2":"https://lfcthadin.com/wp-content/uploads/2023/07/9321972023-678x381.jpg",
"imgurl3":"no",
"video":"no"
 },
         {"ndate":"July  18 , 2023",
"htext":"လီဗာပူးအသင်းမှာ ရင်းနှီးမြုပ်နှံမှုကြီး လိုအပ်နေတယ်လို့ FSG ပါတနာဘက်က ဝန်ခံ",
"btext1":" လီဗာပူးပိုင်ရှင်အဖွဲ့ FSG ရဲ့ ပါတနာတွေဖြစ်ပြီး မေဂျာလိဂ်ကလပ် Boston Red Sox အသင်း စီအီးအို ဆမ် ကနေဒီက အန်ဖီးကလပ်မှာ ကြီးကြီးမားမား ရင်းနှီးမြုပ်နှံမှုရဖို့ လိုအပ်ကြောင်း ဝန်ခံလာခဲ့ပါတယ်။ မနှစ် နိုဝင်ဘာကစလို့ FSG ဟာ လီဗာပူးအသင်းမှာ ရင်းနှီးမြုပ်နှံမှု ဝင်ပေးမယ့် အဖွဲ့တွေကို ရှာဖွေမယ်လို့ တရားဝင် ကြေညာခဲ့ပါတယ်။ လက်တလောမှာ Formula 1 ပိုင်ရှင်တွေဖြစ်တဲ့ Liberty Media က လီဗာပူးအသင်းထံ ဝင်ရောက် ရင်းနှီးဖို့ စဉ်းစားနေကြောင်း သတင်းထွက်နေပါတယ်။ FSG လက်အောက်မှာ လီဗာပူးအသင်းဟာ အသင်းပိုင်ရှင်တွေထံ ထောက်ပံ့မှု မရဘဲ ကိုယ်ပိုင် ဝင်ငွေဖြင့် လည်ပတ်နိုင်အောင် ကြိုးစားနေရတာပါ။ လက်ရှိ လီဗာပူးရဲ့ တည်ဆောက်မှုစရိတ်၊ အသင်းလုပ်ခတွေ အားလုံးဟာ အသင်းဝင်ငွေ သီးသန့်နဲ့ပဲ ရပ်တည်နေတာ ဖြစ်ပါတယ်။ ဒါကြောင့်ပဲ အပြောင်းအရွှေ့ စျေးကွက်တိုင်းမှာ လစ်ဟာမှုတွေ ရှိနေပါတယ်။",
"btext2":" ရင်းနှီးမြုပ်နံမှုသစ် ရခဲ့ရင် ဒီနွေမှာ အသုံးစရိတ် ပိုရမယ်လို့ မျှော်လင့်ခဲ့ပေမယ့် ကိစ္စတွေက ခပ်မြန်မြန် မဖြစ်လာခဲ့ပါဘူး။ မက်ကယ်လစ္စတာနဲ့ ဆိုဘိုစလိုင်တို့ကို ပေါင် ၉၅ သန်း အကုန်အကျခံ ခေါ်ယူထားခဲ့ပေမယ့် ခံစစ်မှူးနဲ့ ကွင်းလယ်လူ နောက်တစ်ဦး ခေါ်ယူဖို့မှာ ကလပ်ရဲ့ ဝင်ငွေက အကန့်အသတ် ရှိနေပါတယ်။ ဆမ်ကနေဒီက “ ဒီအသင်းတွေနဲ့ ဒီအစုအဖွဲ့တွေဟာ ကြီးကြီးမားမား ရင်းနှီးမြုပ်နှံမှု လိုအပ်နေပါတယ်။ ကျနော်တို့ စည်းကမ်းတကျနဲ့ ကြိုးစားနေလားဆိုရင် သေချာပါတယ်။ အဲ့လို ကြိုးစားနေပါတယ်။",
"btext3": "   ဘာလို့လဲဆိုတော့ အလွတ်နဲ့ ထွက်သွားတဲ့ ကစားသမားတွေ နေရာမှာ ပြန်အစားထိုးဖို့ အပြောင်းအရွှေ့မှာ ကျနော်တို့ ငွေသုံးဖို့ လိုပါတယ်။ ” လို့ အသုံးစရိတ် လိုအပ်နေမှုနဲ့ ပတ်သက်လို့ ပြောဆိုသွားပါတယ်။ လက်တလောမှာတော့ ချန်ပီယံလိဂ် ဝင်ခွင့် လွဲခဲ့ခြင်းကြောင့် စီးပွားရေးဆိုင်ရာ စပွန်ဆာ ဝင်ငွေတွေ ကျဆင်းမသွားဖို့ မျှော်လင့်ရမှာဖြစ်ပြီး ရင်းနှီးမြုပ်နှံမှု အသစ်တွေ အမြန်ဆုံး ရှာဖွေခြင်းနဲ့အတူ ကွင်းတွင်း ကွင်းပြင် ထောက်ပံ့မှုတွေ ရလာဖို့ မျှော်လင့်ရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/fsg-lfc-self-678x381.jpg",
"imgurl2":"https://lfcthadin.com/wp-content/uploads/2023/07/fsg-lfc-self-678x381.jpg",
"imgurl3":"no",
"video":"no"
 },
         {"ndate":"July  18 , 2023",
"htext":"လီဗာပူးရဲ့ ရာသီကြို ခြေစမ်းပွဲ စတင်ခြင်းနဲ့ ပွဲစဉ် နံပါတ် ၁ ပြိုင်ဘက် Karlsruher အကြောင်း ဖော်ပြခြင်း",
"btext1":" လီဗာပူးအသင်းဟာ ဂျာမနီမှာ ၁ ရက်ကို လေ့ကျင့်ချိန် ၂ ချိန် ပြုလုပ်နေပြီး မနက်ဖြန်ည မြန်မာစံတော်ချိန် ၁၁ နာရီမှာတော့ ရာသီကြို ပထမဆုံး ခြေစမ်းပွဲ ကစားမှာ ဖြစ်ပါတယ်။ တိုက်စစ်-ခံစစ် အကူးအပြောင်းကို မြန်နှုန်းမြင့်မြင့် ပုံစံ လေ့ကျင့်နေတဲ့ လီဗာပူးအသင်းသားတွေဟာ ရာနှုန်းပြည့် အနေအထားမှာ ရှိမနေသေးပါဘူး။ ဒါပေမယ့်လို့ ကွင်းတွင်းမှာ ပြိုင်ဘက်နဲ့ ယှဉ်ပြိုင်ရတဲ့ မိနစ် ၉၀ ပွဲစဉ်ကို စတင်လာပါတော့မယ်။ လီဗာပူးရဲ့ ပထမဆုံး ရာသီကြို ၂ ပွဲက ဂျာမနီမှာ စတင်မှာပါ။ ၄၅ မိနစ်ကို ၁ သင်း ပုံစံဖြင့် လူခွဲပြီး ကစားကြမှာ ဖြစ်ပါတယ်။",
"btext2":" ပုံစံဟောင်းအတိုင်း ပြန်စတင်ခြင်း ပြီးခဲ့တဲ့ နှစ်တွေတုန်းက လီဗာပူးအသင်းဟာ ရာသီကြို အစပွဲတွေကို အင်္ဂလန်လိဂ် အောက်တန်းလိဂ်တွေဖြင့် ယှဉ်ပြိုင်လေ့ ရှိပါတယ်။ ဒီရာသီမှာတော့ ဂျာမနီကလပ်နဲ့ စတင်သွားပါမယ်။ လီဗာပူးရဲ့ ပထမဆုံး ပြိုင်ဘက် Karlsruher က ဂျာမနီ ဒုတိယတန်းလိဂ်က ကလပ်ဖြစ်ပါတယ်။ ကလော့ပ် လက်ထက်မှာ လီဗာပူးအသင်းဟာ အသင်းငယ်တွေဖြင့် ခြေစမ်းရင်း တစ်ဆင့်ခြင်း ပိုကောင်းတဲ့ ပြိုင်ဘက်တွေဖြင့် ထိပ်တိုက်တွေ့လေ့ ရှိပါတယ်။ မနှစ်ကတော့ အဲ့လို မဟုတ်ခဲ့ဘဲ အာရှ ခြေစမ်းပွဲကို တိုက်ရိုက် ကစားရာက ဒဏ်ရာ ပြဿနာ များခဲ့ပါတယ်။ ဒီရာသီကြိုမှာတော့ ပုံစံဟောင်းအတိုင်း ပြန်စလာမှာပါ။ Karlsruher အသင်းရဲ့ အိမ်ကွင်း Wildparkstadion ကို ယူရို ၁၅၅ သန်း အကုန်အကျခံ ပြန်လည် တိုးချဲ့ထားခြင်းဖြစ်ကာ လီဗာပူးနဲ့ ခြေစမ်းပွဲမှာ ကွင်းဖွင့်ပွဲပါ ပြုလုပ်သွားပါမယ်။",
"btext3": "    ဘယ်လို ပြိုင်ဘက်မျိုးလဲ မနှစ်ကရာသီ ဘွန်ဒက်လီဂါ-၂ မှာ အဆင့် ၇ နေရာက ရပ်တည်ခဲ့တဲ့ အသင်းပါ။ ဒီအသင်းဟာ ယာဂင်ကလော့ပ်ရဲ့ မွေးရပ်မြေကလပ် စတုဂတ်ရဲ့ ဒါဘီပြိုင်ဘက် အသင်းလည်း ဖြစ်ပါတယ်။ ဒီအသင်းက ဘွန်ဒက်လီဂါရဲ့ အပြင်ဘက်မှာ ရောက်နေတာ ၁၄ နှစ်လောက် ရှိနေပါပြီ။ သူတို့ရဲ့ လက်ရှိ နည်းပြဟာ ကလော့ပ် ဒေါ့မွန်အသင်းကို ကိုင်တွယ်စဉ်မှာ ပြိုင်ဘက်အဖြစ် ၆ ကြိမ် တွေ့ဖူးပါတယ်။ သူတို့အသင်းမှာ သတိထားရမယ့်သူက တိုက်စစ်မှူး Fabian Schleusener ပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/07/17561872023-678x381.jpg",
"imgurl2":"https://lfcthadin.com/wp-content/uploads/2023/07/17561872023-678x381.jpg",
"imgurl3":"no",
"video":"no"
 },

       {"ndate":"July  18 , 2023",
"htext":"NEWS: နာမည်ကြီးခဲ့တဲ့ ပိုလန် မက်ဆီ လီဗာပူးကနေ ထွက်ခွာပါတော့မယ်",
"btext1":" အကယ်ဒမီ တိုက်စစ်သမား မူရှော်ဝေါ်စကီဟာ ၃ နှစ်ကြာ ရှိနေတဲ့ မာဆေးဆိုဒ်ကို စွန့်ခွာသွားဖို့ အဆင်သင့်ဖြစ်နေပါပြီ။ အသက် ၁၉ နှစ်အရွယ် ပိုလန်သားဟာ စီနီယာအဆင့်ကို တက်ရောက်နိုင်ခြင်း မရှိသလို ဒီနွေမှာ ကလပ် ၂ သင်းလောက်က သူ့ကို ကမ်းလှမ်းမှုတွေ လုပ်လာနေခြင်းကြောင့် တစ်ရာသီ အငှား ဒါမှမဟုတ် အပြီးသတ်ဖြင့် ထွက်ခွာတော့မှာ ဖြစ်ပါတယ်။ မူရှော်ဝေါ်စကီဟာ လာမယ့်ရာသီအတွက် အကယ်ဒမီအသင်း လူစာရင်း ဓါတ်ပုံမှာ ပါဝင်ခဲ့ခြင်းလည်း မရှိပါဘူး။ သူ့ရဲ့ လက်ရှိ လီဗာပူး စာချုပ်ဟာ တစ်နှစ် ကျန်ရှိနေကာ ကစားသမားရဲ့ အေးဂျင့်နဲ့ သူ့မိဘတွေက ပိုလန်ကို ပြန်ခေါ်ဖို့ ဆုံးဖြတ်ခဲ့ပါတယ်။",
"btext2":"မနှစ်ကရာသီ ပရီးမီးယားလိဂ်-၂ မှာ ၁၇ ပွဲ ကစားပြီး ၂ ဂိုး သွင်းခဲ့တဲ့ ပိုလန် တောင်ပံသမားဟာ ပိုလန်လိဂ်ကိုပဲ ပြတ်ရောက်သွားနိုင်ပါတယ်။ ဒီအပြောင်းအရွှေ့မှာ တန်ကြေးကြီး ပမာဏမျိုး လီဗာပူးအသင်း ရရှိမှာ မဟုတ်ပါဘူး။ အကယ်ဒမီကို ရောက်လာတဲ့ ကနဦး ကာလမှာ မူရှော်ဝေါ်စကီက တိုးတက်တဲ့ အရည်အချင်း ပြသခဲ့ပေမယ့် ယူ-၁၈၊ ယူ-၂၃ အသင်းတွေကနေ တစ်ဆင့်တက်ပြီး စီနီယာအဆင့်ထံ ရောက်လာခဲ့ခြင်း မရှိပါဘူး။ မနှစ်က လီဗာပူးအသင်း ရာသီကြိုမှာ ဒဏ်ရာ ပြဿနာတွေ ရှိနေတာမို့ ချန်လှပ်ခံခဲ့ရသေးတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/lfc-polish-messi-678x381.jpg",
"imgurl2":"https://lfcthadin.com/wp-content/uploads/2023/07/lfc-polish-messi-678x381.jpg",
"imgurl3":"no",
"video":"no"
 },

        {"ndate":"July  18 , 2023",
"htext":"NEWS: လိဒ်စ်ယူနိုက်တက်နဲ့ နက်ဖီးလစ်ကြား ပုဂ္ဂိုလ်ရေး သဘောတူညီမှု ရရှိ၊ အစားထိုးဖို့ ခံစစ်မှူး ရှာထားတဲ့ လီဗာပူး",
"btext1":"ခံစစ်မှူး နက်ဖီးလစ်ဟာ ချန်ပီယံရှစ်ကလပ် လိစ်ဒ်ယူနိုက်တက်နဲ့ ပုဂ္ဂိုလ်ရေး သဘောတူညီမှု ရရှိခဲ့ကာ အသင်းပြောင်းဖို့ အဆင်သင့်​ ဖြစ်နေပါပြီ။ အသက် ၂၆ နှစ်အရွယ် ကွင်းလယ်လူဟာ ပုံမှန်ပွဲထွက်ခွင့်အတွက် ဒီနွေမှာ လီဗာပူးကနေ ထွက်ခွာဖို့ ပြင်ဆင်ထားကာ လိဒ်စ်နဲ့ ပုဂ္ဂိုလ်ရေးပိုင်း သဘောတူညီမှု ယူနိုင်ခဲ့တာပါ။ ဒါပေမယ့် အခုချိန်ထိ လိစ်ဒ်ဘက်က လီဗာပူးအသင်းကို တရားဝင် ကမ်းလှမ်းမှု မလုပ်သေးပါဘူး။ ဖီးလစ်အတွက် လီဗာပူးဘက်က ပေါင် ၁၀ သန်း အလိုရှိတာဖြစ်ပြီး အဆိုပါ ပြောင်းရွှေကြေးရခဲ့ရင် ထွက်ခွင့်ပေးမှာ ဖြစ်ပါတယ်။ ဂျာမနီကို လိုက်ပါသွားတဲ့ လူစာရင်းမှာ ဖီးလစ် ပါဝင်ခဲ့ပေမယ့် ရာသီကြို ပြင်ဆင်မှုတွေအတွင်း သူ့ကို လုံးဝ မမြင်ထားရပါဘူး။ ဒါဟာ အပြောင်းအရွှေ့ ဖြစ်မြောက်နိုင်တာမို့ ဒဏ်ရာ ပြဿနာ မဖြစ်ရေး ချန်လှပ်ထားတာလို့ သုံးသပ်ခံနေရပါတယ်။ ",
"btext2":" နက်ဖီးလစ် ထွက်ခွာခဲ့ရင် သူ့နေရာမှာ အသက် ၂၀ အရွယ် ခံစစ်မှူး ကွမ်းဆက်ဖြင့် တိုက်ရိုက် အစားထိုးဖို့ လီဗာပူးဘက်က စီစဉ်ထားပါတယ်။ အကယ်ဒမီရဲ့ အရည်အချင်း အရှိဆုံး ခံစစ်မှူး အဖြစ် မှတ်ချက်ရထားတဲ့ ကွမ်းဆက်ဟာ စီနီယာပွဲကစားခွင့် အတွေ့အကြုံရဖို့ ပြီးခဲ့တဲ့ ရာသီဝက်မှာ ခရစ္စတိုစီးတီး အသင်းထံ ရာသီဝက် အငှားထွက်ထားခဲ့ပါပြီ။ ဂျာမနီခရီးစဉ်မှာ လိုက်ပါသွားတဲ့ ကွမ်းဆက်က လူငယ်အဆင့်မှာတော့ အသင်းခေါင်းဆောင် တာဝန်ကို ရယူထားကာ အင်္ဂလန် ယူ-၂၀ အသင်းရဲ့ ပုံမှန် ပွဲထွက်ခွင့်ရ ကစားသမားလည်း ဖြစ်ပါတယ်။ လီဗာပူးအသင်းဟာ ဒီနွေမှာ ဟန်ဒါဆန်နဲ့ နက်ဖီးလစ်တို့ကို လက်လွတ်ပြီးရင် homegrown ကစားသမားအဖြစ် ကလယ်ဟာ၊ ဂိုးမက်စ်၊ ထရန့်နဲ့ ကာတစ်ဂျုံးတို့ပဲ ကျန်ရှိတော့မှာမို့ ကွမ်းဆက်ကို စင်တင်ပေးဖို့ ပြင်ဆင်လာခဲ့ပြီ ဖြစ်ပါတယ်။",
"btext3": "     no ",
"imgurl1":"https://lfcthadin.com/wp-content/uploads/2023/07/nat-phillips-lfc-678x381.jpg",
"imgurl2":"https://lfcthadin.com/wp-content/uploads/2023/07/nat-phillips-lfc-678x381.jpg",
"imgurl3":"no",
"video":"no"
 },

        {"ndate":"July  18 , 2023",
"htext":"ဘယ်ခြမ်း အပိုင်သိမ်းထားမယ့် ဒီယက်စ်၊ ခြေစွာနေတဲ့ ဆယ်ကျော်သက်လေး၊ အန်ဖီးကွင်းဖွင့်ပွဲ နှောင့်နှေးဖွယ်ရှိခြင်း၊ လီဂူးဝမ်းမှာ ဆက်နေမယ့် သူရမ်နဲ့ နံနက်ခင်း လီဗာပူးသတင်းများ",
"btext1":"ဂျာမနီ ရာသီကြို ခရီးစဉ်မှာ ဗန်ဒုတ်ဟာ အတော်လေး ခြေစွာနေကာ နည်းပြကလော့ပ် ကိုယ်တိုင်က စကော့သားလေးရဲ့ လုပ်ပြနိုင်စွမ်းကို တော်တော် သဘောကျနေပါတယ်။ လူငယ် ညာအစွန်လူ ကယ်ဗင် ရမ်ဆေးဟာ ချန်ပီယံရှစ်ကလပ် ပရီစတန်အသင်းထံ အငှားဖြင့် တရားဝင် ရောက်ရှိသွားပါပြီ။ ယာဂင်ကလော့ပ် အလိုရှိခဲ့တဲ့ ဖူလ်ဟမ် ကွင်းလယ်လူ ပါလင်ဟာကို ဝက်စ်ဟမ်းအသင်းက ပေါင် ၄၅ သန်းဖြင့် ကမ်းလှမ်းပေမယ့် ပယ်ချခံခဲ့ရပါတယ်။ ဖူလ်ဟမ်အသင်းက အသက် ၂၈ နှစ်အရွယ် ကွင်းလယ်လူအတွက် ပေါင် သန်း ၈၀ ထိ လိုချင်နေပါတယ်။ ",
"btext2":"ဂျာမနီက ရာသီကြိုမှာလည်း အားကစားဒါရိုက်တာ ဂျော့ရှမတ်ကီ လိုက်ပါသွားပြီး လေ့ကျင့်မှုတိုင်းရဲ့ ဘေးမှာ အနီးကပ် ကြည့်ရှုနေပါတယ်။ အန်ဖီးကွင်းရဲ့ ပွဲကြည့်စင် တိုးချဲ့မှုဟာ မြို့ကောင်စီရဲ့ စစ်ဆေးချက်တွေ ရယူဖို့ လိုအပ်တာနဲ့အတူ ပွဲလက်မှတ် ရောင်းချမှုတွေ နောက်ဆုတ်ရနိုင်တာမို့ ပရီးမီးယားလိဂ် ပွဲစဉ် ၂ ကို အိမ်ကွင်းမှာ တကယ်ပဲ ကစားနိုင်မလား မသေချာသေးပါဘူး။ ဒီယက်စ်ဟာ လေ့ကျင့်ရေးမှာ သူ့ရဲ့ အကောင်းဆုံး ပုံစံတွေကို ပြသနိုင်နေတာကြောင့် ၃ ယောက်တန်း တိုက်စစ်ရဲ့ ဘယ်ခြမ်းမှာ ဂက်ပို၊ ဒါဝင်၊ ဂျိုတာတို့ကို ကျော်ပြီး နေရာရမယ်လို့ ကြားနေရပါတယ်။ Nice ကွင်းလယ်လူ သူရမ်ဟာ ဒီနွေမှာ အသင်းမပြောင်းဘဲ လီဂူးဝမ်းမှာ ဆက်နေဖို့ ဆုံးဖြတ်ထားတယ်လို့ ပြင်သစ်သတင်းဌာန L’Equipe က ဖော်ပြပါတယ်။ ",
"btext3": "   လီဗာပူးအကယ်ဒမီ အသင်းသားဟောင်း ဘယ်အစွန်လူ လာရိုစီဟာ လီဂူးဝမ်းကနေ ပရီးမီးယားလိဂ်ကလပ် ရှက်ဖီးအသင်းထံ အပြီးသတ် စာချုပ်ဖြင့် ရောက်ရှိသွားပါတယ်။ ဒဏ်ရာကြောင့် ၁၈ လကြာ အနားယူနေရတဲ့ ကိတ်ဂေါ်ဒန်ဟာ ပထမဆုံး လေ့ကျင့်ရေး ပြန်ဆင်းမှုကို မနေ့က ပြုလုပ်သွားပါတယ်။ ဂျာမနီ ခရီးစဉ်မှာ ကွင်းလယ်လူ မော်တန်ကို မခေါ်လာခဲ့တာက အင်္ဂလန်လူငယ်လေးမှာ ကြံ့ခိုင်မှုဆိုင်ရာ ပြဿနာ နည်းနည်းရှိနေတာမို့ ပြန်လည် ထူထောင်ရေး ကိစ္စတွေ လုပ်ဆောင်နိုင်ရေး ခါဘီမှာ ချန်ခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/9461872023-678x381.jpg",
"imgurl2":"https://lfcthadin.com/wp-content/uploads/2023/07/9461872023-678x381.jpg",
"imgurl3":"no",
"video":"no"
 },

        {"ndate":"July  17 , 2023",
"htext":"ဖာဘင်ညိုကို ခေါ်ယူတဲ့ ဆော်ဒီကလပ်ရဲ့ နောက်ကွယ်မှာ နယူးကာဆယ် ပိုင်ရှင်တွေ ရှိနေပါတယ်",
"btext1":" လီဗာပူးအသင်းဟာ ဖာဘင်ညို အပြောင်းအရွှေ့ ကိစ္စအဖြစ် ဆော်ဒီကလပ် Al-Ittihad အသင်းနဲ့အတူ ပေါင် သန်း ၄၀ တန် ကမ်းလှမ်းမှုကို စကားပြောနေပါတယ်။ သောကြာနေ့မှာပဲ ဆော်ဒီပရိုလိဂ် ချန်ပီယံအသင်းက ဘရာဇီး လက်ရွေးစင်အတွက် လီဗာပူးအသင်းထံ ကမ်းလှမ်းမှု ဝင်ခဲ့တာပါ။ အဲ့မတိုင်ခင်မှာ ဆော်ဒီကလပ်က ဖာဘင်ညိုရဲ့ ကိုယ်စားလှယ်တွေကို ချဉ်းကပ်ခဲ့ကာ ပုဂ္ဂိုလ်ရေး သဘောတူညီမှု ယူထားခဲ့ပါတယ်။ ဖာဘင်ညိုက ဂျာမနီခရီးစဉ်ကို လိုက်ပါရလည်း ကိစ္စမရှိပေမယ့် သူ့ရဲ့ ကိုယ်စားလှယ်တွေဟာ ဆော်ဒီဘက်က ကမ်းလှမ်းမှုကို လက်ခံထားတဲ့ အကြောင်း လီဗာပူးအသင်းကို အကြောင်းကြားခဲ့ပါတယ်။",
"btext2":"အသင်းတာဝန်ရှိသူတွေက နည်းပြအဖွဲ့ရဲ့ သဘောထားကို တောင်းခံခဲ့တယ်။ ကလော့ပ်ကပဲ အသင်းအတွက် အားထုတ်ပေးဖို့ ရည်ရွယ်ချက် မရှိတော့တဲ့ ကစားသမားကို လိုအပ်ရင် ရောင်းထုတ်နိုင်ကြောင်း ကလပ်တာဝန်ရှိသူတွေကို အကြောင်းပြန်ခဲ့ပါတယ်။ ဂျာမနီ ခရီးစဉ်မှာ ဖာဘင်ညိုကို ချန်ခဲ့ခြင်းနဲ့အတူ လီဗာပူးနဲ့ ဆော်ဒီကလပ်တို့ဟာ ငွေပေးချေမှု ပုံစံတွေ အပါအဝင် အသေးစိတ် ကိစ္စတွေကို ဆက်လက် ဆွေးနွေးခဲ့ပါတယ်။ Al-Ittihad အသင်းဟာ ပြီးခဲ့တဲ့ လကပဲ ရင်းနှီးမြုပ်နှံမှုအဖွဲ့ PIF က ရှယ်ယာ ဝယ်ယူခဲ့တဲ့ ဆော်ဒီကလပ် ၄ သင်းထဲက တစ်သင်းဖြစ်ပါတယ်။ ",
"btext3": "  PIF ဟာ ဆော်ဒီအာဏာပိုင်တွေ နောက်ခံရှိတဲ့ ရင်းနှီးမြုပ်နှံမှု အဖွဲ့ဖြစ်ပြီး ပရီးမီးယားလိဂ်မှာတော့ နယူးကာဆယ်အသင်း ပိုင်ရှင်တွေအဖြစ် လူသိကြပါတယ်။ ဖာဘင်ညိုကိုတော့ ဝုဗ်နည်းပြဟောင်းနဲ့ လက်ရှိ Al-Ittihad အသင်းနည်းပြ နူနို ဆန်တိုစ့်က အလိုရှိတာမို့ ခေါ်ယူဖို့ ကြိုးစားတာလို့ သိရတယ်။ ဒီနွေစျေးကွက်မှာ လီဗာပူးအသင်းက ဖာဘင်ညိုကို လုံးဝ မရောင်းဘူးလို့ ဆုံးဖြတ်ခဲ့ပေမယ့် ကစားသမား ကိုယ်တိုင်က စိန်ခေါ်မှု အသစ်တွေအတွက် ထွက်ခွင့် တောင်းဆိုခဲ့ခြင်းနဲ့အတူ ၅ နှစ်ကြာ ရေစက်ဟာ မကြာခင်မှာ ကုန်ဆုံးသွားတော့မှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/fabinho-news-678x381.jpg",
"imgurl2":"https://lfcthadin.com/wp-content/uploads/2023/07/fabinho-news-678x381.jpg",
"imgurl3":"no",
"video":"no"
 },

         {"ndate":"July  17 , 2023",
"htext":"NEWS: ဂျော်ဒန် ဟန်ဒါဆန် အပြောင်းအရွှေ့ ကိစ္စ နောက်ဆုံးရ အခြေအနေ",
"btext1":" လီဗာပူးအသင်းနဲ့ ဆော်ဒီကလပ် Al Ettifaq အသင်းတို့ဟာ ဂျော်ဒန် ဟန်ဒါဆန် ကိစ္စကို အဖြေရှာဖို့ ဆက်လက် ဆွေးနွေးခဲ့ကြတယ်လို့ အသင်းနဲ့ နီးစပ်တဲ့ သတင်းထောက် Neil Jones က ဆိုပါတယ်။ စနေ၊ တနင်္ဂနွေနေ့တွေအတွင်း လီဗာပူးနဲ့ ဟန်ဒါဆန်ရဲ့ ကိုယ်စားလှယ်တွေဟာ အပြောင်းအရွှေ့ ကိစ္စ ဖြေရှင်းနိုင်ဖို့ ဆွေးနွေးခဲ့ကြပါတယ်။ ဒီအချိန်အတွင်း ကစားသမားကတော့ ဂျာမနီကို လိုက်ပါသွားပြီး အသင်းနဲ့ ရာသီကြို ပြင်ဆင်မှုတွေ လုပ်ဆောင်နေပါတယ်။ ဟန်ဒါဆန်ဘက်ကတော့ ဆော်ဒီကလပ်ကို ၃ နှစ် သွားကစားဖို့ သဘောတူထားပြီ ဖြစ်ပါတယ်။ လာမယ့်ရာသီ သူ့ရဲ့ ပွဲကစားချိန်တွေ အတော်လေး နည်းပါးသွားတော့မှာ ဖြစ်သလို အသက် ၃၃ နှစ်အရွယ် ရောက်နေပြီမို့ ဟန်ဒါဆန်ဘက်က စိန်ခေါ်မှု အသစ်တွေကို လက်ခံဖို့ စဉ်းစားခဲ့ပါတယ်။",
"btext2":" ဆော်ဒီကလပ်ဟာ ဟန်ဒါဆန်ကို တစ်နှစ်လုပ်ခ ပေါင် ၃၆ သန်းနဲ့ ၃ နှစ်စာချုပ်ပေးဖို့ အဆင်ပြေပေမယ့် လီဗာပူးအသင်းကို ပြောင်းရွှေ့ကြေး ပေါင် ၁၀ သန်း ဝန်းကျင် ပေးဖို့တောင် တွန့်ဆုတ်နေခဲ့တာပါ။ အပြောင်းအရွှေ့ ဖြစ်မြောက်ရေး ကိစ္စအတွက် အဖြေရှာရာမှာ ဟန်ဒါဆန်ဟာ Al Ettifaq မှာ သူရမယ့် အကျိုးခံစားခွင့် အချို့ကို စွန့်လွှတ်ဖို့ သဘောတူခဲ့တယ်လို့ အရှေ့အလယ်ပိုင်းဘက် ကိုယ်စားပြု သတင်းထောက်တွေက ဆိုပါတယ်။ ဂျာမနီ ရာသီကြို ပြင်ဆင်မှုမှာ ဟန်ဒါဆန်ကို အမြဲတမ်း ဖုန်းနဲ့တွဲတွေ့နေခြင်းက အပြောင်းအရွှေ့ ကိစ္စ သူ့ရဲ့ ကိုယ်စားလှယ်တွေနဲ့ ဆက်သွယ်နေတာကြောင့်လို့ သုံးသပ်ချက်အချို ရှိပါတယ်။ ဒီနေ့ခေတ်မှာ ဖုန်းမကိုင်တဲ့သူ မရှိတာမို့ ဒီသုံးသပ်ချက်က သိပ်တော့ မခိုင်မာပါဘူး။ လီဗာပူးနဲ့ ဆော်ဒီကလပ်ကြား ပြောင်းရွှေ့ကြေး သဘောတူညီမှု ရခဲ့မယ်ဆိုရင် ဟန်ဒါဆန်ဟာ ခရိုအေးရှားမှာ ဆေးစစ်ဖို့ ပြင်ဆင်ထားပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/henderson-transfer-lfc-678x381.jpg",
"imgurl2":"https://lfcthadin.com/wp-content/uploads/2023/07/henderson-transfer-lfc-678x381.jpg",
"imgurl3":"no",
"video":"no"
 },
        {"ndate":"July  17 , 2023",
"htext":"ရာသီကြိုမှာ ဘောလုံးကိုင်နိုင်စွမ်းနဲ့ ပတ်သက်ပြီး အထင်ကြီးခံနေရတဲ့ မက်ကယ်လစ္စတာ",
"btext1":"ရာသီသစ်အတွက် အသင်းခေါ်ယူထားတဲ့ ကွင်းလယ်လူသစ် နှစ်ဦးဟာ ကိုယ်ပုံစံနဲ့ကိုယ် ရာသီကြို လေ့ကျင့်ရေးတွေမှာ ဖောက်ထွက်လာနေခဲ့ကြပါတယ်။ ဒေါမနစ် ဆိုဘိုစလိုင်က မရပ်မနား အားထုတ်နိုင်စွမ်း၊ သူ့ရဲ့ ကြံ့ခိုင်လွန်းတဲ့ ကစားဟန်အတွက် အထင်ကြီးခံထားရတာပါ။ ရည်မှန်းချက်ကြီးသူ ဇွဲကြီးသူအဖြစ် ရာသီကြိုမှာ နာမည်ကောင်းရထားပါတယ်။ မက်ကယ်လစ္စတာကတော့ လေ့ကျင့်ရေးတွေအပေါ် အလေးအနက် အာရုံစိုက်တတ်သူလို့ သိလာရပြီး သူ့ရဲ့ အေးစက်စက်နဲ့ တင်းမာဟန်ရှိတဲ့ မျက်နှာထားက ပြိုင်ဘက်တွေကို ဝါးမြိုလိုစိတ်ပြည့်နေတယ်လို့ မှတ်ချက်ပေးခံထားရပါတယ်။ ",
"btext2":"လီဗာပူးရဲ့ ရာသီကြို လေ့ကျင့်ရေးတွေအတွင်း ဘောလုံး အမြန်ပေးတဲ့ လေ့ကျင့်ရေးတွေကတော့ မက်ကယ်လစ္စတာရဲ့ အရည်အချင်းတွေ ကောင်းကောင်းပေါ်လွင်ခဲ့ပါတယ်။ သူဟာ ဘောလုံး အကိုင်အတွယ် တည်ငြိမ်ပြီး ဘောလုံးဆုံးရှုံးမှု သိပ်နည်းလွန်းပါတယ်။ ကမ္ဘာ့ဖလား ချန်ပီယံဟာ ကွင်းလယ်မှာ တစ်ချက်ထိ ပုံစံ ကစားတာတွေ၊ ဘောလုံး လက်ခံပြီး အကျဉ်းအကျပ်ကနေ ရိုးရှင်းစွာ လှည့်ထွက်နိုင်စွမ်းတွေ ကောင်းမွန်သူလို့ သိလာရတယ်။ လေ့ကျင့်ရေးကာလ တိုတောင်းသေးပေမယ့် ကွင်းလယ်လူသစ် နှစ်ဦးလုံးဟာ အထိုင်ကျမြန်မယ့် အရိပ်အယောင်တွေ မြင်လာရတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/mac-salah-lfc-678x381.jpg",
"imgurl2":"https://lfcthadin.com/wp-content/uploads/2023/07/mac-salah-lfc-678x381.jpg",
"imgurl3":"no",
"video":"no"
 },
 
        {"ndate":"July  17 , 2023",
"htext":"ပါလင်ဟာအတွက် ပေါင် သန်း ၄၀၊ ပါဗက် ကိုယ်စားလှယ်တွေဖြင့် ချိတ်ဆက်ခြင်း၊ ဘောလုံး ကိုင်တာ ထူးချွန်တဲ့ မက်ကယ်လစ္စတာနဲ့ လီဗာပူး နံနက်ခင်း သတင်းတိုများ",
"btext1":"ဂျာမနီ ရာသီကြိုမှာ တိုက်စစ် ခံစစ် အမြန် ကူးပြောင်းရတဲ့ အသင်းလိုက် လေ့ကျင့်ရေးတွေ စတင်နေပြီဖြစ်ကာ မက်ကယ်လစ္စတာနဲ့ ဒေါမနစ်တို့လည်း ပါဝင်နေကြပါတယ်။ ဖူလ်ဟမ်အသင်းဟာ သူတို့ ကွင်းလယ်လူ ပါလင်ဟာအတွက် ပြောင်းရွှေ့ကြေး ပေါင် သန်း ၄၀ ထိ ရလိုနေပါတယ်။ လီဗာပူးဘက်က ပါလင်ဟာကို စိတ်ဝင်စားထားပြီး ကလော့ပ်က အတော်လေး သဘောကျတယ်လို့ သိထားရတာပါ။ လီဗာပူးအသင်းနဲ့ Al Ittihad အသင်းကြားမှာ အရေးပါတဲ့ အသေးစိတ် အချက်အလက်တွေက အခုမှ စတင် ဆွေးနွေးနေတာ ဖြစ်ပါတယ်။ အဲ့ထဲမှာတော့ ပြောင်းရွှေ့ကြေးနဲ့ ငွေပေးချေမယ့် ပုံစံတွေ ပါဝင်ပါတယ်။ ",
"btext2":"မက်ကယ်လစ္စတာဟာ ဘောလုံးကိုင်ထားခွင့်ရချိန်မှာ အတော်လေး ထူးချွန်တဲ့ ကစားသမားအဖြစ် လေ့ကျင့်ရေးကနေ အသံထွက်လာပါတယ်။ အသင်း ဘောလုံး ပိုင်ဆိုင်ချိန် သူဟာ ထိချက်တွေ၊ ဖြန့်ဝေမှုတွေဖြင့် အတော်လေး ပါဝင် လှုပ်ရှားပေးနိုင်နေပါတယ်။ ထရန့်ကို ကွင်းလယ်လူ စစ်စစ်အဖြစ် ကစားစေပြီး ညာအစွန်မှာ လူသစ် အစားထိုးဖို့မျိုး လီဗာပူးအသင်းဘက်က စဉ်းစားနေတယ်လို့ သိရပေမယ့် အခုချိန်ထိတော့ ကွင်းလယ်လူသစ် ခေါ်ယူရေးကပဲ ဦးစားပေး ဖြစ်ပါတယ်။ ဘာစီလိုနာဘက်က အလိုရှိနေတဲ့ သီယေဂိုအတွက် လီဗာပူးအသင်းက ပြောင်းရွှေ့ကြေး ယူရို ၁၂ သန်း စျေးသတ်မှတ်ပေးထားကြောင်း ကက်တလန်သတင်းတွေက ဆိုပါတယ်။ ဒုတိယနေ့ လေ့ကျင့်ရေးမှာ အနိုင်ရတဲ့ အသင်းကတော့ အတ်ဒရီယန်၊ ဘရတ်ဒလေ၊ ရိုဘို၊ ဂက်ပို၊ ဗန်ဒိုက်၊ ဟန်ဒို၊ မာတစ်နဲ့ ဗန်ဒုတ်တို့ ပါဝင်တဲ့ အသင်းပဲ ဖြစ်ပါတယ်။ ဂျာမနီ သတင်းထောက် Christian Falk ကတော့ လီဗာပူးအသင်းက ဘိုင်ယန်မြူးနစ် ညာအစွန်လူ ပါဗက်ရဲ့ ကိုယ်စားလှယ်တွေဖြင့် စကားပြောနေတယ်လို့ ဆိုပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/9131772023-678x381.jpg",
"imgurl2":"https://lfcthadin.com/wp-content/uploads/2023/07/9131772023-678x381.jpg",
"imgurl3":"no",
"video":"no"
 },

      
        {"ndate":"July  16 , 2023",
"htext":"လီဗာပူးအသင်းက ချူအာမီနီကို ခေါ်ယူနိုင်မယ့် လမ်းကြောင်း တစ်ခု ကျန်ရှိနေပါသေးတယ်",
"btext1":"လီဗာပူးအသင်းဟာ ဖာဘင်ညို နေရာ အစားထိုးဖို့ လူသစ် ရှာနေကာ အတွေ့အကြုံရှိ ကွင်းလယ်လူသစ်ဖြင့် အားဖြည့်ဖို့ကို စိတ်ဝင်စားနေပါတယ်။ ဒီနွေစျေးကွက်အတွင်း လီဗာပူးဘက်က ရီးရဲလ်မက်ဒရစ် ကွင်းလယ်လူ ချူအာမီနီကို ပြန်လည် ကြိုးစားခဲ့ကြောင်း သတင်းတွေ ထွက်ပေါ်ခဲ့ဖူးပြီး ချူအာမီနီ ကိုယ်တိုင်ကတော့ သူ့အနာဂတ်ကို ရီးရဲလ်မက်ဒရစ်မှာ ဆက်ရှိနေဖို့ မြင်ထားပါတယ်။ မက်ဒရစ်ဟာ အမ်ဘာပေကို ခေါ်ယူဖို့ ကြိုးစားဖွယ် ရှိတာနဲ့အတူ FFP စည်းမျဉ်းနဲ့ ကင်းလွတ်ရလေအောင် နည်းလမ်းရှာနေပါသေးတယ်။ ဒါကြောင့် လီဗာပူးအသင်း အနေနဲ့ ချူအာမီနီကို အငှားဖြင့် ကမ်းလှမ်းကြည့်ဖို့ ထောက်ပြမှု ထွက်ပေါ်နေပါတယ်။ ",
"btext2":"ဒီနွေမှာ ဘယ်လင်ဟမ်ကို ခေါ်ယူခဲ့တာနဲ့အတူ ရီးရဲလ်မက်ဒရစ် ကွင်းလယ်မှာ အင်္ဂလန်သားဟာ မိုဒရစ်၊ တိုနီခရုစ်တို့အပြင် ကွင်းလယ်မှာ ကစားလိုနေတဲ့ ကာမာဗင်ညာနဲ့ နေရာလုရမှာပါ။ နည်းပြအန်ဆယ်လော့တီဟာ သူ့ရဲ့ ကွင်းလယ်မှာ ချူအာမီနီကို ပုံမှန်ပွဲကစားခွင့် ပေးခြင်း မရှိပါဘူး။ ချူအာမီနီဘက်က ၂၀၂၄ မှာ အီတလီသား နည်းပြနဲ့အတူ မိုဒရစ်နဲ့ ခရုစ် ထွက်ခွာသွားချိန် ရီးရဲလ်မက်ဒရစ် ကွင်းလယ်မှာ နေရာရလိုမှာဖြစ်ကာ အဲ့မတိုင်ခင် လီဗာပူးမှာ သူ့ရဲ့ အရည်အချင်းကို သက်သေလာပြလို့လည်း ရနိုင်ပါတယ်။ အကယ်လို့ ရာသီကုန်မှ ရီးရဲလ်မက်ဒရစ်ဘက်က ရောင်းထုတ်ဖို့ ဆန္ဒမရှိရင် ပြန်ပို့လိုက်ဖို့ဖြစ်ပြီး အပြီးသတ် ထွက်ခွင့်ပြုရင်လည်း ယူရို သန်း ၈၀ ဝန်းကျင်ဖြင့် ခေါ်ယူဖို့ ဖြစ်ပါတယ်။ ဒါဟာ ကွင်းလယ်ခံစစ်သမား ရလိုနေတဲ့ လီဗာပူးအတွက်ကော၊ ပွဲကစားခွင့် ရလိုမယ့် ချူအာမီနီအတွက်ပါ အဆင်ပြေမယ့် လမ်းကြောင်းတစ်ခု ဆိုပေမယ့် မေးခွန်းတစ်ခုက ကစားသမားဘက်က အင်္ဂလန်လိဂ်ကို ပြောင်းလာဖို့ စိတ်ဝင်စားပါ့မလားပဲ ဖြစ်ပါတယ်။ ",
"btext3": "     no ",
"imgurl1":"https://lfcthadin.com/wp-content/uploads/2023/07/tochu-lfc-real-678x381.jpg",
"imgurl2":"https://lfcthadin.com/wp-content/uploads/2023/07/tochu-lfc-real-678x381.jpg",
"imgurl3":"no",
"video":"no"
 },

        
         {"ndate":"July  16 , 2023",
"htext":"ဂျာမနီ လေ့ကျင့်ရေး စတင်နေပါပြီ၊ ကိုင်ဆီဒိုကို ခေါ်ယူမှာ မဟုတ်၊ အတွေ့အကြုံရှိ ကွင်းလယ် အတွင်းလူ ရလိုနေတဲ့ ကလော့ပ်နဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ ဂျာမနီကို ရောက်ရှိသွားပြီဖြစ်ကာ ရာသီကြို လေ့ကျင့်မှုတွေ စတင်နေပြီ ဖြစ်ပါတယ်။ ကွင်းလယ်ခံစစ်အတွက် လီဗာပူး စောင့်ကြည့်စာရင်းမှာ ဘင်ဖီကာမှ ဖလော်ရန်တီနို လူးဝစ် ပါဝင်တယ်လို့ သတင်းထောက် Neil Jones က ဆိုပါတယ်။ ဖာဘင်ညိုအတွက် ဆော်ဒီကလပ်ထံက ကမ်းလှမ်းမှုကြီး တစ်ခုကို လီဗာပူးအသင်း လက်ခံရရှိခဲ့ပြီး ကစားသမားဘက်က အသင်းပြောင်းလိုခြင်းနဲ့အတူ အခုချိန်မှာ ဆေးစစ်မှု ခံယူဖို့အတွက်ပါ ခွင့်ပြုပေးလိုက်ပါပြီ။",
"btext2":"ကိုင်ဆီဒိုဟာ ချယ်ဆီးအသင်းထံ ပြောင်းဖို့ပဲ စိတ်အားထက်သန်နေတာနဲ့အတူ ဒီအပြောင်းအရွှေ့က ဖြစ်မြောက်လာမှာမို့ ကွင်းလယ်လူ ခေါ်ယူရေး လီဗာပူးဘက်က ဝင်ပါတော့မှာ မဟုတ်ပါဘူး။ ကလော့ပ်က တစ်စုံတစ်ယောက်က လီဗာပူးလိုအသင်းကနေ ထွက်လိုတယ်ဆိုရင် သူနားမလည်နိုင်အောင် ဖြစ်ရပေမယ့် ဘယ်တော့မှ တားဆီးမှာ မဟုတ်ဘူးလို့ ပြောထားပြီး ဖြစ်ပါတယ်။ ဆိုဘိုစလိုင်ရဲ့ အေးဂျင့်က ကွင်းလယ်လူကို စကားစပြောစဉ်မှာ လီဗာပူးအသင်းဟာ သူ့နဲ့ ပတ်သက်ပြီး အရာရာကို သိနေကြောင်းနဲ့ ဒီအပြောင်းအရွှေ့ မဖြစ်ခင် ဆယ်ကျော်သက်ထဲက ကစားသမားကို အသေးစိတ် စောင့်ကြည့်နေခဲ့တာလို့ ဆိုပါတယ်။ ",
"btext3": "   ညာခြမ်း ကစားသမား ဘရတ်ဒလေက သူဟာ ယခင်တစ်ကြိမ် လီဗာပူးနဲ့ ပူးပေါင်းစဉ်ကထက် အများကြီး ပိုတိုးတက်လာပြီဖြစ်ကာ ပွဲကစားခွင့်အတွက် တိုက်ပွဲဝင်မှာဖြစ်ကြောင်း ပြောလာခဲ့ပါတယ်။ ကီဗင်ဖီးလစ်နဲ့ အပြောင်းအရွှေ့ သတင်းထွက်ပေါ်လာခြင်းကို များစွာသော လီဗာပူး ပရိသတ်တွေက ပေါက်ကွဲခဲ့ကြပါတယ်။ ဖာဘင်ညိုနေရာ ဖီးလစ်ကို ခေါ်မယ်ဆိုရင် တိုးတက်တာ မဟုတ်ဘဲ ဆုတ်ယုတ်ခြင်းလို့ တွစ်တာကနေ ပြောဆိုနေကြပါတယ်။ ကလော့ပ်ဟာ ဖာဘင်ညိုရဲ့ နေရာကို ဆယ်ကျော်သက် ဒါမှမဟုတ် လူငယ် ကစားသမား ခေါ်ယူတာထက် အတွေ့အကြုံ ပိုရှိတဲ့ ကစားသမားမျိုး အားဖြည့်လိုနေပါတယ်။ လီဗာပူးအသင်းဟာ ဖူလ်ဟမ်အသင်းမှ အသက် ၂၈ နှစ်အရွယ် ပါလင်ဟာကို အလေးအနက် စောင့်ကြည့်ဖူးပါတယ်။   ",
"imgurl1":"https://lfcthadin.com/wp-content/uploads/2023/07/9211672023-678x381.jpg",
"imgurl2":"https://lfcthadin.com/wp-content/uploads/2023/07/9211672023-678x381.jpg",
"imgurl3":"no",
"video":"no"
 },
         {"ndate":"July  15 , 2023",
"htext":"NEWS: ဖာဘင်ညိုနေရာ အစားထိုးဖို့ ကယ်ဗင်ဖီးလစ်နဲ့ အတွေ့အကြုံရှိ ကွင်းလယ်လူကို လီဗာပူးအသင်း ခေါ်ယူလို",
"btext1":" လီဗာပူးအသင်းဟာ အသင်းပြောင်းခွင့် တောင်းဆိုလာတဲ့ ဖာဘင်ညိုကို ပေါင် သန်း ၄၀ ဝန်းကျင်ဖြင့် ထွက်ခွင့်ပေးဖွယ် ရှိနေကာ သူ့နေရာမှာ ပြန်အစားထိုးဖို့ လူသစ် ရှာနေပြီ ဖြစ်ပါတယ်။ သောကြာနေ့ညမှာ တရားဝင် ကမ်းလှမ်းမှု ဝင်ရောက်လာခြင်းကြောင့် လီဗာပူးဘက်က ဂျာမနီ ခရီးစဉ်ကနေ အသက် ၂၉ နှစ်အရွယ် ကွင်းလယ်လူကို ဖယ်ထုတ်လိုက်ဖို့ ဆုံးဖြတ်ခဲ့တာ ဖြစ်ပါတယ်။ ဖာဘင်ညိုဟာ ဂျာမနီထံ ခရီးထွက်ဖို့ ငြင်းဆန်ခြင်း မရှိပေမယ့် ပုဂ္ဂိုလ်ရေး ကမ်းလှမ်းမှုကို လက်ခံထားခဲ့တာ ဖြစ်ပါတယ်။ ဖာဘင်ညို ထွက်ခွာသွာမှာနဲ့အတူ လီဗာပူးအသင်းဟာ ကွင်းလယ်ခံစစ် နေရာအတွက် အစားဖြည့်မှု ပြန်လုပ်ရတော့မှာပါ။ ဆောက်သမ်တန်က ပေါင် သန်း ၅၀ စျေးခေါ်ထားတဲ့ လာဗီယာကို စိတ်ဝင်စားမှု ရှိထားပါတယ်။",
"btext2":" ကလော့ပ်ကတော့ ဖာဘင်ညို နေရာမှာ လူငယ် တစ်ဦးထက် အတွေ့အကြုံရှိ ကစားသမားမျိုး အလိုရှိနေပါတယ်။ ချယ်ဆီးထံ ရောက်ဖို့ နီးစပ်နေတဲ့ ကိုင်ဆီဒိုက အသင်း ပစ်မှတ်ထဲ မပါဝင်ပါဘူး။ ဒါပေမယ့် ဖီအိုရင်တီးနားမှ အမာရာဘတ်၊ ဘိုင်ယန်မြူးနစ်မှ ဂရာဗင်ဘက်ချ်နဲ့ မန်စီးတီးမှ ကယ်ဗင် ဖီးလစ်တို့ကို ချိန်ရွယ်လာခဲ့ကြောင်း လီဗာပူးနဲ့ နီးစပ်တဲ့ သတင်းထောက် James Pearce က The Athletic ကနေ ဖော်ပြပါတယ်။ ဟန်ဒါဆန်ဟာ ဆော်ဒီကလပ် Al Ettifaq အသင်းနဲ့ ပုဂ္ဂိုလ်ရေး သဘောတူညီမှု ရထားခဲ့ကာ ကလပ်နှစ်သင်းကြား ပြောင်းရွှေ့ကြေး အဆင်မပြေခြင်းနဲ့အတူ ဂျာမနီခရီးကို လိုက်ပါသွားပါမယ်။ လီဗာပူးဘက်က ကလပ်နဲ့ စာချုပ် ၂ နှစ် ကျန်နေသေးတဲ့ ဟန်ဒါဆန်ကို အလွတ်နဲ့ ထွက်ခွင့်ပေးရင် ဒါမှမဟုတ် ပြောင်းရွှေ့ကြေး ပေါင် ၁၀ သန်း ထက် လျော့ယူပေးရင် အပြောင်းအရွှေ့ ဖြစ်နိုင်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/Amrabat-Kalvin-Phillips-lfc-678x381.jpg",
"imgurl2":"https://lfcthadin.com/wp-content/uploads/2023/07/Amrabat-Kalvin-Phillips-lfc-678x381.jpg",
"imgurl3":"no",
"video":"no"
 },

         {"ndate":"July  15 , 2023",
"htext":"ဖာဘင်ညိုက အသင်းပြောင်းခွင့် တောင်းခံပြီး ဆက်လက် အားထုတ်ပေးလိုခြင်း မရှိရင် ၂ ဦးလုံးကို ထွက်ခွင့်ပေးဖို့ ကလော့ပ် ခွင့်ပြု",
"btext1":" ဂျာမနီ ရာသီကြို လေ့ကျင့်ရေးကို လွဲချော်သွားတဲ့နောက် ဖာဘင်ညိုဟာ ဒီနွေမှာ လီဗာပူးကနေ ထွက်ခွာမယ့် လမ်းကြောင်းပေါ် ရှိနေပြီ ဖြစ်ပါတယ်။ သောကြာနေ့ ညနေပိုင်းမှာပဲ လီဗာပူးအသင်းဟာ ဆော်ဒီကလပ် Al-Ittihad အသင်းထံကနေ ပေါင် သန်း ၄၀ ဝန်းကျင်ရှိမယ့် တရားဝင် ကမ်းလှမ်းမှုကို ရရှိခဲ့ကြောင်း အသင်းနဲ့ နီးစပ်တဲ့ The Telegraph သတင်းထောက် Chris Bascombe က ဖော်ပြခဲ့ပါတယ်။ အကယ်လို့ ဒီကနေ့ နောက်ဆုံးထားပြီး ဆော်ဒီဘက်က ကမ်းလှမ်းမှု မပေးရင် ဖာဘင်ညိုကို ရာသီကြို လေ့ကျင့်ရေးအတွက် ဂျာမနီကို ခေါ်ယူသွားဖို့ လီဗာပူးဘက်က ရည်ရွယ်ထားခဲ့တာပါ။",
"btext2":"ဖာဘင်ညို ကိုယ်တိုင်ကပဲ သူ့ရဲ့ ကိုယ်စားလှယ်တွေဟာ ဆော်ဒီဘက်က တန်ကြေးကြီးတဲ့ ကမ်းလှမ်းချက်တွေကို သဘောတူညီခဲ့ကြောင်းနဲ့ သူအသင်းပြောင်းလိုကြောင်း လီဗာပူးကို အကြောင်းကြားခဲ့ပါတယ်။ သူ့အတွက် သင့်လျော်တဲ့ ပြောင်းရွှေ့ကြေးရမယ်လို့ လီဗာပူးဘက်က ယုံကြည်ထားပါတယ်။ ကလော့ပ်ကတော့ ဖာဘင်ညိုကို ပေးမထွက်လိုပေမယ့် ကလပ်အတွက် အားထုတ်ပေးလိုစိတ် မရှိတော့တဲ့ ကစားသမားတွေကို ဆက်ဆွဲထားမှာ မဟုတ်ပါဘူး။ ဖာဘင်ညိုအပြင် ဟန်ဒါဆန်အတွက် သင့်လျော်တဲ့ ကမ်းလှမ်းမှုရရင် ထွက်ခွင့်ပေးဖို့ ကလော့ပ်က ခွင့်ပြုထားပါတယ်။ လက်တလောမှာ မာဆေးဆိုဒ်ကလပ်ဟာ ဖာဘင်ညို နေရာ အစားထိုးဖို့ ကစားသမား ရှာဖွေနေပြီဖြစ်ကာ ဆောက်သမ်တန် ဆယ်ကျော်သက်လေး ရိုမီယို လာဗီယာနဲ့ ရေပန်းစားလာပါတယ်။ ကလော့ပ်ကတော့ ပိုမို အတွေ့အကြုံရှိတဲ့ ကွင်းလယ်လူမျိုး ရလိုနေကာ ချယ်ဆီးနဲ့ ရေပန်းစားနေတဲ့ ကိုင်ဆီဒိုကိုတော့ အသင်းဘက်က ချိတ်ဆက်နေခြင်း မရှိဘဲ အခြားသော ပစ်မှတ်တွေကနေ ရှာဖွေနေပြီ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/fab-leave-klopp-678x381.jpg",
"imgurl2":"https://lfcthadin.com/wp-content/uploads/2023/07/fab-leave-klopp-678x381.jpg",
"imgurl3":"no",
"video":"no"
 },

       {"ndate":"July  15 , 2023",
"htext":"ဖာဘင်ညို၊ မော်တန်၊ ဂေါ်ဒန် ကျန်ရစ်ခဲ့ပြီး ဟန်ဒါဆန်၊ သီယေဂို လိုက်ပါသွားတဲ့ လီဗာပူး ၃၂ ဦး လူစာရင်း",
"btext1":" လီဗာပူးအသင်းဟာ ဒီကနေ့မှာတော့ မာဆေးဆိုဒ်ကနေ ဂျာမနီ အနောက်တောင်ဒေသ Baden-Württemberg ထံ ရာသီကြို ပြင်ဆင်ရေး ထွက်ခွာမှာ ဖြစ်ပါတယ်။ ဆော်ဒီကလပ်တွေဘက်က လီဗာပူး ကွင်းလယ်လူတွေအဖြစ် ဟန်ဒါဆန်၊ ဖာဘင်ညိုတို့ကို ခေါ်ယူရေး စိတ်ဝင်စားနေခဲ့ကာ ဒီအပတ်အတွင်း ကမ်းလှမ်းမှု ဝင်မယ်လို့ ကြိုသိထားရတာပါ။ ကြိုသိထားရတဲ့အတိုင်းပဲ ကွင်းလယ်လူ နှစ်ဦးထဲက ဖာဘင်ညိုအတွက် ကမ်းလှမ်းမှု ရရှိခဲ့ပါတယ်။ ဆော်ဒီကလပ် Al-Ittihad အသင်းဟာ ဖာဘင်ညိုအတွက် ပေါင် သန်း ၄၀ ဝန်းကျင် တန်ကြေးရှိ ကမ်းလှမ်းမှု ပို့ခဲ့တာကြောင့် အပြောင်းအရွှေ့ ညိနှိုင်းမှုတွေ ပြုလုပ်မှာပါ။ ဘရာဇီးသား ကိုယ်တိုင်က အသင်းပြောင်းလိုတာကြောင့် အပြောင်းအရွှေ့ အမြန်ဖြစ်မြောက်ပါမယ်။",
"btext2":"ဟန်ဒါဆန်အတွက်တော့ တရားဝင် ကမ်းလှမ်းမှု မရသေးသလို နောက်ကွယ်က စျေးနှုန်း ညိနှိုင်းမှု အဆင်မပြေတဲ့ သဘောတွေ ကြားသိလာရပါတယ်။ ဟန်ဒါဆန်ကတော့ ဂျာမနီခရီးကို လိုက်ပါသွားမှာဖြစ်ကာ သူ့ရဲ့ အပြောင်းအရွှေ့ ဖြစ်မြောက်ဖို့ အခွင့်အရေး လျော့နည်းခဲ့ပါပြီ။ ကလော့ပ်ဟာ အသင်းသား ၃၂ ဦးပါ လူစာရင်းကို ခေါ်ယူခဲ့ခြင်းဖြစ်ကာ ကစားသမားသစ်တွေဖြစ်တဲ့ မက်ကယ်လစ္စတာနဲ့ ဆိုဘိုစလိုင်တို့ ပါဝင်သွားခဲ့ပါတယ်။ ဒါ့အပြင် ဒီနွေမှာ အသင်းပြောင်းမယ် သတင်းကြီးနေတဲ့ နက်ဖီးလစ်လည်း လိုက်ပါခဲ့ပါတယ်။ ",
"btext3": "   စီနီယာတွေထဲမှာတော့ ကြံ့ခိုင်မှု အနည်းငယ် ပြဿနာရှိတဲ့ သီယေဂိုနဲ့အတူ ဟန်ဒါဆန်လည်း လိုက်ပါသွားပါတယ်။ ဖာဘင်ညိုကတော့ ဆော်ဒီဘက်က အပြောင်းအရွှေ့ ကမ်းလှမ်းမှု လုပ်ခဲ့တာနဲ့အတူ ညိနှိုင်းမှုတွေ လုပ်တော့မှာမို့ ကျန်ရစ်ခဲ့ပါတယ်။ လူငယ်တွေထဲကတော့ ပီတာလူးဂါ၊ ဘရတ်ဒလေ၊ ကလက်၊ ဗန်ဒုတ်၊ ဖရန့်ဒေါ့၊ ဂျာရိုစ့်၊ ကူးမက်စ်၊ မက်ကော်နယ်၊ မရိုးဂျက်၊ ကွမ်းဆက်၊ စကန်လွန်တို့ ပါဝင်သွားခဲ့ပါတယ်။ အငှားက ပြန်လာတဲ့ မော်တန်နဲ့ ကြံ့ခိုင်မှု ပြဿနာရှိနေဆဲ တိုက်စစ်သမား ဂေါ်ဒန်တို့တော့ မပါဝင်ခဲ့ပါဘူး။   ",
"imgurl1":"https://lfcthadin.com/wp-content/uploads/2023/07/fab-hemdo-32-germ-678x381.jpg",
"imgurl2":"https://lfcthadin.com/wp-content/uploads/2023/07/fab-hemdo-32-germ-678x381.jpg",
"imgurl3":"no",
"video":"no"
 },

        {"ndate":"July  15 , 2023",
"htext":"လူငယ် ၃ ဦးကို လမ်းဖွင့်ပေးတဲ့ ကလော့ပ်၊ ဟန်ဒါဆန်၊ ကလယ်ဟာတို့အတွက် နားထောင်ပေးဖွယ် ရှိခြင်း၊ အားကစားဒါရိုက်တာ စိတ်ဝင်စားတဲ့ ကွင်းလယ်လူနဲ့ လီဗာပူး သတင်းတိုများ",
"btext1":"လီဗာပူးအသင်းဟာ လာဗီယာကို ခေါ်ယူဖို့ အသုံးစရိတ် အလုံအလောက် ရှိထားတာဖြစ်ပြီး သူ့ကို ခေါ်ယူဖို့အတွက်ဆိုကာ ကွင်းလယ်လူတွေ ရောင်းချနေဖို့ မလိုအပ်ပါဘူး။ ဟန်ဒါဆန်နဲ့ ဖာဘင်ညိုကို ဆော်ဒီကလပ်တွေဘက်က ခေါ်ယူလိုပေမယ့် အခုချိန်ထိ တရားဝင် ကမ်းလှမ်းမှုတော့ မရှိသေးဘဲ ကစားသမားဘက်တွေနဲ့ ညိနှိုင်းမှု လုပ်ဖို့ ကြိုးစားနေဆဲ ဖြစ်ပါတယ်။ ဂျာမနီကို ထွက်ခွာမယ့် လီဗာပူး လူစာရင်းမှာ ဟန်ဒါဆန်နဲ့ ဖာဘင်ညိုတို့ ပါဝင်သွားပါမယ်။ သူတို့ နှစ်ဦးနဲ့ ပတ်သက်လို့ အပြောင်းအရွှေ့ ဖော်ပြမှုတွေ အမျိုးစုံအောင် ထွက်နေပေမယ့် ကစားသမားတွေက ရာသီသစ်အတွက် အပြည့်အဝ အာရုံစိုက်နေကြဆဲ ဖြစ်ပါတယ်။ ",
"btext2":"အားကစားဒါရိုက်တာ ဂျော့ရှမတ်ကီက ဂလတ်ဘတ် ကွင်းလယ်လူ မန်နူကူနေးကို ဟန်ဒါဆန် နေရာ အစားထိုးဖို့ သဘောကျနေပါတယ်။ ကွင်းလယ်လူဟာ ပြင်သစ် ယူ-၂၁ အသင်းနဲ့အတူ ဒဏ်ရာရလာတာမို့ ၂ လလောက် အနားယူရဖို့ ရှိနေသေးတာပါ။ အင်္ဂလန် ယူ-၂၁ အသင်းနဲ့ ချန်ပီယံဖြစ်ခဲ့တဲ့ ကာတစ်ဂျုံး၊ ဟာဗေးတို့ကို ပြိုင်ပွဲအတွင်း ဆက်သွယ်မှု ရှိခဲ့တယ်လို့ ကလော့ပ်က ထုတ်ပြောလာပြီး လူငယ် နှစ်ဦး အရွယ်ရောက် ရင့်ကျက်လာခြင်းအပေါ် နည်းပြကြီးက ကျေနပ်နေပါတယ်။ ဆိုဘိုစလိုင်အတွက် နယူးကာဆယ်နဲ့ လီဗာပူးကြား ရွေးချယ်ဖို့ဆိုတာက ဘယ်တုန်းကမှ ပြဿနာတစ်ခု မဟုတ်ခဲ့ပါဘူး။ သူဟာ အင်္ဂလန်ကို ရောက်လာချိန်မှာ ‘You Never Walk Alone’ တေးသွားကို နားစင်လာခဲ့ပါတယ်။ ",
"btext3": "   မိန့်အသင်းက ခံစစ်မှူး ဗန်ဒန်ဘတ်ကို တစ်ရာသီ အငှားခေါ်ယူပေမယ့် စာချုပ် ကုန်ချိန်မှာလည်း ဘွန်ဒက်လီဂါ ကလပ်မှာပဲ ဆက်ရှိနေမယ်လို့ ဖော်ပြခဲ့တာကြောင့် အပြီးသတ် ခေါ်ယူခွင့် ထည့်သွင်းခဲ့ဟန် ရှိပါတယ်။ ကလယ်ဟာကို ထွက်ခွင့်မပေးဘူးဆိုပြီး လီဗာပူးဘက်က လမ်းပတ် မထားပါဘူး။ သင့်လျော်တဲ့ ကမ်းလှမ်းမှု ရမယ်ဆိုရင် ပွဲကစားခွင့် ပိုရလိုနေတဲ့ ဂိုးသမားအတွက် ညိနှိုင်းမှုတွေ လုပ်ပေးသွားမှာပါ။ ကလော့ပ်က ဂျာမနီ လေ့ကျင့်ရေး အကြိုမှာ ကော်နာ ဘရတ်ဒလေ၊ ဗန်ဒုတ်နဲ့ ဘော်ဘီ ကလက်တို့ ၃ ဦးအတွက် လမ်းဖွင့်ပေးထားကြောင်း ထုတ်ပြောလာပါတယ်။   ",
"imgurl1":"https://lfcthadin.com/wp-content/uploads/2023/07/10211572023-678x381.jpg",
"imgurl2":"https://lfcthadin.com/wp-content/uploads/2023/07/10211572023-678x381.jpg",
"imgurl3":"no",
"video":"no"
 },

         {"ndate":"July  14 , 2023",
"htext":"ဖာဘင်ညိုဘက်က ဆော်ဒီထံ ပြောင်းဖို့ စိတ်ဝင်စားရိပ် ပြသလာ",
"btext1":" လီဗာပူး ကွင်းလယ်လူ ဖာဘင်ညိုကို ဆော်ဒီကလပ် Al Ittihad အသင်းဘက်က ချိတ်ဆက်နေပြီး ကစားသမားဘက်က သဘောတူရင် ကမ်းလှမ်းမှု ဝင်မယ့် အခြေအနေ ဖြစ်ပါတယ်။ အခုချိန်မှာ ဆော်ဒီကလပ်နဲ့ ဖာဘင်ညိုရဲ့ ကိုယ်စားလှယ်တို့ဟာ စကားပြောမှု လုပ်ကြဖို့ ရှိကာ အဲ့အတွက်လည်း စီစဉ်ထားပြီ ဖြစ်ပါတယ်။ ဆော်ဒီဘက်ကတော့ ဖာဘင်ညိုကို ပေးမယ့် လုပ်ခနဲ့ စာချုပ် သက်တမ်းတို့ကို အဆိုပါ ညိနှိုင်းမှုမှာ ပြောဆိုမှာ ဖြစ်ပါတယ်။ ကစားသမားနဲ့ ဆော်ဒီကြား သဘောတူညီမှုတွေ မရသေးတာနဲ့အတူ လီဗာပူးအသင်းကလည်း တရားဝင် ကမ်းလှမ်းမှု မရသေးပါဘူး။ အစောပိုင်း သတင်းတွေအရ ဆော်ဒီဘက်က အသက် ၂၉ နှစ်အရွယ် ကွင်းလယ်လူကို ပေါင် သန်း ၄၀ ဖြင့် ကမ်းလှမ်းမှာပါ။",
"btext2":"လီဗာပူးဘက်က ဒီနွေမှာ ဖာဘင်ညိုကို အစားထိုးစရာ ကစားသမား မရှိပါဘဲ လက်လွတ်ခံမှာ မဟုတ်ပါဘူး။ သူ့နေရာမှာ လူသစ်ခေါ်ရင် ပေါင် သန်း ၄၀ လောက်နဲ့ မလုံလောက်တာမို့ ဆော်ဒီဘက်က ကမ်းလှမ်းမယ့်ကြေးကို လီဗာပူးဘက်က လွယ်လွယ်ကူကူ လက်ခံပေးမယ့် သဘောမျိုး မရှိပါဘူး။ ဖာဘင်ညိုရဲ့ ဇနီးဖြစ်သူက လက်တလောမှာတင် ဆော်ဒီ အင်စတာဂရမ် အကောင့်ကို Follow လုပ်ခဲ့ကာ ကစားသမားဘက်ကတော့ လုပ်ခများများရမယ့် ဆော်ဒီကလပ်ရဲ့ ကမ်းလှမ်းမှုကို စိတ်ဝင်စားနေတယ်လို့ မှန်းဆချက်တွေ ထွက်ပေါ်နေပါတယ်။ ပရီးမီးယားလိဂ် နည်းပြဟောင်း နူနိုက သူ့အသင်း ကွင်းလယ်မှာ ကန်တေနဲ့ တွဲဘက်ဖို့ ဖာဘင်ညိုကို အလိုရှိနေတာပါ။ ရီးရဲလ်မက်ဒရစ် တိုက်စစ်မှူး ဘန်ဇီမာလည်း အဆိုပါ အသင်းထံ ရောက်ရှိနေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/fabinho-lfc-saudi-678x381.jpg",
"imgurl2":"https://lfcthadin.com/wp-content/uploads/2023/07/fabinho-lfc-saudi-678x381.jpg",
"imgurl3":"no",
"video":"no"
 },
         {"ndate":"July  14 , 2023",
"htext":"မီလ်နာ မရှိတော့သလို ဟန်ဒါဆန်ပါ ထွက်ခွာသွားရင် လီဗာပူး ခေါင်းဆောင်အဖွဲ့ဝင် ဘယ်သူတွေ ဖြစ်လာမလဲ",
"btext1":" ဒီနွေမှာ ဆော်ဒီလိဂ်ထံ လီဗာပူးအသင်းခေါင်းဆောင် ဂျော်ဒန် ဟန်ဒါဆန် ထွက်ခွာနိုင်တယ် ဆိုတဲ့ သတင်းဟာ လီဗာပူးတင် မဟုတ်ဘဲ အင်္ဂလန် ဘောလုံး အသိုင်းအဝိုင်းမှာပါ အတော်လေး လှုပ်ခတ်တဲ့ သတင်း ဖြစ်လာခဲ့ပါတယ်။ ဟန်ဒါဆန်ဟာ လာမယ့်ရာသီမှာ ပုံမှန် ပွဲထွက်ခွင့် နည်းပါးမှာဖြစ်ကာ အဝတ်လဲခန်း ဦးဆောင်သူ နေရာကို ပိုမို တာဝန်ယူရမယ်လို့ သတင်းထွက်ထားခဲ့တာပါ။ ဒါပေမယ့် သူ အသင်းပြောင်းမယ့် အခွင့်အရေး ပေါ်လာမယ်လို့ ဘယ်သူကမှ မတွက်ဆခဲ့ပါဘူး။ ဟန်ဒါဆန် အပြင် ဖာဘင်ညိုကိုပါ ဆော်ဒီဘက်က စိတ်ဝင်စားလာခြင်းဟာ လီဗာပူးအသင်းရဲ့ ရာသီကြို ပြင်ဆင်မှုနဲ့ ကာလရှည် ယှဉ်ပြိုင်ရမယ့် ဘောလုံးရာသီအပေါ် ရိုက်ခတ်မှု ရှိလာမှာ ဖြစ်ပါတယ်။ အဲ့ထဲက အဓိက စကားပြောစရာ ဖြစ်လာမှာက ခေါင်းဆောင်အဖွဲ့ပဲ ဖြစ်ပါတယ်။",
"btext2":"လီဗာပူးအသင်းဟာ ၂၀၁၅ တည်းက အသင်းခေါင်းဆောင်အဖြစ် တာဝန်ယူနေတဲ့ ဟန်ဒါဆန်အပြင် မတူညီတဲ့ ယဉ်ကျေးမှုနဲ့ ဒေသတွေက ကစားသမားတွေကို ထိန်းကွပ်ပေးဖို့ ခေါင်းဆောင်အဖွဲ့တစ်ခုကို ဖွဲ့စည်းထားပါတယ်။ ဒီအဖွဲ့ကို ဘောလုံးရာသီ မတိုင်ခင်တွေမှာ မဲပေး ရွေးချယ်လေ့ရှိပါတယ်။ သိသာထင်ရှားတဲ့ အပြောင်းအလဲက ၂၀၁၈ မှာ ဗန်ဒိုက်ကို တတိယ ခေါင်းဆောင် အဖြစ် မဲပေး ရွေးချယ်မှု၊ ၂၀၂၁ မှာ စတုတ္ထခေါင်းဆောင် ဝိုက်နယ်ဒမ် နေရာ အစားထိုး ရွေးချယ်မှုနဲ့ ၂၀၂၂ မှာ အယ်လီဆန်လို ခေါင်းဆောင်သစ်တွေ ပေါ်ထွက်လာမှု ဖြစ်ပါတယ်။ နောက်ဆုံး ပြုလုပ်ထားတဲ့ ခေါင်းဆောင်ရွေးချယ်မှုမှာ ဟန်ဒါဆန်၊ မီလ်နာနဲ့ ဗန်ဒိုက်တို့အပြင် ထရန့်၊ ရိုဘိုနဲ့ အယ်လီဆန်တို့ပါဝင် လာခဲ့ပါတယ်။ သူတို့ ၆ ဦးဟာ ကွင်းတွင်း ကွင်းပြင် ဦးဆောင်ခြင်း၊ စည်းကမ်းပိုင်း ချိုးဖောက်မှုတွေအတွက် ဒဏ်ရိုက်ခြင်း အပါအဝင် အဓိက ကိစ္စတွေမှာ ပါဝင် ဆုံးဖြတ်ပိုင်ခွင့် ရှိသူတွေ ဖြစ်ပါတယ်။ ဒီနွေမှာ မီလ်နာ ထွက်သွားပြီး ဟန်ဒါဆန်ပါ ထွက်ခွာခဲ့ရင် အသင်းခေါင်းဆောင် နေရာကို ကလော့ပ်က ဆုံးဖြတ်ပေးမှာထက် အဝတ်လဲခန်းတွင်း မဲပေးမှုဖြင့်ပဲ အဆုံးအဖြတ် ယူစေဖွယ် ရှိပါတယ်။ ",
"btext3": "  ဗန်ဒိုက်ဟာ လီဗာပူးအသင်းခေါင်းဆောင်သစ် ဖြစ်လာဖို့ ရေပန်းအစားဆုံး ဆိုပေမယ့် အဆိုပါရာထူးအတွက် သူဟာ ရော်ဘတ်ဆန်၊ အယ်လီဆန်တို့ဖြင့် ယှဉ်ပြိုင်ရဖွယ် ရှိပါတယ်။ သူတို့ ၃ ဦးလုံးဟာ မနှစ်က ရာသီကုန်ထိ ပုံမှန်ပွဲထွက်ခွင့်ရ ကစားသမားတွေ ဖြစ်ပါတယ်။ မနှစ်က ဘောလုံးရာသီ အများစုမှာ ဗန်ဒိုက်က အသင်းခေါင်းဆောင် တာဝန်ကို ရယူခဲ့ရကာ အတော်လည်း ရုန်းကန်ခဲ့ရပါတယ်။ လက်ရှိ လူစာရင်းမှာ ဟန်ဒါဆန် ရာထူးကို လွဲယူဖို့ အသင့်လျော်ဆုံးက ဗန်ဒိုက်ပဲ ဖြစ်နေပါသေးတယ်။ ရော်ဘတ်ဆန်ဟာလည်း အဝတ်လဲခန်းတွင်း ဦးဆောင် ပုဂ္ဂိုလ်တစ်ဦးဖြစ်ကာ ဒီနောက်ပိုင်းမှာ ဘရာဇီးအသင်းဖော်တွေနဲ့ တောင်အမေရိက အသင်းဖော်တွေကို ဦးဆောင်ပေးရင်း အယ်လီဆန်ဟာ အတော်လေး လေးစားခံလာရပါတယ်။ သူတို့ ၃ ဦးအပြင် ထရန့်၊ ဆာလာနဲ့ သီယေဂိုတို့ဟာ လီဗာပူးခေါင်းဆောင် အဖွဲ့ထဲ ပါဝင်လာနိုင်တာ ဖြစ်ပါတယ်။ လီဗာပူးပရိသတ်တွေက ထရန့်ကို အနာဂတ် အသင်းခေါင်းဆောင် အဖြစ် မြင်ကြပေမယ့် အခုချိန်ထိတော့ သူဟာ လက်ပတ် ဝတ်ဆင်ဖို့ ရေပန်းစားခြင်း မရှိသေးပါဘူး။    ",
"imgurl1":"https://lfcthadin.com/wp-content/uploads/2023/07/hendo-vandijk-salah-678x381.jpg",
"imgurl2":"https://lfcthadin.com/wp-content/uploads/2023/07/hendo-vandijk-salah-678x381.jpg",
"imgurl3":"no",
"video":"no"
 },
         {"ndate":"July  14 , 2023",
"htext":"ဟန်ဒိုနဲ့ ဖာဘင်ညိုကို လက်လွတ်ရရင် လီဗာပူးအသင်းမှာ ကွင်းလယ်လူ ၇ ဦးပဲ ကျန်ရှိမည်",
"btext1":"လီဗာပူး ကွင်းလယ်လူတွေဖြစ်တဲ့ ဟန်ဒါဆန်နဲ့ ဖာဘင်ညိုတို့ကို ဆော်ဒီ ကလပ်တွေက စိတ်ဝင်စားနေခြင်းနဲ့အတူ အသင်းဟာ ကွင်းလယ်မှာ ကြီးမားတဲ့ ခြိမ်းခြောက်မှုတွေကို ရင်ဆိုင်နေရပြီ ဖြစ်ပါတယ်။ ဒီနွေမှာ မီလ်နာ၊ ကိတ်တာ၊ ချိန်ဘာလိန်နဲ့ ဂျူဗင်တပ်ကနေ အငှားခေါ်ယူထားတဲ့ အာသာတို့ ထွက်ခွာသွားခဲ့ကြ​ပြီ ဖြစ်ပါတယ်။ သူတို့ဟာ အသင်းအတွက် ပွဲများစွာ ကစားပေးရသူတွေ မဟုတ်တာမို့ ကြီးကြီးမားမား သက်ရောက်မှု မရှိပေမယ့် ကွင်းလယ် လူသစ်တွေ ဖြည့်တင်းဖို့ လိုအပ်ခဲ့တာပါ။ အသင်းဟာ မြန်မြန်ဆန်ဆန်ပဲ မက်ကယ်လစ္စတာနဲ့ ဆိုဘိုစလိုင်တို့ကို ခေါ်ယူပြီးခဲ့ချိန်မှာ နောက်ထပ် စိန်ခေါ်မှုတွေကို ရင်ဆိုင်လာရပါတယ်။ ဟန်ဒါဆန်နဲ့ ဖာဘင်ညိုတို့ကို ဆော်ဒီကလပ်တွေက အလေးအနက် ချိတ်ဆက်လာခဲ့ကာ သူတို့ နှစ်ဦးအတွက် ပြောင်းရွှေ့ကြေး ပေါင် ၅၀-၆၀ သန်းကြား ရဖွယ် ရှိပါတယ်။ ",
"btext2":"လက်တလောထိ ကလပ်တွေကြား တိုက်ရိုက် ချိတ်ဆက်မှု မရှိသေးပေမယ့် သူတို့ ထွက်ခွာခဲ့ရင် အသင်းဟာ ကွင်းလယ်လူ ရှားပါးခြင်းကို ရင်ဆိုင်ရဖွယ် ရှိပါတယ်။ သီယေဂိုကိုလည်း ဆော်ဒီဘက်က ချိတ်ဆက်ပေမယ့် စပိန် လက်ရွေးစင်ကတော့ မပြောင်းဖို့ ဆုံးဖြတ်ထားပါတယ်။ လက်ရှိ လီဗာပူးမှာ သီယေဂို၊ ဆိုဘိုစလိုင်၊ မက်ကယ်လစ္စတာ၊ ဟာဗေး၊ ကာတစ်ဂျုံး၊ ဘာ့ဆီတစ်နဲ့ အငှားကနေ ပြန်လာမယ့် မော်တန်တို့ ၇ ဦးပဲ ကျန်ရှိမှာပါ။ ဒီကစားသမားတွေထဲမှာ ၄ ဦးလောက်ကပဲ ပုံမှန် ပွဲထွက်ခွင့်အတွက် စိန်ခေါ်နိုင်မယ့် ကြံ့ခိုင်မှုမျိုးနဲ့ အရည်အချင်းတွေ ရှိထားပါတယ်။ လီဗာပူးအသင်းဟာ နံပါတ် ၆ နေရာအတွက် ဆောက်သမ်တန်မှ ရိုမီယို လာဗီယာကို စိတ်ဝင်စားပေမယ့် ဟန်ဒို၊ ဖာဘင်ညို နှစ်ဦး ထွက်ခွာပြီး သူ့တစ်ဦးတည်းကို ခေါ်ယူခြင်းဟာ ဆုတ်ယုတ်မှုလို့ မြင်စရာ ရှိပါတယ်။ ဒီအပတ်အတွင်း အခြေအနေ ထူးခြားလာနိုင်ပြီး အသင်းဘက်က ကွင်းလယ်ကို ထပ်မံ ဂရုစိုက်ဖို့ လိုလာနေခဲ့ပါပြီ။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/klopp-mac-szobo-2023-lfc-678x381.jpg",
"imgurl2":"https://lfcthadin.com/wp-content/uploads/2023/07/klopp-mac-szobo-2023-lfc-678x381.jpg",
"imgurl3":"no",
"video":"no"
 },
         {"ndate":"July  14 , 2023",
"htext":"ဟန်ဒါဆန် ဝေဖန်ခံနေရခြင်း၊ ဖာဘင်ညို အပြင် ကလယ်ဟာအတွက် ကမ်းလှမ်းမှုပါ ရဖွယ် ရှိခြင်း၊ ဂယ်ရီလို့ နာမည်ပြောင်ရတဲ့ မက်ကယ်လစ္စတာနဲ့ လီဗာပူး နံနက်ခင်း သတင်းများ",
"btext1":" အလက်ဆစ် မက်ကယ်လစ္စတာရဲ့ နာမည်ပြောင်ကို ဂယ်ရီလို့ ပေးမှာဖြစ်ကြောင်း နည်းပြကလော့ပ်က အတည်ပြုလိုက်ပြီ ဖြစ်ပါတယ်။ ဒါဟာ ၂၀၀၁ တုန်းက လီဗာပူးအသင်းနဲ့အတူ ဖလား ၃ လုံးအောင်မြင်ခဲ့တဲ့ ဂယ်ရီ မက်အယ်လစ္စတာရဲ့ နာမည်ကို ရည်ညွှန်းခြင်း ဖြစ်ပါတယ်။ ဒါဝင် နူးညက်က ကျောနံပါတ် ၉ ဝတ်ဆင်ရတာကို ဂုဏ်ယူကြောင်းနဲ့ ဒီနံပါတ်ကို ဝတ်ဆင်ခဲ့တဲ့ ယခင် တိုက်စစ်မှူးကောင်းတွေလို ခြေစွမ်းပြနိုင်ဖို့ ကြိုးစားမှာ ဖြစ်ကြောင်း ထုတ်ပြောခဲ့ပါတယ်။ ထရန့်ဟာ သူ့ရဲ့ ကစားသမားဘဝ အကောင်းဆုံး ဆံပင်ကေကို ပြန်ပြောင်းလိုက်တာမို့ အောင်မြင်မှုအတွက် အလှအပ ရေးရာတွေကို စတေးခံမယ့် သဘောဖြစ်ကာ သိပ်သဘောကျတယ်လို့ ကလော့ပ်က မှတ်ချက်ပေးလာပါတယ်။",
"btext2":" ဟန်ဒါဆန်က ဆော်ဒီထံ ပြောင်းဖို့ အလေးသာနေပေမယ့် ဖာဘင်ညို အခြေအနေက အခုထိ တိုးတက်တဲ့ အခြေအနေမျိုးထိ မရောက်သေးပါဘူး။ ကလပ် နှစ်သင်းလုံးဟာ လီဗာပူးအသင်းနဲ့ တိုက်ရိုက် စကားပြောခြင်း မရှိသေးပါဘူး။ ဆော်ဒီကို မပြောင်းဖို့ ဟန်ဒါဆန်ကို လီဗာပူး အားပေးသူများ LGBT အဖွဲ့တွေက တိုက်တွန်းနေပါတယ်။ ဒီအပြောင်းအရွှေ့ ဖြစ်ခဲ့ရင် ဟန်ဒါဆန်ဟာ အင်္ဂလန် ဘောလုံး အသိုင်းအဝိုင်းရဲ့ ဝေဖန်ခြင်းကို ပြင်းထန်စွာ ရင်ဆိုင်ရဖွယ် ရှိနေပါတယ်။ ဖာဘင်ညိုနဲ့ ဟန်ဒါဆန်ကို လက်လွတ်ရရင် လီဗာပူးပရိသတ်တွေက ရီးရဲလ်မက်ဒရစ် ကွင်းလယ်လူ ချူအာမီနီကို ခေါ်ယူစေချင်ပါတယ်။ ဒီနွေမှာပဲ လီဗာပူးဘက်က ရီးရဲလ်မက်ဒရစ်ထံ ချဉ်းကပ်မှု လုပ်ခဲ့ပေမယ့် ပြင်သစ်သားက ရောင်းရန် မဟုတ်လို့ အကြောင်းပြန်ခြင်းကို ရခဲ့ပါတယ်။",
"btext3": "     လီဗာပူးအသင်းဟာ ကွင်းလယ်လူသစ် ရှာဖွေဖွယ် ရှိနေပေမယ့် အတိတ်က ခေါ်ယူမှုတွေအရ နာမည်ထွက်နေတဲ့ ကစားသမားတွေတင် မဟုတ်ဘဲ စျေးကွက်မှာ မှန်ကန်တဲ့ ကစားသမားဆိုရင် အပြောင်းအရွှေ့ ခပ်မြန်မြန် ဖြစ်မြောက်နိုင်ပါတယ်။ ခံစစ်မှူး ဗန်ဒန်ဘတ်ဟာ မိန့်အသင်းထံ တစ်ရာသီ အငှားဖြင့် ရောက်ရှိသွားပြီ ဖြစ်ပါတယ်။ ဝုဗ်အသင်းက ပေါင် သန်း ၂၀ ကျော် လီဗာပူးအသင်း စျေးသတ်မှတ်ထားတဲ့ ဂိုးသမား ကလယ်ဟာအတွက် ကမ်းလှမ်းမှု ဝင်ဖို့ စဉ်စားနေပါတယ်။ ",
"imgurl1":"https://lfcthadin.com/wp-content/uploads/2023/07/9281472023-678x381.jpg",
"imgurl2":"https://lfcthadin.com/wp-content/uploads/2023/07/9281472023-678x381.jpg",
"imgurl3":"no",
"video":"no"
 },
         {"ndate":"July  13 , 2023",
"htext":"ဟန်ဒါဆန်နဲ့ ဖာဘင်ညိုကို လက်လွတ်ရရင် ဘယ်သူတွေကို ခေါ်ယူသွားဖို့ လီဗာပူးအသင်း ချိန်ရွယ်နေလဲ",
"btext1":"လီဗာပူးအသင်း ကွင်းလယ်လူတွေဖြစ်တဲ့ ဟန်ဒါဆန်၊ သီယေဂိုနဲ့ ဖာဘင်ညိုတို့ကို ဆော်ဒီ ပရိုလိဂ် ကလပ်တွေဘက်က ကမ်းလှမ်းမှုတွေ ပြုလုပ်နေကာ ဒီရက်ပိုင်းအတွင်း ကစားသမားတွေဘက်က ဘယ်လို ဆုံးဖြတ်မလဲ သိရမှာ ဖြစ်ပါတယ်။ ဟန်ဒါဆန်ကို ဆော်ဒီကလပ် Al Ettifaq အသင်းက တစ်ပတ်လုပ်ခ ပေါင် ၇ သိန်းကျော် ပေးမယ့် စာချုပ်ဖြင့် ကမ်းလှမ်းမှာဖြစ်ပေမယ့် ၎င်းတို့ဟာ အသက် ၃၃ နှစ်အရွယ် လီဗာပူးအသင်းခေါင်းဆောင်အတွက် ပြောင်းရွှေ့ကြေး ပေးချေလိုခြင်း မရှိပါဘူး။ ဆော်ဒီကလပ်ဘက်က ဟန်ဒါဆန်ကို အလွတ်နဲ့တောင် ရလိုနေခြင်းဖြစ်ကာ စာချုပ် ၂ နှစ် ကျန်ရှိနေတဲ့ အသင်းခေါင်းဆောင်အတွက် လီဗာပူးဘက်က ပေါင် ၂၀ သန်း ရလိုနေကာ ပမာဏ အများစုကို ကနဦး ပေးချေမှုအဖြစ် ရဖို့ မျှော်လင့်နေပါတယ်။ ",
"btext2":"ဒါ့အပြင် ဒီကနေ့မှာပဲ နောက်ထပ် ဆော်ဒီကလပ်ဖြစ်တဲ့ Al-Ittihad အသင်းက ဖာဘင်ညိုကို ပေါင် သန်း ၄၀ ဖြင့် ခေါ်ယူနိုင်ဖို့ လီဗာပူးအသင်းကို ကမ်းလှမ်းမှု ဝင်လာပါတယ်။ အသက် ၂၉ နှစ်အရွယ် ဖာဘင်ညိုဟာ လီဗာပူးနဲ့ စာချုပ် ၃ နှစ် ကျန်ရှိနေကာ သူဘာကို ဆုံးဖြတ်မလဲ အချိန်တိုးအတွင်း သိရမှာ ဖြစ်ပါတယ်။ သီယေဂိုကတော့ အသင်းမပြောင်းလိုတာမို့ လီဗာပူးမှာ တစ်ရာသီ ဆက်ကစားဖို့ ရှိပါတယ်။ စီနီယာ ကွင်းလယ်လူ ၂ ဦး လက်လွတ်ရရင် အသင်းဟာ ပြောင်းရွှေ့ကြေး ပေါင် သန်း ၆၀ ဝန်းကျင်ရရှိမှာဖြစ်ကာ ကွင်းလယ်လူ လူသစ် ၂ ဦးကို တိုက်ရိုက် အစားထိုးဖွယ် ရှိပါတယ်။ ရေပန်းအစားဆုံး ကစားသမားကတော့ ချန်ပီယံရှစ်ကလပ် ဆောက်သမ်တန်မှ ရိုမီယို လာဗီယာဖြစ်ကာ အသက် ၁၉ နှစ်အရွယ် ကွင်းလယ်လူအတွက် ပေါင် သန်း ၅၀ ထက် နည်းမယ့် ပြောင်းရွှေ့ကြေးကိုပဲ လီဗာပူးဘက်က ပေးသွားမှာပါ။ ",
"btext3": "  နွေစျေးကွက် အစောပိုင်းက စောင့်ကြည့်ခဲ့တဲ့ ဆယ်တာဗီဂို ကွင်းလယ်လူ ဗီဂါ၊ Nice ကွင်းလယ်လူ သူရမ်၊ ဂလတ်ဘတ် ကွင်းလယ်လူ မန်နူကိုနေး၊ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်တို့အပေါ် သွေးအေးသွားခဲ့ပါပြီ။ သူတို့ကို စိတ်ဝင်စားမှုအား ပြန်အသက်သွင်းမလား စောင့်ကြည့်ရပါမယ်။ ရီးရဲလ်မက်ဒရစ် ကွင်းလယ်လူ ချီူအာမီနီအတွက် လာလီဂါကလပ်ကို အသင်းဘက်က ချိတ်ဆက်ခဲ့ပေမယ့် ရောင်းရန် မဟုတ်ဘူးလို့ အကြောင်းပြန်မှုကို ရင်ဆိုင်ထားရတယ်။ အသင်းဟာ ဘင်ဖီကာမှ ကွင်းလယ်လူ ဖလော်ရန်တီနို လူးဝစ်ကိုလည်း သဘောကျပေမယ့် တိုက်ရိုက် ချိတ်ဆက်မှု မလုပ်သေးဘူးလို့ သိရပါတယ်။    ",
"imgurl1":"https://lfcthadin.com/wp-content/uploads/2023/07/luis-levia-lfc-2023-678x381.jpg",
"imgurl2":"https://lfcthadin.com/wp-content/uploads/2023/07/luis-levia-lfc-2023-678x381.jpg",
"imgurl3":"no",
"video":"no"
 },
        {"ndate":"July  13 , 2023",
"htext":"Transfer News: လီဗာပူး စီနီယာ ကွင်းလယ်လူ ၃ ဦးလုံးကို ဆော်ဒီပရိုကလပ်တွေဘက်က ကမ်းလှမ်းထားပါပြီ",
"btext1":" လီဗာပူးအသင်းရဲ့ စီနီယာ ကွင်းလယ်လူတွေဖြစ်တဲ့ ဟန်ဒါဆန်၊ သီယေဂိုနဲ့ ဖာဘင်ညိုတို့ဟာ ဆော်ဒီ ပရိုဘက်က ကမ်းလှမ်းမှုတွေကို ကိုယ်စီ ရရှိနေပြီဖြစ်ပါတယ်။ သူတို့ ၃ ဦးထဲက ကနဦး ချိတ်ဆက်ခံရတာက သီယေဂိုဖြစ်ပေမယ့် စပိန်သားက လက်ကျန် စာချုပ် ၁ နှစ်ကို လီဗာပူးမှာပဲ ဆက်ရှိလိုပါတယ်။ လီဗာပူးဘက်ကတော့ ကွင်းလယ်လူရဲ့ သဘောအတိုင်းဖြစ်ပြီး ဆက်နေလိုရင် ထိန်းသိမ်းဖွယ်ရှိကာ အသင်းပြောင်းလိုရင်လည်း ထွက်ခွင့်ပေးဖို့ ပြင်ဆင်ထားပါတယ်။ ဒုတိယမြောက် အဖြစ် စတီဗင်ဂျရတ် ကိုင်တွယ်နေတဲ့ Al Ettifaq အသင်းက တစ်ပတ်လုပ်ခ ပေါင် ၇ သိန်းကျော်ဖြင့် ဟန်ဒါဆန်ကို ချိတ်ဆက်နေပါတယ်။ ဆော်ဒီဘက်က လီဗာပူးအသင်းခေါင်းဆောင်၊ အင်္ဂလန်ခေါင်းဆောင် ဆိုတဲ့ ဂုဏ်ပုဒ်တွေရှိတဲ့ ဟန်ဒိုကို သူတို့လိဂ်အတွက် ခေါ်ယူလိုတာပါ။",
"btext2":" ဆော်ဒီကလပ်ဘက်က ဟန်ဒါဆန်ကို လုပ်ခ မြင့်မြင့်မားမား ပေးပေမယ့်လို့ လီဗာပူးနဲ့ စာချုပ် ၂ နှစ် ကျန်ရှိနေတဲ့ အသင်းခေါင်းဆောင်ကို ပြောင်းရွှေ့ကြေး အများကြီး မပေးလိုပါဘူး။ လီဗာပူးဘက်က ပေါင် ၁၀ သန်း တောင်းဆိုထားကာ ပမာဏ အများစုကို ကနဦး ပေးချေမှုအဖြစ် ရဖို့ မျှော်လင့်နေပါတယ်။ ဒီကနေ့မှာပဲ နောက်ထပ် ဆော်ဒီကလပ်ဖြစ်တဲ့ Al-Ittihad အသင်းက ဖာဘင်ညိုကို ပေါင် သန်း ၄၀ ဖြင့် ခေါ်ယူနိုင်ဖို့ လီဗာပူးအသင်းကို ကမ်းလှမ်းမှု ဝင်လာပါတယ်။ အသက် ၂၉ နှစ်အရွယ် ဖာဘင်ညိုဟာ လီဗာပူးနဲ့ စာချုပ် ၃ နှစ် ကျန်ရှိနေသူ ဖြစ်ပါတယ်။ အသင်းဘက်ကတော့ ကစားသမားတွေရဲ့ သဘောထားအတိုင်း စီမံပေးဖွယ် ရှိပါတယ်။ ဒါပေမယ့် နံပါတ် ၆ နေရာ အစားထိုးစရာ မရှိပါဘဲ ဖာဘင်ညိုကို လက်လွတ်ခံဖွယ် မရှိပါဘူး။ ဘရာဇီးသားရဲ့ အပြောင်းအရွှေ့ ဖြစ် မဖြစ်ဟာ အချိန်တိုအတွင်း သိရမှာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/07/fab-lfc-news-678x381.jpg",
"imgurl2":"https://lfcthadin.com/wp-content/uploads/2023/07/fab-lfc-news-678x381.jpg",
"imgurl3":"no",
"video":"no"
 },
        {"ndate":"July  13 , 2023",
"htext":"ဟန်ဒါဆန်ကို လက်လွတ်ရရင် လီဗာပူးအတွက် ဘာတွေ ထိခိုက်မလဲ? ဘာတွေ ကောင်းကျိုးဖြစ်မလဲ?",
"btext1":" လီဗာပူးအသင်းခေါင်းဆောင် ဟန်ဒါဆန်ကို ဆော်ဒီပရိုလိဂ်ဘက်က လက်ရှိ အန်ဖီးမှာ ရနေတဲ့ လုပ်ခရဲ့ ၄ ဆအဖြစ် တစ်ပတ်ကို ပေါင် ၇ သိန်းပေးမယ့် ကမ်းလှမ်းမှု ပြုလုပ်ထားပါတယ်။ ဟန်ဒါဆန်ကတော့ လီဗာပူးအသင်းမှာ သူ့ရဲ့ အခြေအနေနဲ့ နေရာဆက်ရဦးမလား အတွက် နည်းပြယာဂင်ကလော့ပ်နဲ့ ဆွေးနွေးမှာပါ။ သူကိုယ်တိုင်ကတော့ ဆော်ဒီဘက်ကို ပြောင်းဖို့ကိုလည်း လက်ခံသွားဖွယ် ရှိနေပါတယ်။ ဒီတော့ ဟန်ဒါဆန် ထွက်သွားရင် အသင်းအတွက် ဘာတွေ ထိခိုက်မလဲ ဘာတွေ အကျိုးဖြစ်မလဲ လေ့လာကြည့်ကြပါမယ်။ ခေါင်းဆောင်အဖွဲ့ ဟန်ဒါဆန်ဟာ လီဗာပူးမှာ ၁၂ နှစ်ကြာ ရှိနေခဲ့သူဖြစ်ကာ ၂၀၁၅ တည်းက အသင်းခေါင်းဆောင် တာဝန်ကို စယူခဲ့တာပါ။ ဒီတာဝန်က အရမ်းကို ဖိအားများပြီး သူ့ကိုယ်တိုင်လည်း အထိုင်ကျဖို့ ခက်ခက်ခဲခဲ ကြိုးစားခဲ့ရပါတယ်။ သူထွက်သွားခဲ့ရင် ဆယ်စုနှစ်ကြာ တည်ငြိမ်နေတဲ့ ခေါင်းဆောင်မှုပိုင်းမှာ ဟာကွက်တွေ ဖြစ်လာနိုင်ပါတယ်။ ဒီနွေမှာ မီလ်နာလည်း ထွက်သွားပြီမို့ အဓိက ခေါင်းဆောင် နှစ်ဦးကို လီဗာပူး အဝတ်လဲခန်းက ဆုံးရှုံးရမှာဖြစ်ပါတယ်။ ဒီရိုက်ခတ်မှုဟာ အနည်းနဲ့ အများတော့ ကြီးမားနိုင်ပါတယ်။",
"btext2":"လုံ့ဆော်ပေးနိုင်မှု ခေါင်းဆောင်မှုပိုင်းနဲ့ တွဲလျက်ရှိနေတာက အသင်းသားတွေကို လုံ့ဆော်ပေးနိုင်စွမ်း ဖြစ်ပါတယ်။ လီဗာပူးအဝတ်လဲခန်းမှာ အသံအထွက်ဆုံး ကစားသမား နှစ်ဦးဟာ ဟန်ဒါဆန်နဲ့ မီလ်နာဖြစ်ပါတယ်။ မီလ်နာကတော့ စည်းကမ်းပိုင်းကအစ တင်းကြပ်ပြီး ဟန်ဒါဆန်ကတော့ အနည်းငယ် ပျော့ပျောင်းတဲ့ ခေါင်းဆောင်ဖြစ်ပါတယ်။ ဥပမာအားဖြင့် ပြောရရင် လေ့ကျင့်ရေး နောက်ကျလို့၊ ပွဲနေ့ လူစုမှုမှာ နောက်ကျလို့ ဒဏ်ကြေးရိုက်တဲ့ ကိစ္စတွေဟာ အဝတ်လဲခန်းတွင်းမှာ ဟန်ဒါဆန်နဲ့ မီလ်နာတို့ တာဝန်ယူပေးရတာပါ။ ဟန်ဒါဆန်က တော်ရုံဆို ခွင့်လွှတ်ပေးပေမယ့် မီလ်နာကတော့ ပြတ်သားတဲ့ သဘောထားရှိပါတယ်။ မီလ်နာဟာ ကွင်းတွင်းမှာ ပွဲထွက်လူစာရင်းထဲ သိပ်မပါရလို့ ကွင်းပြင်ပ တာဝန်တွေကို ပိုယူပေးနိုင်ပါတယ်။ ဟန်ဒါဆန်ကတော့ ကွင်းထဲမှာ အသင်းဖော်တွေကို စဉ်ဆက်မပြတ် တိုက်တွန်းမှုတွေနဲ့ အာရုံစိုက်ဖို့ တွန်းအားပေးလေ့ ရှိပါတယ်။ ဗန်ဒိုက်ဟာ အသင်းခေါင်းဆောင် လက်ပတ်ကို တာဝန်ယူရာမှာ ဝေဖန်ခံရမှုတွေ ရှိထားပြီး ဒီကရှေ့ ကွင်းတွင်းကော ကွင်းပြင်ပ ကိစ္စတွေမှာပါ လိုက်လံ တာဝန်ယူပေးရမယ်ဆိုရင် ဖိအားတွေ များလာတာမျိုး ရှိနိုင်ပါတယ်။ ရေရှည်ပြဿနာကို ဖြေရှင်းနိုင်ခြင်း ဟန်ဒါဆန်ဟာ လီဗာပူးအသင်းနဲ့ ၂၀၂၅ ခုနှစ်ထိပဲ စာချုပ်ရှိပါတော့တယ်။ အသင်းဘက်က အသက် ၃၃ နှစ်အရွယ် ကွင်းလယ်လူကို သက်တမ်းတိုးတော့မှာ မဟုတ်ပါဘူး။ လာမယ့်ရာသီ ပုံမှန်ပွဲထွက်ခွင့် ရမှာ မဟုတ်တော့တဲ့ သူ့အတွက် အသင်းဘက်က တစ်နှစ်ကို လုပ်ခ ပေါင် ၉ သန်း ပေးနေရတာ ဖြစ်ပါတယ်။ ဒီနွေမှာ ဟန်ဒါဆန်ကို ပြောင်းရွှေ့ကြေး အနည်းငယ်နဲ့ ထွက်ခွင့်ပေးခြင်းဟာ ကလပ်ကို ဘဏ္ဍာရေးအရ အကျိုးဖြစ်စေပါမယ်။ လာမယ့်ရာသီမှာ သီယေဂိုကို အလွတ်ဖြင့် ထွက်ခွင့်ပေးတာဟာ ကလပ်ရဲ့ မျိုးဆက်သစ် ထည့်သွင်းမှုကို ရုတ်ချင်း အပြောင်းအလဲ မဖြစ်စေဘဲ ငြင်သားတဲ့ အရွှေ့တစ်ခု ဖြစ်စေပါလိမ့်မယ်။ ရင့်ကျက်လာမယ့် ထရန့်၊ ဂျူံး လီဗာပူးအသင်းရဲ့ အင်္ဂလန်သား အစုအဖွဲ့ကို ဟန်ဒါဆန်က ဦးဆောင်ပေးပြီး တောင်အမေရိသား အုပ်စုဟာ သီယေဂို၊ အယ်လီဆန်ရဲ့ ဦးဆောင်မှုအောက်မှာ ရှိပါတယ်။ ဒီနွေမှာ လီဗာပူး ခေါ်ယူတဲ့ ကစားသမားတွေထဲ အင်္ဂလန် လူငယ်တွေလည်း မပါဝင်လို့ ဟန်ဒါဆန် မရှိခြင်းဟာ ကလပ်ရဲ့ အင်္ဂလန်သား အစုအဖွဲ့အပေါ် ကြီးကြီးမားမား သက်ရောက်မှု မရှိနိုင်ပါဘူး။ ဟန်ဒါဆန်ရဲ့ နေရာကို ရော်ဘတ်ဆန်က လွဲယူသွားလောက်ပဲ ထူးထူးခြားခြား ဖြစ်လာနိုင်ပါတယ်။ အရေးကြီးဆုံးက ဒီကရှေ့မှာ ထရန့်၊ ဂျုံးတို့ဟာ လူငယ်ကစားသမားတွေ အဖြစ်ကနေ ဖောက်ထွက်ပြီး စီနီယာတွေအဖြစ် တာဝန်ယူမှု၊ ဦးဆောင်မှုတွေ ပြသဖို့ လိုလာပါမယ်။ ဒါဟာ သူတို့တွေကို ပိုမို ရင့်ကျက်လာစေမှာ ဖြစ်ပါတယ်။ ",
"btext3": "   ဘာ့ဆီတစ်လို လူငယ်တွေ နေရာရနိုင်ခြင်း ကလော့ပ်က လီဗာပူးအသင်း ကွင်းလယ်လူ ခေါ်စရာ မလိုဘူးဆိုပြီး အမြဲပြောလေ့ ရှိပါတယ်။ သူအဲ့လို ပြောရတဲ့ အကြောင်းရင်းတွေထဲက တစ်ချက်က ဟန်ဒါဆန်လို ဝါရင့် ကစားသမားတွေ ရှိနေခြင်းကြောင့်ပါပဲ။ အသင်းဟာ မျိုးဆက်သစ်တွေ အစားထိုးဖို့ လိုနေပြီး ဟန်ဒါဆန်နဲ့ မီလ်နာတို့က အကန့်အသတ် ဖြစ်စေခဲ့ပါတယ်။ ဒီနှစ်တွေမှာ အကယ်ဒမီ လူငယ်တွေကို နေရာမပေးနိုင်လို့ အပြောင်းအရွှေ့မှာ ကစားသမား ရောင်းချမှုတွေ နည်းပါလာပါတယ်။ ကလော့ပ် လက်ထက် အစောပိုင်း နှစ်တွေမှာ အကယ်ဒမီက တစ်နှစ်ကို ပေါင် သန်း ၅၀ လောက် ငွေရှာပေးနိုင်ပြီး အဲ့လို အခြေအနေမျိုး ဝေးကွာနေတာ ကာလတစ်ခု ရှိခဲ့ပါပြီ။ ဟန်ဒါဆန်ကော၊ မီလ်နာပါ ထွက်ခွာခဲ့ခြင်းဟာ ကွင်းတွင်း စွမ်းဆောင်ရည်အပေါ် ထိခိုက်မှု မရှိနိုင်ပါဘူး။ သူတို့ဟာ ကွင်းအတွင်းက မရှိမဖြစ် ကစားသမားမျိုးတွေ မဟုတ်ကြပါဘူး။ သူတို့ မရှိခြင်းဟာ ဘာ့ဆီတစ်နဲ့တကွ လူငယ်တွေအတွက် အခွင့်အရေး ဖြစ်လာဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2023/07/henderson-lfc-2023-678x381.jpg",
"imgurl2":"https://lfcthadin.com/wp-content/uploads/2023/07/henderson-lfc-2023-678x381.jpg",
"imgurl3":"no",
"video":"no"
 },

        {"ndate":"July  13 , 2023",
"htext":"ဟန်ဒါဆန် ထွက်ဖွယ်ရှိပြီး သီယေဂို ဆက်နေမည်၊ ကွင်းလယ်လူ အစားထိုးဖို့ ပြင်ဆင်နေခြင်း၊ လေ့ကျင့်ရေးမှာ နာမည်ကြီးနေတဲ့ အလက်ဆစ်နဲ့ ဒေါမနစ် အပါအဝင် လီဗာပူး နံနက်ခင်း သတင်းများ",
"btext1":"ဂျော်ဒန် ဟန်ဒါဆန်ဟာ ဆော်ဒီပရိုလိဂ်ဘက်က ကမ်းလှမ်းမှုကို နားထောင်သွားဖို့ ဆန္ဒရှိနေပါတယ်။ အသက် ၃၃ နှစ်အရွယ် ကွင်းလယ်လူဟာ သူ့ဘဝရဲ့ အပြောင်းအလဲ တစ်ခုကို ရင်ဆိုင်ဖို့ ကလပ်ကို တောင်းဆိုမယ်ဆိုရင် လီဗာပူးက ဆော်ဒီကလပ်နဲ့ စကားပြောပါမယ်။ ဆော်ဒီကလပ်ဘက်က ဟန်ဒါဆန်ကို တစ်ပတ်လုပ်ခ ပေါင် ၇ သိန်းဖြင့် ကမ်းလှမ်းခြင်းဖြစ်ကာ ကွင်းလယ်လူက မကြာခင်မှာ နည်းပြယာဂင်ကလော့ပ်နဲ့ စကားပြောမှု လုပ်ပါတော့မယ်။ လီဗာပူးအသင်းဟာ စီနီယာ ကွင်းလယ်လူ တစ်ဦးဦး ထွက်ခွာပါက ကွင်းလယ် လူသစ် အစားထိုးဖို့ အစီအစဉ် ရှိထားပါတယ်။ နောက်ထပ် ခေါ်ယူမယ့် ကစားသမားက လူငယ်တန်းထဲက ဖြစ်လာဖို့ရှိကာ ဆောက်သမ်တန်မှ လာဗီယာက ရေပန်းအစားဆုံး ဖြစ်ပါတယ်။ ",
"btext2":"သူ့အုပ်စုရဲ့ အပြေးလေ့ကျင့်ရေးမှာ အောင်နိုင်ခဲ့သူဟာ ဒေါမနစ်ဖြစ်ကြောင်း ဂျိုတာက ထုတ်ပြောလာခဲ့ပါတယ်။ ဘောလုံးပိုင်ဆိုင်မှုမှာဆိုရင် မက်ကယ်လစ္စတာက အတော်လေး အရည်အချင်းရှိတယ်လို့ သူက ပြောပါတယ်။ လီဗာပူးအသင်း လေ့ကျင့်ရေးမှာ အလက်ဆစ်နဲ့ ဒေါမနစ်တို့ရဲ့ ကောင်းသတင်းတွေ ပျံ့နေပါတယ်။ အသင်းဖော်တွေကလည်း သူတို့ နှစ်ဦးရဲ့ လုပ်နိုင်စွမ်းတွေကို အထင်ကြီးနေကြတယ်လို့ သိရပါတယ်။ သီယေဂိုကို ဆော်ဒီနဲ့ တူရကီကလပ်တွေဘက်က ခေါ်ယူဖို့ စိတ်ဝင်စားနေဆဲ ဖြစ်ပါတယ်။ စပိန်သားကတော့ သူ့ရဲ့ လက်ကျန် စာချုပ် ၁ နှစ်ကို လီဗာပူးမှာပဲ ကုန်ဆုံးလိုနေကာ အသင်းမပြောင်းဖို့ ဖြစ်နိုင်ချေ များပါတယ်။ ",
"btext3": "     ဒီနွေမှာ ဗဟိုခံစစ်မှူး ခေါ်ယူဖို့ လီဗာပူးဘက်က ချယ်ဆီးအသင်းမှ လီဗီ ကိုးဝဲလ်ကို ဦးစားပေးအဖြစ် သတ်မှတ်ထားပါတယ်။ လီဗာပူးအသင်းရဲ့ လေ့ကျင့်ရေးတွေမှာ အားကစားဒါရိုက်တာ ဂျော့ရှမတ်ကီက ဘေးကနေ အမြဲတမ်း ပါဝင်နေပြီး အသင်းသားတွေကို စောင့်ကြည့်နေပါတယ်။ ဒီနွေမှာ နက်ဖီးလစ်ကို ရောင်းထုတ်လိုတယ်ဆိုရင် လီဗာပူးအသင်းဘက်က ပေါင် ၁၀ သန်းထက် ပိုနည်းတဲ့ ပြောင်းရွှေ့ကြေးမျိုး စျေးချပေးဖို့ လိုအပ်နေပါတယ်။ ",
"imgurl1":"https://lfcthadin.com/wp-content/uploads/2023/07/9001372023-678x381.jpg",
"imgurl2":"https://lfcthadin.com/wp-content/uploads/2023/07/9001372023-678x381.jpg",
"imgurl3":"no",
"video":"no"
 },

        {"ndate":"July  12 , 2023",
"htext":"လီဗီ ကိုးဝဲလ်ကို ရမယ်ဆိုရင် လီဗာပူးအတွက် ပြောင်းရွှေ့ကြေးဟာ ပြဿနာ မဟုတ်",
"btext1":"လီဗာပူးအသင်းဟာ ဒီနွေမှာ ဝုဒ်ဘတ် ခံစစ်မှူး ဗန်ဒီဗန်အတွက် စပါးအသင်းနဲ့ ယှဉ်ပြိုင်သွားမှာ မဟုတ်ပါဘူး။ အသက် ၂၂ နှစ်အရွယ် ခံစစ်မှူးဟာ လီဗာပူးရဲ့ ပစ်မှတ်စာရင်းထဲ မပါတော့ပါဘူး။ ဒီတလောမှာ ခံစစ်မှူးရဲ့ အခြေအနေနဲ့ ပတ်သက်ပြီး လီဗာပူးဘက်က စုံစမ်းခဲ့ပေမယ့်လို့ နယ်သာလန်သားကို ခေါ်ယူရေးမှာ မပါဖို့ အသင်းဘက်က ဆုံးဖြတ်ထားပြီဖြစ်ပါတယ်။ ခံစစ်အတွက် လီဗာပူး သဘောကျနေသူဟာ တစ်ဦးတည်း ရှိတော့တယ်လို့ နားလည်ရပါတယ်။ လီဗာပူး သတင်းထောက် David Lynch ကတော့ စပို့တင်းမှ ခံစစ်မှူး အန်နာဆီယိုဟာလည်း ဒီနွေမှာ အသင်းခေါ်ယူလိုတဲ့ ကစားသမား စာရင်းထဲ မပါတော့ဘူးလို့ ပြောပါတယ်။ အနာဂတ်မှာ ဘာဖြစ်လာမယ် ဆိုတာတော့ မှန်းဆရ ခက်ခဲပါတယ်။ ",
"btext2":" လီဗာပူးအသင်း အလိုရှိတဲ့ တစ်ဦးတည်းသော ခံစစ်မှူးက လီဗီ ကိုးဝဲလ်ပဲ ဖြစ်ပါတယ်။ အသက် ၂၀ အရွယ် ခံစစ်မှူးကို လီဗာပူးဘက်က အတော်လေး အကြိုက်တွေ့ကာ ချယ်ဆီးအသင်းထံ အသင်းပြောင်းလိုကြောင်း သူ့ဘက်က တောင်းဆိုမှာမျိုးကို အသင်းဘက်က သဘောကျပါလိမ့်မယ်။ သတင်းထောက် Neil Jones ကတော့ ပေါင် သန်း ၁၀၀ လို ရူးလောက်တဲ့ ပြောင်းရွှေ့ကြေးမျိုး ချယ်ဆီးအသင်း မတောင်းဆိုသ၍ လီဗီ ကိုးဝဲလ်ကို ခေါ်ယူဖို့မှာ လီဗာပူးအတွက် ငွေကြေးဟာ ပြဿနာ မဟုတ်ဘူးလို့ ဆိုပါတယ်။ အသင်းက ကိုးဝဲလ်ကို အရမ်း သဘောကျနေတာ ဖြစ်ပါတယ်။ လီဗာပူးရဲ့ တစ်ခုတည်းသော ခံစစ်ပစ်မှတ်ဟာ လီဗီ ကိုးဝဲလ်ဖြစ်ပြီး လာမယ့် အပတ်တွေမှာ အခြေအနေ ထူးခြားလာနိုင်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/levi-lfc-2023-brighton-678x381.jpg",
"imgurl2":"https://lfcthadin.com/wp-content/uploads/2023/07/levi-lfc-2023-brighton-678x381.jpg",
"imgurl3":"no",
"video":"no"
 },
      {"ndate":"July  12 , 2023",
"htext":"ရာသီကြိုမှာ ကလော့ပ် နီးနီးကပ်ကပ် စောင့်ကြည့်နေမယ့် လီဗာပူး လူငယ် (၅) ဦး",
"btext1":"လီဗာပူးအသင်းရဲ့ အကယ်ဒမီဟာ ဒီနှစ်တွေထဲမှာ စီနီယာအသင်းအတွက် အကျိုးဖြစ်မယ့် လူငယ်ကြယ်ပွင့်တွေ မွေးထုတ်ပေးနိုင်စွမ်း နည်းပါးနေပါတယ်။ မော်ဆန်၊ ဘရတ်ဒလေ၊ ဘာ့ဆီတစ်၊ လုခ်ချမ်ဘား အစရှိတဲ့ အကယ်ဒမီ ကြယ်ပွင့်တွေဟာ သူတို့ရဲ့ အလားအလာတွေ ပြသထားပြီးပါပြီ။ ရာသီကြိုမှာ ကလော့ပ်ရဲ့ရှေ့ လေ့ကျင့်ရေးဝင်ပြီး သူတို့ရဲ့ အစွမ်းအစကို ပြသနိုင်ရင် လာမယ့်ရာသီ စီနီယာပွဲကစားခွင့် ရနိုင်တဲ့ လူငယ် ၅ ဦးကို ဖော်ပြပါမယ်။ ဗန်ဒုတ် အသက် – ၁၇ နှစ် (ညာတောင်ပံ) တောင်ပံမှာ မဆုတ်မနစ် ကြိုးစားကစားတဲ့ ဗန်ဒုတ်ဟာ လူငယ်တန်းမှာ တောက်လျှောက် နာမည်တက်လာခဲ့ပါတယ်။ ရာသီကြိုမှာ လီဗာပူးအသင်းနဲ့အတူ အားစိုက်နိုင်ဖို့ စကော့တလန် အသင်း လူစာရင်းကနေပါ နှုတ်ထွက်ထားခဲ့ပါတယ်။ နောက်ရာသီမှာ ဂေါ်ဒန်ထက် ဒုတ်ခ်က မကြာခဏ ပိုပြီးတော့ အခွင့်အရေး ရခဲ့ရင်တောင် အံ့ဩစရာ ဖြစ်မှာမဟုတ်ပါဘူး။ ",
"btext2":" မာဆယ်လို ပီတာလူဂါ အသက် – ၂၀ နှစ် (ဂိုးသမား) ကလယ်ဟာ အသင်းကနေ ထွက်ခွာလိုတာကြောင့် အသင်းဟာ ဂိုးသမား အရံ အနည်းဆုံး တစ်ယောက် ခေါ်ယူရမှာပါ။ အခြားသော အသင်းတွေက ကြယ်ပွင့်တွေ ခေါ်ယူနိုင်သလို ပီတာလူးဂါလို အကယ်ဒမီကြယ်ပွင့်ကိုလည်း အသုံးချနိုင်ဖွယ် ရှိပါတယ်။ သူဟာ အသင်းကြီးနဲ့အတူ ပုံမှန် လေ့ကျင့်ရေးဆင်းနေကျ ဖြစ်ပါတယ်။ ကွမ်းဆက် အသက် – ၂၀ နှစ် (ခံစစ်မှူး) အသက် ၂၀ အရွယ် ကွမ်းဆက်ဟာ ရုပ်ပိုင်းဆိုင်ရာ အားကောင်းပြီး လက်ရှိ အကယ်ဒမီ အဆင့်ရဲ့ အကောင်းဆုံး ခံစစ်မှူးဖြစ်ပါတယ်။ သူဟာ လီဗာပူးအသင်းနဲ့ ကာလရှည် စာချုပ် ချုပ်ဆိုထားသူပါ။ အသင်းက ဗဟိုခံစစ်မှူးသစ် လိုနေတာဖြစ်လို့ ကွမ်းဆက်ဟာ စီနီယာအသင်း လိုအပ်ချက်ကို ဖာထေးပေးနိုင်မယ့် ကြယ်ပွင့် ကစားသမား ဖြစ်လာနိုင်မလား စောင့်ကြည့်ရပါလိမ့်မယ်။",
"btext3": "  ဘော်ဘီကလက် အသက် – ၁၈ နှစ် (ကွင်းလယ်လူ) ဘော်ဘီကလက်ဟာ နယူးကာဆယ် ဂန္တဝင်ရဲ့ သားဖြစ်ကာ ဘောလုံးပါရမီပါပြီး တောက်ပတဲ့ အနာဂတ် ရှိပါတယ်။ လာမယ့်ရာသီ နေရာမပေးဘူးဆိုရင် သူ့ကို အငှားချလိုက်တာက အသင့်တော်ဆုံး ဖြစ်မှာပါ။ ကွင်းလယ်လူဟာ ရုပ်ပိုင်းဆိုင်ရာနဲ့ ပုံမှန် ကစားချိန်အတွက် ယှဉ်ပြိုင်ရတဲ့ အတွေ့အကြုံ လိုအပ်နေပါတယ်။ လူးဝစ် ကူးမက်စ် အသက် – ၁၇ နှစ် (တိုက်စစ်မှူး) လူးဝစ် ကူးမက်စ်ဟာ ဘောလုံးမျိုးရိုးရှိပြီး သူ့ရဲ့ ဖခင်ကတော့ ဝီဂန် ကွင်းလယ်လူဟောင်း ဂျေဆန်ဖြစ်ပါတယ်။ မနှစ်ကရာသီ အကယ်ဒမီအဆင့်မှာ ၂၂ ပွဲကစား ၁၄ ဂိုးသွင်း၊ ဂိုးဖန်တီးမှု ၅ ကြိမ် လုပ်ခဲ့ပါတယ်။ အဆုံးသတ်ပိုင်းမှာ ပါရမီပါတယ်လို့ သတင်းထွက်နေပြီး ဝေလ်း ယူ-၁၉ အသင်းကို ကိုယ်စားပြုခွင့် ရထားပါတယ်။    ",
"imgurl1":"https://lfcthadin.com/wp-content/uploads/2023/07/lfc-youth-5-teengers-678x381.jpg",
"imgurl2":"https://lfcthadin.com/wp-content/uploads/2023/06/doak-winger-1024x576.jpg",
"imgurl3":"https://lfcthadin.com/wp-content/uploads/2023/07/Lewis-Koumas-lfc--988x1024.jpg",
"video":"no"
 },
        {"ndate":"July  12 , 2023",
"htext":"လူစုံတက်စုံနဲ့ ပထမအကြိမ် လေ့ကျင့်ရေးမှာ ဘာတွေ ထူးထူးခြားခြား မြင်လိုက်ရသလဲ",
"btext1":"၂၀၂၃-၂၀၂၄ ဘောလုံးရာသီအတွက် လီဗာပူးအသင်းရဲ့ ရာသီကြို ပြင်ဆင်မှုဟာ မနေ့ကပဲ လူစုံစွာဖြင့် စတင်လာခဲ့ပြီ ဖြစ်ပါတယ်။ နိုင်ငံတကာပွဲတွေ သွားကစားထားတဲ့ စီနီယာတွေဟာ နားရက် ၃ ရက် ပိုရခဲ့ကာ မနေ့ကတော့ အက်ဆာ လေ့ကျင့်ရေးမှာ အားလုံး သတင်းပြန်ပို့ခဲ့ပါပြီ။ ဗန်ဒိုက်၊ ဆာလာ၊ ထရန့်တို့နဲ့တကွ ကစားသမားသစ်တွေဖြစ်တဲ့ မက်ကယ်လစ္စတာနဲ့ ဆိုဘိုစလိုင်တို့လည်း အသင်းနဲ့ ပူးပေါင်းခဲ့ကြပါတယ်။ အသင်းရဲ့ ရာသီကြို ပြန်စတင်မှုကနေ မြင်ရတဲ့ ထူးခြားမှုတွေကို ဖော်ပြသွားပါမယ်။ ဟန်ဒိုကပေးတဲ့ လုံ့ဆော်မှု ဒီနွေမှာ ဟန်ဒိုဟာ ဘောက်ဆင် ကစားနေခဲ့ကာ သူ့ရဲ့ ခန္ဓာကိုယ် ကြံ့ခိုင်မှုကို ထိန်းသိမ်းခဲ့ပါတယ်။ ဒါကြောင့်ပဲ ရုပ်ပိုင်းဆိုင်ရာ စစ်ဆေးချိန်မှာ သူ့ရဲ့ ဝမ်းဗိုက်နဲ့ နောက်ကျောတွေမှာ တောင့်တင်းတဲ့ ကြွက်သားတွေကို မြင်ခဲ့ရတယ်။ ဟန်ဒိုရဲ့ ဘော်ဒီပိုင်း အပြောင်းအလဲဟာ ဆာလာ၊ ရိုဘိုနဲ့ နည်းပြကလော့ပ်တို့ကို သဘောကျစေပါတယ်။ ဒါဟာ ကွင်းလယ်လူသစ်တွေ ရောက်လာတဲ့နောက် အသင်းသားတွေ ပိုမို အားထုတ်ဖို့ လိုအပ်နေပြီဆိုတာ အသင်းခေါင်းဆောင် ကိုယ်တိုင်က နားလည်ထားကြောင်း ပြသမှု ဖြစ်လာခဲ့တယ်။ ",
"btext2":"အစောပိုင်းနေ့ရက်တွေ ပြန်အမှတ်ရစေတဲ့ ထရန့် ထရန့်က ဆံပင်ခပ်တိုတိုထားပြီး ပြန်လာချိန်မှာ ဂက်ပိုက ဝမ်းပန်းတသာ နှုတ်ဆက်ခဲ့ပါတယ်။ ဗန်ဒိုက်နဲ့ စကားပြောချိန်မှာလည်း ကျနော်ရဲ့ အကောင်းဆုံးတွေ ပြန်လုပ်ပြမှာလို့ ထရန့်က ပြောခဲ့ပါသေးတယ်။ သူကပဲ စိတ်သစ် လူသစ်နဲ့ အကောင်းဆုံး လုပ်ပြမယ်လို့ အခြားအသင်းဖော်ကိုလည်း ပြောခဲ့ပါတယ်။ ရာသီကြို မတိုင်ခင် ထရန့် ညှပ်လာတာဟာ ၂၀၁၇ မှာတုန်းက စီနီယာအဆင့်ထံ တက်လှမ်းလာချိန် သူထားခဲ့တဲ့ ဆံပင်စတိုင်ဖြစ်ပါတယ်။ ထရန့်ရဲ့ ဘောလုံးအပေါ်ပဲ အပြည့်အဝ အားစိုက်တော့မယ်ဆိုတဲ့ ကြေညာချက်ဟာ အခြားသော အသင်းဖော်တွေအတွက် သတိပေးချက် ဖြစ်လာပါတယ်။ ကမ္ဘာ့ဖလားချန်ပီယံ မက်ကယ်လစ္စတာရဲ့ ရုပ်ပိုင်းဆိုင်ရာကို စစ်ဆေးနေချိန်မှာ ဗန်ဒိုက်က အာဂျင်တီးနားရဲ့ ဖုန်းမှာထားတဲ့ lockscreen ကို မြင်ခဲ့ပါတယ်။ ကယ်လစ္စတာက ကမ္ဘာ့ဖလား ကိုင်မြောက်နေတဲ့ ပုံကို သူ့ဖုန်းမှာ တပ်ထားတာပါ။ ချန်ပီယံတစ်ဦးက ချန်ပီယံအသင်းထံ ပြောင်းလာတာထက် ပိုတဲ့ လုံ့ဆော်ပေးနိုင်တာမျိုး မရှိနိုင်တော့ပါဘူး။ ",
"btext3": "  ဆာလာနဲ့ ဆိုဘိုစလိုင် ပထမအသုတ် ကြံ့ခိုင်မှု စစ်ဆေးချက်မှာ အနိုင်ရခဲ့သူက ဆာလာဖြစ်ပါတယ်။ အီဂျစ်သားဟာ သူ့ရဲ့ မြန်နှုန်း၊ ကြံ့ခိုင်မှုတွေကို ရာသီကြိုမှာလည်း ဆက်ထိန်းထားနိုင်ခဲ့တယ်။ နိုင်ပွဲနဲ့ သွင်းဂိုး ဆာလောင်တဲ့ ဆာလာကို ဆက်မြင်ရတာဟာ အသင်းအတွက် အရေးကြီးပါတယ်။ အသေအချာကြီး မြင်ခဲ့ရတာ မဟုတ်ပေမယ့်လို့ ဒုတိယအသုတ် ကြံ့ခိုင်မှုပိုင်း စစ်ဆေးရာမှာတော့ ဆိုဘိုစလိုင်က နောက်ဆုံးထိ ဆက်ရှိနေသူလို့ ယူဆရပါတယ်။ ရတ်ဘူး ဘောလုံးအဖွဲ့ကနေ ထွက်ပေါ်လာတာမို့ သူဟာ ဖိအားပေးခြင်းနဲ့ မရပ်မနား အားထုတ်ခြင်းတွေမှာ အသားကျနေပြီးသား ကစားသမားဖြစ်ပါတယ်။ ညာခြမ်း နံပါတ် ၈ နေရာ၊ ညာတောင်ပံနေရာနဲ့ ကွင်းလယ်တိုက်စစ်နေရာတွေမှာ ကစားနိုင်မယ့် ဒေါမနစ် ဆိုဘိုစလိုင်းဟာ ဒီယက်စ်၊ ဂက်ပိုတို့လို အသင်းကစားကွက်မှာ အမြန်ဆုံး အံဝင်နိုင်ဖို့ မျှော်လင့်ပါတယ်။ စီနီယာနဲ့ လူငယ်ကြယ့်ပွင့်တွေ စုံလင်နေခြင်း အသင်းရဲ့ လေ့ကျင့်ရေးမှာတော့ စီနီယာ အားလုံးနီးပါး အပြင် ဘရတ်ဒလေ၊ ကိတ်ဂေါ်ဒန်၊ ဘာ့ဆီတစ်တို့ကိုလည်း မြင်ခဲ့ရပါတယ်။ ဒီလောက် အင်အားကောင်းကောင်းနဲ့ လူစာရင်းမျိုးကို မမြင်ရတာ အတော်လေး ကြာနေပါပြီ။ ကစားသမားတိုင်းကို ရိုဘိုက လိုက်လံ နှုတ်ဆက်နေပြီး မီလ်နာ မရှိတော့တဲ့ ခေါင်းဆောင်ပိုင်းကို သူလည်း ပါဝင် တာဝန်ယူဖွယ် ရှိပါတယ်။    ",
"imgurl1":"https://lfcthadin.com/wp-content/uploads/2023/07/first-traning-2023-678x381.jpg",
"imgurl2":"https://lfcthadin.com/wp-content/uploads/2023/07/first-traning-2023-678x381.jpg",
"imgurl3":"no",
"video":"no"
 },
           {"ndate":"July  12 , 2023",
"htext":"မက်ကယ်လစ္စတာ၊ ဆိုဘိုစလိုင်တို့ အသင်းနဲ့ လေ့ကျင့်ရေး စတင်ခြင်း၊ ယူ-၂၁ ကြယ်ပွင့်တွေကို ခေါ်ယူဖို့ သွေးအေးသွားခြင်းနဲ့ နံနက်ခင်း လီဗာပူး သတင်းများ",
"btext1":"လီဗာပူး ကစားသမားဘဝ ပထမဆုံး လေ့ကျင့်ရေးဟာ ခက်ခဲတယ်လို့ မက်ကယ်လစ္စတာက ဝန်ခံခဲ့ပေမယ့် အဲ့လို ခက်ခဲတာကို သဘောကျတယ်လို့ မှတ်ချက်ပေးခဲ့ပါတယ်။ ပထမဆုံး လီဗာပူး လေ့ကျင့်ရေး အခြေအနေကို မှတ်ချက်ပေးဖို့ ဆိုဘိုစလိုင်က ငြင်းဆန်ခဲ့ပါတယ်။ လီဗာပူးအသင်းကို ပြန်ရောက်လာတဲ့ ဆာလာဟာ သူ့ရဲ့ ပြေးနှုန်းကို လူမှုကွန်ယက်ကနေ ဖော်ပြရာမှာ ပရော်ဖက်ရှင်နယ် အပြေးသမား တစ်ယောက်ရဲ့ ပြေးနှုန်းနီးနီး ရှိနေသေးတာကို မြင်ခဲ့ရပါတယ်။ ဆာလာဟာ နွေအားလပ်ရက်မှာ သူ့ရဲ့ ကြံ့ခိုင်မှုနဲ့ မြန်နှုန်းကို အပြည့်အဝ ဆက်ထိန်းထားခဲ့ပါတယ်။ ",
"btext2":" ယူ-၂၁ ပွဲတွေ သွားကစားထားတဲ့ ဟာဗေး၊ ကာတစ်ဂျုံးကလွဲရင် လီဗာပူးအသင်းမှာ စီနီယာအားလုံး စုံလင်နေပါတယ်။ သီယေဂို ကြံ့ခိုင်မှု မပြည့်သေးတာကလွဲလို့ ထူးထူးခြားခြား ဒဏ်ရာ အခြေအနေ မရှိကြပါဘူး။ သီယေဂို အယ်ကန်တာရာကို ဆော်ဒီနဲ့ တူရကီဘက်က စိတ်ဝင်စားနေပေမယ့် လီဗာပူးဘက်က ကစားသမားကို အတင်းအကြပ် တောင်းဆိုမှုတွေ လုပ်မှာ မဟုတ်ဘဲ စာချုပ်ကုန်တဲ့ထိ အသင်းမှာ ဆက်ထိန်းထားဖို့လည်း အဆင်ပြေနေဆဲပါ။ လီဗာပူးအသင်းဟာ နွေစျေးကွက် အစောပိုင်းမှာ စောင့်ကြည့်ခဲ့တဲ့ ယူ-၂၁ ကစားသမားတွေဖြစ်တဲ့ ဂရာဗင်ဘက်ချ်၊ သူရမ်၊ မန်နူကူနေး၊ ဗီဂါနဲ့ ဗန်ဒီဗန်တို့အပေါ် စိတ်ဝင်စားမှုတွေ လျော့ကျသွားပြီ ဖြစ်ပါတယ်။ စိန့်ကွင်းလယ်လူ လာဗီယာကို လီဗာပူးဘက်က စိတ်ဝင်စားနေဆဲဖြစ်ကာ ကွင်းလယ်မှာ တစ်ခုခု ထူးခြားတာနဲ့ ကမ်းလှမ်းမှု ဝင်ဖွယ် ရှိပါတယ်။ ဘယ်ဂျီယံသားအတွက် ပေါင် သန်း ၅၀ တော့ ပေးမှာ မဟုတ်ပါဘူး။",
"btext3": "  အခုချိန်မှာ တစ်သင်းလုံးက ဒီရာသီ တစ်ခုခု အောင်မြင်ရေးအတွက် အစွမ်းကုန် ကြိုးစားပြီး အကောင်းဆုံးတွေကို ပြသဖို့ စိတ်အားထက်သန်နေပါတယ်လို့ ဂက်ပိုက ထုတ်ပြောလာပါတယ်။ လီဗာပူးက လီဗီ ကိုးဝဲလ်ကို အလေးအနက် စိတ်ဝင်စားနေတာဖြစ်ကာ ဒီအပတ်အတွင်း ခံစစ်သမားနဲ့ ချယ်ဆီးအသင်းကြား စကားပြောဆိုမှု အခြေအနေကို စောင့်ကြည့်မှာ ဖြစ်ပါတယ်။ ၂၀၂၃ ယူ-၂၁ ယူရိုပြိုင်ပွဲရဲ့ အကောင်းဆုံး အသင်းမှာတော့ ကာတစ်ဂျုံးက ကွင်းလယ်ကနေ ပါဝင်ခဲ့ပါတယ်။ ဆာလာက အီဂျစ် တောင်ပံသမား Ibrahim Adel ရဲ့ အရည်အချင်းကို သဘောကျတာကြောင့် ခေါ်ယူဖို့ရာ အသင်းကို တိုက်တွန်းထားတယ်လို့ သိရပါတယ်။    ",
"imgurl1":"https://lfcthadin.com/wp-content/uploads/2023/07/9191272023-678x381.jpg",
"imgurl2":"https://lfcthadin.com/wp-content/uploads/2023/07/9191272023-678x381.jpg",
"imgurl3":"no",
"video":"no"
 },

        {"ndate":"July  11 , 2023",
"htext":"၂၀၂၃-၂၀၂၄ ဘောလုံးရာသီမှာ လီဗာပူးအသင်း ပရီးမီးယားလိဂ်ဖလားကို ပြန်လည် စိန်ခေါ်လာနိုင်မယ့် အကြောင်းရင်း (၃) ချက်",
"btext1":"၂၀၂၃-၂၀၂၄ ဘောလုံးရာသီအတွက် ကလပ်တွေဟာ ပြင်ဆင်မှုတွေ စတင်လာနေပြီဖြစ်ကာ လီဗာပူးအသင်းကလည်း စီနီယာအားလုံး နီးပါး ဒီကနေ့မှာ ပြန်လည် စုစည်းထားခဲ့ပါပြီ။ မနှစ်ကရာသီဟာ ဆုဖလား လက်မဲ့ဖြစ်ခဲ့သလို ချန်ပီယံလိဂ်ဝင်ခွင့်ပါ လွဲချော်ခဲ့တာမို့ အသင်းအတွက် ကျရှုံးတဲ့ ဘောလုံးရာသီ ဖြစ်ခဲ့ပါတယ်။ ဒါပေမယ့် ရာသီသစ်မှာ အသင်းဟာ ဆုဖလားတွေ ပြန်လည် စိန်ခေါ်လာနိုင်မှာပါ။ အဲ့လို လုပ်နိုင်မယ်လို့ ယုံကြည်စရာ အကြောင်းရင်း ၃ ချက် ရှိပါတယ်။ သန်မာတဲ့ ကွင်းလယ် ရွေးချယ်စရာများ ကလော့ပ်ဟာ သူ့ရဲ့ ကွင်းလယ် ပြန်တည်ဆောက်ဖို့ အချိန်တန်ပြီဆိုတာကို နားလည်ပါတယ်။ အာသာ၊ ကိတ်တာ၊ မီလ်နာ၊ ချိန်ဘာလိန်တို့ကို ထွက်ခွင့်ပေးခဲ့တဲ့နောက် ဒီနွေမှာ နံပါတ် ၈ ကွင်းလယ်လူ ၂ ဦးကို ရာသီကြို မတိုင်ခင်မှာတင် ခေါ်ယူထားခဲ့ပါတယ်။ လီဗာပူးဘက်ကတော့ တတိယမြောက် ကွင်းလယ်လူကို နံပါတ် ၆ နေရာနဲ့ ကွင်းလယ် နေရာစုံမှာ ကစားနိုင်မယ့် လူငယ်စတား တစ်ဦး ခေါ်ယူလိုနေပါသေးတယ်။ အဲ့အတွက် အလျင်စလို ချိတ်ဆက်မှာတော့ မဟုတ်ဘဲ စျေးကွက်ထဲကနေ သေသေချာချာ စောင့်ကြည့်သွားမှာပါ။ အသင်းခေါင်းဆောင် ဟန်ဒါဆန်ဟာ မီလ်နာရဲ့ နေရာကို လွဲယူရတော့မယ်လို့ သိထားရတာမို့ ပွဲကစားခွင့် အကန့်အသတ် ရှိလာတော့မှာပါ။ ဖာဘင်ညိုဟာ နံပါတ် ၆ နေရာအတွက် အဓိက ကစားသမားဖြစ်လာနိုင်ပြီး သီယေဂို၊ ဟန်ဒိုတို့ကလည်း အဆိုပါ နေရာမှာ အားဖြည့်ပေးနိုင်ပါတယ်။ ",
"btext2":" ချန်ပီယံလိဂ်ပွဲ မရှိခြင်း ယူရိုပါလိဂ်ရဲ့ ပြင်းထန်မှုဟာ ချန်ပီယံလိဂ်ကိုတော့ မမီပါဘူး။ လက်ရှိ လီဗာပူးလူစာရင်းအရ ဒီပြိုင်ပွဲကို အနိုင်ရမယ့် ရေပန်းစား အသင်းတွေထဲ ထိပ်ဆုံးကနေ ရှိနေမှာပါ။ နောက်ဆုံး ၅ ရာသီမှာ ချန်ပီယံလိဂ် ဖိုင်နယ်ကို ၃ ကြိမ် တက်ရောက်နိုင်ခဲ့သလို ကလော့ပ် လက်ထက် တစ်ကြိမ်တည်းသော ယူရိုပါလိဂ် ကစားရတဲ့ နှစ်တုန်းကလည်း ဖိုင်နယ်တက်ခဲ့တဲ့ လီဗာပူးအသင်းဟာ ဒီရာသီမှာလည်း ပြိုင်ပွဲရဲ့ မြင့်မားတဲ့ အဆင့်ကို ရောက်နိုင်သင့်ပါတယ်။ အာဆင်နယ်က မန်စီးတီးကို ယှဉ်ပြိုင်ပြီး ပရီးမီးယားလိဂ်ဖလား စိန်ခေါ်သွားနိုင်တဲ့ အဓိက အကြောင်းရင်းတွေထဲက တစ်ချက်ဟာ ချန်ပီယံလိဂ်ပွဲတွေ မရှိခြင်းကြောင့် ပါဝင်ပါတယ်။ ကလော့ပ် အနေနဲ့ လူငယ်တွေအပြင် အလှည့်ကျ ပွဲထုတ်မှုတွေကို ကြားရက်တွေမှာ ပြုလုပ်ခွင့်ရလာမှာပါ။",
"btext3": "   စီနီယာတွေရဲ့ ကြံ့ခိုင်မှု မနှစ်ရာသီစမှာ လီဗာပူးအသင်းရဲ့ စီနီယာကစားသမား များစွာဟာ ဒဏ်ရာပြဿနာတွေ ရင်ဆိုင်ခဲ့ရပါတယ်။ မာနေး ထွက်ခွာသွားခဲ့ကာ ဒီယက်စ်၊ ဂျိုတာတို့ ဒဏ်ရာတွေရနေခဲ့တာက လီဗာပူးကို ရုန်းကန်ရမှုတွေ ရှိစေတယ်။ ဒါ့အပြင် ဘောလုံးရာသီဝက်မှာ ကမ္ဘာ့ဖလား ရှိနေခဲ့တာကလည်း သက်ရောက်မှု ကြီးခဲ့ပါတယ်။ ဒီရာသီစတော့ မတူညီတော့ပါဘူး။ တိုက်စစ်မှာ ရွေးချယ်စရာ ၅ ဦးထိ ရှိနေသလို ကွင်းလယ်မှာလည်း ဘာ့ဆီတစ်နဲ့ မော်တန် မပါဘဲကို ကွင်းလယ်လူ ၆ ဦး ရှိနေပါတယ်။ တစ်ခုတည်းသော အားနည်းနေတဲ့ နေရာက ဗဟိုခံစစ်မှူး နေရာပဲ ဖြစ်ပါတယ်။ ရာသီကုန်ခါနီး မြင်ရတဲ့ မြင်ကွင်းတွေအရဆိုရင် တည်ငြိမ်တဲ့ လူစာရင်းနဲ့ဆိုရင် အသင်းဟာ ရလဒ်ကောင်းတွေကို ရယူနိုင်နေဆဲဖြစ်ကာ အန္တရာယ်ကြီးတဲ့ အသင်းတစ်သင်း ဖြစ်နေဆဲလို့ ယုံကြည်နေမိပါတယ်။   ",
"imgurl1":"https://lfcthadin.com/wp-content/uploads/2023/07/vandijk-lfc-trophy-678x381.jpg",
"imgurl2":"https://lfcthadin.com/wp-content/uploads/2023/07/fab-mac-szobo-1024x576.jpg",
"imgurl3":"https://lfcthadin.com/wp-content/uploads/2023/05/ucl-lfc-2024-25-1024x576.jpg",
"video":"no"
 },

        {"ndate":"July  11 , 2023",
"htext":"ဒါဝင်၊ ဖာဘင်ညိုနဲ့တကွ လူငယ်စတားတွေ လေ့ကျင့်မှုကို ကြည့်ရှုခဲ့တဲ့ အားကစား ဒါရိုက်တာ ဂျော့ရှမတ်ကီ",
"btext1":"တနင်္လာနေ့ မနက်က စတင်တဲ့ လီဗာပူးအသင်းရဲ့ ရာသီကြို လေ့ကျင့်ရေးမှာတော့ စီနီယာနဲ့ လူငယ်တွေ ပေါင်းစပ်ထားတဲ့ အသင်းသား ၁၈ ဦး ပါဝင်ခဲ့ကြပါတယ်။ အတ်ဒရီယန်၊ ဂိုးမက်စ်၊ မာတစ်၊ ဖာဘင်ညို၊ ဒါဝင်နူးညက်တို့ လေ့ကျင့်ရေး အပြည့် ဝင်ခဲ့ကြပေမယ့် သီယေဂိုကတော့ သီးခြား အစီအစဉ်တွေကြောင့် မပါခဲ့ပါဘူး။ စပိန်သားဟာ အခုချိန်ထိ လေ့ကျင့်ရေးတွေမှာ ပါဝင်ဖို့ရာ ကြံ့ခိုင်မှု လုံလောက်ခြင်း မရှိသေးဘူးလို့လည်း သိရတယ်။ လူငယ်စတားတွေဖြစ်တဲ့ ဗန်ဒုတ်၊ ဘော်ဘီကလက်၊ စတီးဝပ်၊ ကွမ်းဆက်၊ ဖရန့်ဒေါ့တို့အပြင် မနှစ်ကရာသီ အငှားထွက်ခဲ့တဲ့ ဂိုးသမား ပီတာလူးဂါ၊ ကွင်းလယ်လူ မော်တန်လည်း လေ့ကျင့်ရေးမှာ ပါဝင်လာခဲ့ပါတယ်။ ",
"btext2":"သူတို့တွေရဲ့ လေ့ကျင့်မှုကို ယာဂင်ကလော့ပ် ဦးဆောင်တဲ့ နည်းပြအဖွဲ့က စောင့်ကြည့်မှုတွေ လုပ်နေခဲ့တယ်။ ဒါ့အပြင် အားကစားဒါရိုက်တာသစ် ဂျော့ ရှမတ်ကီကလည်း တက်ရောက် ကြည့်ရှုခဲ့ပါတယ်။ လီဗာပူးအသင်းဟာ ရှမတ်ကီကို ၃ လစာချုပ်ဖြင့် ခေါ်ယူထားတာဖြစ်ကာ ဒီနွေမှာ နှစ်ဘက် အဆင်ပြေခဲ့မယ်ဆိုရင် စာချုပ်သစ် ထပ်ပေးခွင့် ပါဝင်ပါတယ်။ မက်ကယ်လစ္စတာ ခေါ်ယူမှုကို ဂျူလီယန်ဝတ်က တာဝန်ယူခဲ့ကာ ဒေါမနစ်ကိုတော့ ရှမတ်ကီက ခေါ်ယူပေးခဲ့တာဖြစ်ပါတယ်။ ",
"btext3": "   ဒီကနေ့ ဇူလိုင် ၁၁ ရက်မှာတော့ ထရန့်၊ အယ်လီဆန်၊ ဒီယက်စ်၊ ဂက်ပို၊ ဟန်ဒါဆန်၊ ဂျိုတာ၊ ကလယ်ဟာ၊ ကိုနတေး၊ ကယ်လစ္စတာ၊ ရော်ဘတ်ဆန်၊ ဆာလာ၊ ဒေါမနစ်၊ ကိုစတက်နဲ့ ဗန်ဒိုက် အစရှိတဲ့ စီနီယာ အသင်းသား ၁၄ ဦးဟာ အက်ဆာလေ့ကျင့်ရေးကို စတင်ပူးပေါင်းမှာဖြစ်ပါတယ်။ အင်္ဂလန် ယူ-၂၁ အသင်းနဲ့ ယူရိုဖလား အနိုင်ရထားတဲ့ ကာတစ်ဂျုံးနဲ့ ဟာဗေးတို့ဟာ နားရက် အနည်းငယ် ထပ်ရမှာမို့ လီဗာပူးအသင်းနဲ့ ပြန်ပူးပေါင်းဦးမှာ မဟုတ်ပါဘူး။   ",
"imgurl1":"https://lfcthadin.com/wp-content/uploads/2023/07/1014-lfc-traning-678x381.jpg",
"imgurl2":"https://lfcthadin.com/wp-content/uploads/2023/07/1014-lfc-traning-678x381.jpg",
"imgurl3":"no",
"video":"no"
 },
         {"ndate":"July  11 , 2023",
"htext":"ဖာဘင်ညိုသည် ရောင်းရန် မဟုတ်၊ စီနီယာအားလုံး ပြန်ဆုံဖို့ရှိခြင်း၊ ဗန်ဒိုက် တွဲဘက်အဖြစ် ကိုးဝဲလ်ကို နေရာပေးဖို့ထိ ပြင်ဆင်ထားခြင်းနဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ လီဗီ ကိုးဝဲလ်ကို ခေါ်ယူနိုင်မယ်ဆိုရင် ဗန်ဒိုက်နဲ့ တွဲဘက်ပေးဖို့ ဆန္ဒရှိတယ်လို့ သိလာရပြီး ဒါဟာ အင်္ဂလန်ခံစစ်မှူးကို အန်ဖီးထံ ပြောင်းလာစေဖို့ မက်လုံးတစ်ခုလည်း ဖြစ်လာနိုင်ပါတယ်။ အသင်းခေါင်းဆောင် ဟန်ဒါဆန်ဟာ ဆော်ဒီလိဂ်ထံ ပြောင်းမှာ မဟုတ်ဘဲ လီဗာပူးမှာပဲ ဆက်ရှိနေမှာပါ။ သူဟာ ဂျရတ် ကိုင်တွယ်တဲ့ ဆော်ဒီအသင်းနဲ့ သတင်းကြီးတွေ ထွက်နေတာဖြစ်ပါတယ်။ ဂိုးသမား အတ်ဒရီယန်က ဒါဝင်ဟာ သူ့ရဲ့ ဒုတိယမြောက် ဘောလုံးရာသီမှာ ခြေစွမ်းပြဖို့ ဆာလောင်နေပြီး အရင်နှစ်ကထက် ပိုမို သွေးအေး တည်ငြိမ်လာလိမ့်မယ်လို့ ထောက်ခံလိုက်ပါတယ်။",
"btext2":" ဒီကနေ့ ဇူလိုင် ၁၁ ရက်မှာတော့ ထရန့်၊ အယ်လီဆန်၊ ဒီယက်စ်၊ ဂက်ပို၊ ဟန်ဒါဆန်၊ ဂျိုတာ၊ ကလယ်ဟာ၊ ကိုနတေး၊ ကယ်လစ္စတာ၊ ရော်ဘတ်ဆန်၊ ဆာလာ၊ ဒေါမနစ်၊ ကိုစတက်နဲ့ ဗန်ဒိုက်တို့ အက်ဆာလေ့ကျင့်ရေးကို စတင်ပူးပေါင်းပါမယ်။ လူငယ် ကြယ်ပွင့်တွေဖြစ်တဲ့ ဂိုးသမား ပီတာလူးဂါ၊ ကွင်းလယ်လူ မော်တန်၊ တိုက်စစ်သမား ဘော်ဘီကလက်နဲ့ ဗန်ဒုတ်တို့ဟာ လီဗာပူးအသင်းနဲ့ ပြန်လည် ပူးပေါင်းထားပြီ ဖြစ်ပါတယ်။ အင်္ဂလန် ယူ-၂၁ အသင်းနဲ့ ယူရိုဖလား အနိုင်ရထားတဲ့ ကာတစ်ဂျုံးနဲ့ ဟာဗေးတို့ဟာ နားရက် အနည်းငယ် ထပ်ရမှာမို့ လီဗာပူးအသင်းနဲ့ ပြန်ပူးပေါင်းဦးမှာ မဟုတ်ပါဘူး။",
"btext3": "  လီဗာပူးအသင်းဘက်က သီယေဂိုအတွက် လမ်းဖွင့်ပေးထားပေမယ့် ဖာဘင်ညိုကိုတော့ လုံးဝ ရောင်းထုတ်မှာ မဟုတ်ဘဲ ထိလို့မရမယ့် ကစားသမား အဖြစ် သတ်မှတ်ထားပါတယ်။ အာဆင်နယ် ပရိသတ်တွေက အာတီတာဟာ ကလော့ပ်လို အဆင့်ကို ရောက်နေပြီလို့ တွစ်တာကနေ သုံးသပ်နေကြပါတယ်။ ၎င်းတို့ကတော့ အာတီတာရဲ့ ဦးဆောင်မှုနဲ့အတူ အာဆင်နယ်ဟာ လီဗာပူးကို ထပ်မံ ကျော်ဖြတ်ပြီး မန်စီးတီးကို စိတ်ခေါ်မယ်လို့ မှတ်ချက်ပေးနေကြပါတယ်။ စပို့တင်း ခံစစ်မှူး အန်နာဆီယိုကို စိတ်ဝင်စားနေပေမယ့် လီဗာပူးဘက်က တရားဝင် ချဉ်းကပ်မှု မလုပ်ဆောင်သေးကြောင်း ရိုမန်နိုက ပြောလာပါတယ်။    ",
"imgurl1":"https://lfcthadin.com/wp-content/uploads/2023/07/9101172023-678x381.jpg",
"imgurl2":"https://lfcthadin.com/wp-content/uploads/2023/07/9101172023-678x381.jpg",
"imgurl3":"no",
"video":"no"
 },
         {"ndate":"July  10 , 2023",
"htext":"လီဗာပူး ပစ်မှတ် လီဗီ ကိုးဝယ်က အပြောင်းအရွှေ့ သတင်းတွေအတွက် စကားပြောလာ",
"btext1":" လီဗာပူးအသင်းဘက်က ဒီနွေမှာ ခေါ်ယူလိုနေတဲ့ ဗဟိုခံစစ်မှူး လီဗီ ကိုးဝယ်က မကြာခင်မှာ အနာဂတ်ကိစ္စ ဆုံးဖြတ်နိုင်ဖို့ စကားပြောမှုတွေ ပြုလုပ်သွားမယ်လို့ ထုတ်ပြောလာပါတယ်။ အင်္ဂလန်ခံစစ်မှူးဟာ ယူ-၂၁ အသင်းနဲ့အတူ ယူရိုဖလား အနိုင်ရခဲ့ပြီဖြစ်ကာ မကြာခင်မှာတော့ ချယ်ဆီးနည်းပြသစ်ဖြစ်တဲ့ ပိုချက်တီနိုနဲ့ ဆွေးနွေးစကားပြောမှု ပြုလုပ်မှာပါ။ သူ့ကို ခေါ်ယူဖို့ လီဗာပူးနဲ့အပြိုင် ဘရိုက်တန်ကလည်း စိတ်ဝင်စားနေပါတယ်။ ဒီနွေမှာ ဘရိုက်တန်ဘက်က အသက် ၂၀ အရွယ် ခံစစ်မှူးကို ပေါင် ၃၅ သန်းဖြင့် ကမ်းလှမ်းခဲ့စဉ် ချယ်ဆီးဘက်က ပယ်ချခဲ့ကာ လီဗာပူးဘက်က ချဉ်းကပ်မှုကိုလည်း ရောင်းရန် မဟုတ်ဘူးလို့ အကြောင်းပြန်ခဲ့တာပါ။ ကစားသမားရဲ့ ဆန္ဒအပေါ် မူတည်ပြီး လီဗာပူးဘက်က ရှေ့တိုးမလား နောက်ဆုတ်မလား ဆုံးဖြတ်နိုင်ပါတယ်။",
"btext2":" အပြောင်းအရွှေ့ ကိစ္စတွေအတွက် ကိုးဝယ်က “ ကျနော်ရဲ့ မိသားစုနဲ့ စကားပြောပါမယ်။ ကျနော် ပြောဖို့လိုတဲ့ လူတိုင်းနဲ့ စကားပြောမှာပါ၊ ပြီးရင် ဆုံးဖြတ်ချက်ချမှာ ဖြစ်ပါတယ်။ ကျနော် ပွဲကစားခွင့်ရဖို့ လိုပါတယ်။ နောက်တစ်ကြိမ် နိုင်ငံအသင်းနဲ့ ပူးပေါင်းချိန်မှာ လက်ရွေးစင်အသင်း လေ့ကျင့်ရေးဖြစ်ဖို့ မျှော်လင့်ပါတယ်။ ဒါပေမယ့်လို့ အင်္ဂလန် ယူ-၂၁ မှာ ဆက်ကစားရမယ်ဆိုရင်လည်း ကျနော် ပျော်ပါတယ်။ သက်တမ်းအလိုက် အကောင်းဆုံး အသင်းမှာ ရွေးချယ်ခံရတာကို ပျော်ပါတယ်။ ဒါက ဂုဏ်ယူစရာပါ ” လို့ ပြောခဲ့ပါတယ်။ ကိုးဝယ်အနေနဲ့ ချယ်ဆီးမှာ ဆက်နေမယ်ဆိုရင် လန်ဒန်ကလပ်ရဲ့ ခံစစ်မှူး ၅ ဦးထဲက တစ်ဦးအဖြစ် ဆက်ရှိနေမှာပါ။ လီဗာပူးကို ပြောင်းလာခဲ့ရင်လည်း နေရာပြိုင်ဆိုင်မှု ရှိနိုင်ပေမယ့် အသက် ၃၂ နှစ်အရွယ် ဗန်ဒိုက်၊ မာတစ်တို့နေရာ ရေရှည် အစားထိုးခံရနိုင်တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/levi-klopp-lfc-678x381.jpg",
"imgurl2":"https://lfcthadin.com/wp-content/uploads/2023/07/levi-klopp-lfc-678x381.jpg",
"imgurl3":"no",
"video":"no"
 },
         {"ndate":"July  10 , 2023",
"htext":"လီဗာပူးအသင်း လီဗီ ကိုးဝယ်ကို ခေါ်ချင်နေတာ ၁၀၀% သေချာတယ်လို့ သတင်းထောက် ရိုမန်နို ပြောလာ",
"btext1":" လီဗာပူးအသင်းဟာ ချယ်ဆီးခံစစ်မှူး လီဗီ ကိုးဝယ်ကို သဘောကျနေတာ သေချာပေမယ့် အပြောင်းအရွှေ့ ဖြစ်မြောက်ဖို့ရာ အခြေအနေက ရှုပ်ထွေးလှတယ်လို့ သတင်းထောက် ရိုမန်နိုက ပြောလာပါတယ်။ ဒီနွေမှာ ခံစစ်မှူးသစ် ခေါ်ယူဖို့ ပြင်ဆင်ထားတဲ့ လီဗာပူးအသင်းဟာ ကိုးဝယ်ကို ဦးစားပေး အဖြစ် ရွေးချယ်ထားတာပါ။ အင်္ဂလန်ကြယ်ပွင့်က လီဗာပူးအသင်း လိုအပ်နေတဲ့ homegrown နေရာအတွက်ပါ အင်အားဖြည့်ပေးနိုင်ပါလိမ့်မယ်။ ရိုမန်နိုကတော့ ” လီဗာပူးအသင်းက လီဗီ ကိုးဝယ်ကို စိတ်ဝင်စားနေတာ ၁၀၀% အတည်ပြုလို့ရပါတယ်။ ဒီစိတ်ဝင်စားမှုက သိပ်ကို အားကောင်းပါတယ်။ ဒါပေမယ့်လို့ ချယ်ဆီးကလည်း သူက အရေးကြီးတဲ့ ကစားသမားလို့ မြင်နေတာနဲ့အတူ အခြေအနေက ရှုပ်ထွေးပါတယ်။",
"btext2":" ခံစစ်မှူး ထွက်ခွာဖို့ဆိုရင် သူကိုယ်တိုင်က ချယ်ဆီးအသင်းဘက်ကို အသင်းပြောင်းလိုပါကြောင်း တိုက်ရိုက် တောင်းဆိုမှပဲ ဖြစ်နိုင်ပါလိမ့်မယ် ” လို့ ဖော်ပြသွားပါတယ်။ ကိုးဝယ်ဟာ မနှစ်တုန်းက ဘရိုက်တန်ကို အငှားထွက်ကစားရာက ထင်ပေါ်လာခဲ့သူ ဖြစ်ပါတယ်။ အသက် ၂၀ အရွယ် ခံစစ်မှူးကို ဘရိုက်တန်က ပေါင် ၃၅ သန်း ဖြင့် ကမ်းလှမ်းပေမယ့် ချယ်ဆီးဘက်က ပယ်ချထားခဲ့တယ်။ သူဟာ ယူရိုဖလား အနိုင်ရ အင်္ဂလန် ယူ-၂၁ အသင်းမှာ ဂျုံးတို့နဲ့အတူ ခြေစွမ်းပြခဲ့ပါတယ်။ မကြာခင် ကစားသမားနဲ့ ဆွေးနွေးမှု လုပ်မယ့် ချယ်ဆီးနည်းပြ ပိုချက်တီနိုကတော့ “ ကိုးဝယ်ဘက်က ဘယ်လို ခံစားမိနေလဲ သိဖို့ လိုပါတယ်။ သူ့အတွေးထဲမှာ ဘာတွေရှိနေလဲ ကျနော် သိရဖို့ လိုပါတယ်။ သူဘာကို မျှော်လင့်ထားလဲပေါ့။ နောက်ပြီး သူနဲ့ ပတ်သက်လို့ ကျနော်ဘက်က အမြင်တွေလည်း ပြောဆိုမှာပါ ” လို့ ထုတ်ပြောခဲ့ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/levi-lfc--678x381.jpg",
"imgurl2":"https://lfcthadin.com/wp-content/uploads/2023/07/levi-lfc--678x381.jpg",
"imgurl3":"no",
"video":"no"
 },

          {"ndate":"July  10 , 2023",
"htext":"ထရန့်ကို သက်တမ်းတိုးဖို့ စကားပြောမှု စတင်၊ ခံစစ်မှူးကော ကွင်းလယ်လူသစ်ကော ခေါ်မည်၊ သူရမ်ကို စိတ်ဝင်စားမှု အားပျော့ခဲ့ခြင်းနဲ့ လီဗာပူး နံနက်ခင်း သတင်းများ",
"btext1":" လာလီဂါကလပ် အက်သလက်တစ် အသင်းဟာ လီဗာပူးလူငယ်စတားဖြစ်တဲ့ Elijah Gift ကို အပြီးသတ် စာချုပ်ဖြင့် ခေါ်ယူသွားခဲ့ပြီ ဖြစ်ပါတယ်။ လာမယ့်နှစ် ၂၀၂၄ နွေစျေးကွက်မှာ သီယေဂို၊ မာတစ်၊ အတ်ဒရီယန်နဲ့ ဗန်ဒန်ဘတ်တို့ဟာ လီဗာပူးအသင်းနဲ့ စာချုပ်ကုန်ဆုံးမှာ ဖြစ်ပါတယ်။ ရာသီကြို မစခင်တုန်းက ဒါဝင်ဟာ ကျောနံပါတ် ၉ ကို ပြောင်းလဲ ဝတ်ဆင်မယ့် အကြောင်း သတင်းထွက်ခဲ့ပေမယ့် လက်တလော လေ့ကျင့်ရေးတွေမှာ နံပါတ် ၂၇ ကိုပဲ ဆက်လက် ဝတ်ဆင်နေခဲ့ပါတယ်။",
"btext2":"ထရန့်ဟာ အားလပ်ရက်မှာ သူဘာတွေကို ကြိုးစားလေ့ကျင့်နေသလဲ ဆိုတာအတွက် ဓါတ်ပုံအချို့ကို တွစ်တာကနေ ဖော်ပြလာခဲ့ပါတယ်။ လီဗာပူးဟာ ၂၀၂၅ မှာ စာချုပ်ကုန်မယ့် သူ့ကို သက်တမ်းတိုးဖို့ စတင် စကားပြောနေပါပြီ။ လီဗာပူးနဲ့ လာဗီယာကြား စကားပြောမှုက ဆက်လုပ်နေပြီး လုပ်ခပိုင်းအတွက် နှစ်ဘက်ကြား သဘောတူညီမှု မရသေးပါဘူး။ အသင်းဘက်က ဘင်ဖီကာ ကွင်းလယ်လူ ဖလော်ရန်တီနို လူးဝစ်ကိုလည်း သဘောကျပေမယ့် တိုက်ရိုက် ချိတ်ဆက်မှု မလုပ်သေးဘူးလို့ သိရပါတယ်။ လီဗာပူးအသင်းဟာ ခပ်မြန်မြန် ခေါ်ယူမှု မလုပ်နိုင်တာကလွဲလို့ ဒီနွေမှာ တတိယမြောက် ကွင်းလယ်လူတစ်ဦး လက်မှတ်ထိုးဖို့က သေချာပါတယ်လို့ သတင်းထောက် Ben Jacobs က ပြောပါတယ်။ ဒီရာသီကြိုမှာ ကလော့ပ် စမ်းသုံးကြည့်မယ့် လူငယ်ကြယ်ပွင့်ဟာ ဗန်ဒုတ်ဖြစ်ပြီး ကစားသမားရဲ့ ခံယူချက်နဲ့ အားထုတ်မှုကို ကလော့ပ်က အတော်လေး သဘောတွေ့နေပါတယ်။ ",
"btext3": "  တခါတလေတော့လည်း ဘဝမှာ သိပ်ကောင်းတဲ့ သူငယ်ချင်းကို ဆုံးရှုံးရတတ်ပြီး သူ့အတွက်ကတော့ လီဗာပူးအသင်းဖော် ဘော်ဘီကို လက်လွတ်လိုက်ရခြင်းဟာ အဲ့လို ဆုံးရှုံးမှုဖြစ်တယ်လို့ ဖာဘင်ညိုက ဖွင့်ဟသွားပါတယ်။ လီဗာပူးဘက်က စပို့တင်း ခံစစ်မှူး အန်နာဆီယိုနဲ့ ချယ်ဆီး ခံစစ်မှူး လီဗီ ကိုးဝယ်တို့ကို ခံစစ်အတွက် ပစ်မှတ်ထားနေတာ ဖြစ်ပါတယ်။ Nice ကွင်းလယ်လူ သူရမ်ကို ခေါ်ယူရေး လီဗာပူးဘက်က သွေးအေးသွားခဲ့ပြီဖြစ်ကာ ဗဟိုခံစစ်မှူးနဲ့ ကွင်းလယ်လူသစ် ရဖို့ကိုတော့ တပြိုင်တည်း လုပ်ရှားနေပါတယ်။    ",
"imgurl1":"https://lfcthadin.com/wp-content/uploads/2023/07/8511072023-678x381.jpg",
"imgurl2":"https://lfcthadin.com/wp-content/uploads/2023/07/8511072023-678x381.jpg",
"imgurl3":"no",
"video":"no"
 },

        {"ndate":"July  9 , 2023",
"htext":"ကွင်းလယ် လူသစ်တွေကို ကြိုဆိုရင်း ချီးကျူး မှတ်ချက်စကား ထုတ်ပြောလိုက်တဲ့ ဖာဘင်ညို",
"btext1":" ခါဘီကို ပြန်ရောက်လာပြီဖြစ်တဲ့ ကွင်းလယ်လူ ဖာဘင်ညိုက ဒီနွေမှာ အသင်း ခေါ်ယူထားတဲ့ ကစားသမားသစ်တွေနဲ့ ပတ်သက်ပြီး ထင်မြင်ချက် ပေးလာပါတယ်။ မက်ကယ်လစ္စတာနဲ့ ဆိုဘိုစလိုင်တို့ ၂ ဦးလုံးဟာ လီဗာပူးအသင်းကို ပြိုင်ဘက်တွေ အဖြစ် ရင်ဆိုင်ခဲ့ဖူးသူတွေပါ။ ဒါကြောင့် သူတို့က ဘယ်လောက်ထိ ကောင်းကြတယ် ဆိုတာကို ပြိုင်ဘက်အဖြစ် ရင်ဆိုင်ဖူးတဲ့ ဖာဘင်ညိုကလည်း သိထားပါတယ်။ ဘရာဇီးသားက ပြောရာမှာ “ လက်တလောထိတော့ လူသစ်တွေအဖြစ် မက်ကယ်လစ္စတာနဲ့ ဆိုဘိုစလိုင်တို့ ရောက်လာခဲ့ပါပြီ။ သူတို့နဲ့တော့ မတွေ့ရသေးပါဘူး။ သူတို့က အားလပ်ရက် နည်းနည်းလေး ပိုရထားပါတယ်။ သူတို့ ကျနော်တို့နဲ့အတူ အဆင်သင့်ဖြစ်နေဖို့ မျှော်လင့်ပါတယ်။",
"btext2":"သူတို့ အသင်းမှာ အသားကျသွားဖို့ ကူညီပေးမှာပါ။ သူတို့ အဆင်သင့်ဖြစ်နေဖို့ ဖြစ်နိုင်သလောက် အမြန်ဆုံး အနေအထားနဲ့ အသင်း ကစားဟန်မှာ အသားကျဖို့ မျှော်လင့်ပါတယ်။ ကျနော်တို့ ကွင်းလယ်လူ ၃ ယောက်လောက် ဆုံးရှုံးထားတော့ ကွင်းလယ်မှာ ကစားသမားသစ်တွေရတာ ကောင်းပါတယ်။ သူတို့ကို လိုပါတယ်။ ကျနော်တို့ ကစားတဲ့ ပြင်းထန်တဲ့ ကစားပုံနဲ့ဆိုရင် ကွင်းလယ်မှာ ၃၊ ၄ ဦးပဲ ရှိတာထက် ၆ ယောက်လောက် ရှိနေတာက ပိုကောင်းပါတယ်။ ကျနော်တို့ ရလိုက်တဲ့ ကစားသမားကလည်း ကောင်းပါတယ်။ သူတို့နဲ့ ပြိုင်ဘက်အဖြစ် ရင်ဆိုင်ဖူးတာမို့ ဘယ်လောက်ကောင်းလဲ သိပါတယ်။ သူတို့ကို ရလိုက်တာ အသင်းအတွက် ကောင်းပါတယ် ” လို့ မှတ်ချက်ပေးလိုက်တာ ဖြစ်ပါတယ်။ ဖာဘင်ညိုဟာ လာမယ့်ရာသီ ပွဲထွက်လူစာရင်းမှာ သူ့ရဲ့ နေရာကို ဆက်ထိန်းနိုင်မယ် ယုံကြည်ခြင်းခံရသူပါ။ သူဟာ ကယ်လစ္စတာနဲ့ ဆိုဘိုစလိုင်တို့ရဲ့ အဓိက တွဲဘက်လည်း ဖြစ်လာနိုင်တာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/07/fab-mac-szobo-678x381.jpg",
"imgurl2":"https://lfcthadin.com/wp-content/uploads/2023/07/fab-mac-szobo-678x381.jpg",
"imgurl3":"no",
"video":"no"
 },
         {"ndate":"July  9 , 2023",
"htext":"ကာတစ်ဂျုံးက အခြားအသင်းက စပိန်သားဆိုရင် သူ့ကို ခေါ်ပေးဖို့ လီဗာပူးပရိသတ်တွေ အရူးအမူး တောင်းဆိုကြမှာပါ",
"btext1":" ကလပ်ပွဲတွေအပြီး ယှဉ်ပြိုင်ကစားတဲ့ ယူ-၂၁ အဆင့် ယူရိုပြိုင်ပွဲကြီး ပြီးဆုံးခဲ့ပြီဖြစ်ကာ အင်္ဂလန်အသင်းက ချန်ပီယံဖြစ်သွားခဲ့ပြီ ဖြစ်ပါတယ်။ ဒီပြိုင်ပွဲမှာ အင်္ဂလန်အသင်း ကွင်းလယ်လူ ကာတစ်ဂျုံးဟာ ထင်ပေါ်တဲ့ ကစားသမားတွေထဲက တစ်ဦးဖြစ်ခဲ့ကာ ဆီမီးဖိုင်နယ်နဲ့ ဖိုင်နယ်ပွဲတွေရဲ့ အကောင်းဆုံး ကစားသမားဆုလည်း ရခဲ့ပါတယ်။ ဒီပြိုင်ပွဲမှာ ဟာဗေးလည်း ပါဝင်ခဲ့ပေမယ့် ဂျုံးလောက်တော့ ပွဲထွက်ခွင့် မရခဲ့ပါဘူး။ အသက် ငယ်ငယ်နဲ့တင် စီနီယာအဆင့်ထံ ရောက်ရှိလာခဲ့ပေမယ့် မထင်မှတ်တဲ့ ဒဏ်ရာတွေကြောင့် လီဗာပူးအသင်းမှာ ခက်ခဲတဲ့ ၂၄ လကာလကို ပိုင်ဆိုင်ခဲ့ပြီး တိုးတက်မှုတွေ နှေးကွေးခဲ့တဲ့ ဂျုံးဟာ ပြီးခဲ့တဲ့ ဘောလုံးရာသီ ရာသီသိမ်းခါနီးမှာတော့ ယာဂင်ကလော့ပ်ရဲ့ အဓိက ကစားသမားဖြစ်ခဲ့ပါတယ်။",
"btext2":" ကလောပ့်က ဘယ်ခြမ်း နံပါတ် ၈ နေရာမှာ အသုံးပြုခြင်း ခံခဲ့ရတဲ့ ကာတစ်ဟာ အင်္ဂလန်အသင်းမှာတော့ ကွင်းလယ် အတွင်းလူနေရာကနေ အဓိက ကစားခဲ့တာပါ။ ဒါဟာ ဂျုံးကို ကွင်းလယ်မှာ စွယ်စုံသုံးနိုင်တယ်ဆိုတာ မြင်သာစေပါတယ်။ လီဗာပူးဖန်အကောင့် တစ်ခုဖြစ်တဲ့ The Kop Watch ကတော့ ” အကယ်လို့ ကာတစ်ဂျုံးက စပိန်သားဆိုရင် ဒီပြိုင်ပွဲမှာ ပြသခဲ့တဲ့ သူ့ရဲ့ စွမ်းဆောင်ရည်အရ တွစ်တာမှာ သူ့ကို ခေါ်ပေးပါဆိုပြီး လူတိုင်းက FSG ကို ပူဆာကြပါလိမ့်မယ်။ ဒါပေမယ့် သူက ပေါင် သန်း ၅၀ လောက်ပေးပြီး ခေါ်ထားရသူလည်း မဟုတ်သလို အကယ်ဒမီကနေ ထွက်လာသူဆိုတော့ သူဟာ ကလပ်ရဲ့ ပလန်တွေထဲမှာ အစိတ်အပိုင်းကြီးအဖြစ် ပါဝင်နိုင်မှာ မဟုတ်ဘူးဆိုတဲ့ အမြင်တွေက ရှိနေပါတယ် ” ဆိုပြီး ဖော်ပြခဲ့တာဖြစ်ပါတယ်။ အသက် ၂၂ နှစ်အရွယ် ရှိနေပြီဖြစ်တဲ့ ဂျုံးဟာ ရုပ်ပိုင်းဆိုင်ရာ စိတ်ပိုင်းဆိုင်ရာမှာ အဆင်သင့် ဖြစ်နေပါပြီ။ ဆိုဘိုစလိုက်နဲ့ အရွယ်တူ ကွင်းလယ်လူဟာ လာမယ့်ရာသီ ကလော့ပ်ရဲ့ အားထားရတဲ့ ကစားသမားဖြစ်လာဖို့ မျှော်လင့်ရတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/jones-england-lfc-678x381.jpg",
"imgurl2":"https://lfcthadin.com/wp-content/uploads/2023/07/jones-england-lfc-678x381.jpg",
"imgurl3":"no",
"video":"no"
 },
        {"ndate":"July  9 , 2023",
"htext":"ချန်ပီယံဖြစ်သွားတဲ့ ဂျုံးနဲ့ ဟာဗေး၊ ချမ်ဘာကို အငှားခေါ်မယ့် လေဗာကူဆင်၊ အလွန်ဆိုကို စောင့်ကြည့်နေခြင်း၊ အမ်ဘာပေအတွက် ချိတ်ဆက်ခြင်း မရှိခြင်းနဲ့ လီဗာပူး နံနက်ခင်း သတင်းများ",
"btext1":"ကာတစ်ဂျုံးနဲ့ ဟာဗေးတို့ ပါဝင်တဲ့ အင်္ဂလန် ယူ-၂၁ အသင်းဟာ ယူရိုဖိုင်နယ်မှာ စပိန်အသင်းကို အနိုင်ရပြီး ချန်ပီယံဖြစ်ခဲ့ပါတယ်။ အင်္ဂလန် ယူ-၂၁ အဓိက ကစားသမားဖြစ်တဲ့ ကာတစ်ဂျုံးဟာ ဖိုင်နယ်ပွဲရဲ့ အကောင်းဆုံး ကစားသမားဆုကို ရခဲ့ပါတယ်။ အင်္ဂလန်အသင်း တစ်လုံးတည်းသော အနိုင်ဂိုးဟာ ကာတစ်ဂျုံးနဲ့ထိပြီး လမ်းကြောင်းပြောင်း ဂိုးဝင်ခဲ့တာပါ။ ချယ်ဆီး တောင်ပံသမား မာဒူကီဟာ သူ့ရဲ့ ကလပ်အသင်းဖော် လီဗီ ကိုးဝယ်ကို ကလပ်အသင်းထံ ရအောင် ပြန်ခေါ်လာမယ်လို့ ပြောဆိုပါတယ်။ ကိုးဝယ်ကို ခေါ်ယူဖို့ လီဗာပူးဘက်က စိတ်ဝင်စားနေပြီး ချယ်ဆီးဘက်က ရောင်းရန် မဟုတ်ဘူးလို့ တင်းခံနေတာပါ။ ",
"btext2":"လီဗာပူးအသင်းနဲ့ လေဗာကူဆင်တို့ဟာ ဘယ်အစွန်လူ လုခ်ချမ်ဘာကို တစ်ရာသီ အငှားချဖို့ကိစ္စ ဆွေးနွေးနေကြပြီ ဖြစ်ပါတယ်။ သီယေဂိုဟာ လီဗာပူးမှာပဲ ဆက်နေဖို့ ဆုံးဖြတ်ထားပြီး အခြားအသင်းတွေနဲ့ ဆွေးနွေးညိနှိုင်းမှု ပြုလုပ်ဖို့ စိတ်ဝင်စားရိပ် မပြပါဘူး။ အကယ်လို့ စီနီယာ ကွင်းလယ်လူ တစ်ဦးဦး ထွက်ခွာခြင်း မရှိရင်တော့ အသင်းဟာ ကွင်းလယ်လူသစ် ထပ်ခေါ်ဦးမှာ မဟုတ်ပါဘူး။ လီဗာပူးအသင်းဟာ ပီအက်စ်ဂျီ တိုက်စစ်မှူး အမ်ဘာပေကို ခေါ်ယူရေး ချိတ်ဆက်နေခြင်း လုံးဝ မရှိဘူးလို့ The Independent သတင်းထောက် Miguel Delaney က ဖော်ထုတ်လိုက်ပါတယ်။ ",
"btext3": "    ညာအစွန်လူ ကယ်ဗင် ရမ်ဆေးဟာ ချန်ပီယံရှစ်ကလပ် ပရီစတန်အသင်းထံ အငှား မထွက်ခင် လီဗာပူးမှာပဲ ကြံ့ခိုင်မှုပိုင်းအတွက် လေ့ကျင့်နေဦးမှာ ဖြစ်ပါတယ်။ လေဗာကူဆင်ကနေ အလွန်ဆို ထွက်ခွာချိန်မှာ သူ့ကို ခေါ်ယူဖို့ အစီအစဉ်နဲ့ စောင့်ကြည့်နေမယ့် ကလပ်ထဲ လီဗာပူးလည်း ပါဝင်ပါတယ်လို့ ဂျာမာန် သတင်းထောက် Christian Falk က ဆိုပါတယ်။  ",
"imgurl1":"https://lfcthadin.com/wp-content/uploads/2023/07/1001972023-678x381.jpg",
"imgurl2":"https://lfcthadin.com/wp-content/uploads/2023/07/1001972023-678x381.jpg",
"imgurl3":"no",
"video":"no"
 },
        {"ndate":"July  8 , 2023",
"htext":"ရာသီသိမ်းပြီးတည်းက နားရက် ၁ ပတ်ပဲ ယူထားပြီး ဆက်တိုက် လေ့ကျင့်နေတဲ့ ထရန့်",
"btext1":"ဒီကနေ့မှာ လီဗာပူးအသင်းသား ၁၀ ဦးဟာ အက်ဆာ​ လေ့ကျင့်ရေးထံ ပြန်လည် ပူးပေါင်းကြမှာဖြစ်ပြီး လက်ရွေးစင်တာဝန် သွားရောက် ကစားထားတဲ့ အသင်းသားတွေကတော့ အနည်းငယ် နောက်ကျမှာ ဖြစ်ပါတယ်။ ပထမရက်မှာ အတ်ဒရီယန်၊ ဘာ့ဆီတစ်၊ ဖာဘင်ညို၊ ဂိုးမက်စ်၊ မာတစ်၊ နူညက်၊ နက်ဖီးလစ်နဲ့ သီယေဂိုတို့ ပူးပေါင်းကြပါမယ်။ လက်ရွေးစင်တာဝန် ထမ်းဆောင်ထားတဲ့ ဟန်ဒါဆန်၊ ထရန့် အပါအဝင် အခြားသော ကစားသမားတွေကတော့ ဇူလိုင်လ ၁၁ ရက်နေ့မှ စတင်ပူးပေါင်းပါမယ်။ ထရန့်ကလည်း နားရက် ပိုရထားပြီး သူဟာ မနှစ်ကရာသီ တောက်ပခဲ့တဲ့ ညာအစွန်နဲ့ ကွင်းလယ်လူ ပေါင်းစပ်ထားတဲ့ နေရာသစ်မှာပဲ ဆက်လက် ကစားရမယ် မျှော်လင့်ရပါတယ်။ နောက်ဆုံး ကစားခဲ့တဲ့ ၁၀ ပွဲမှာ ထရန့်ဟာ ကိုယ်တိုင် ၁ ဂိုးသွင်းပြီး ဂိုးထောက်ပံ့မှု ၇ ကြိမ် လုပ်နိုင်ခဲ့ပါတယ်။ ",
"btext2":"The Times သတင်းထောက် Paul Joyce က ပြောရာမှာ ထရန့်ဟာ အင်္ဂလန်အသင်းတာဝန်တွေ အပြီး နာရက် တစ်ပတ်ပဲယူခဲ့တယ်လို့ သိရပါတယ်။ ဒီတောက်လျှောက်မှာ ထရန့်ဟာ ရုပ်ပိုင်းဆိုင်ရာနဲ့ မြန်နှုန်းအတွက် တောင်တက်ခြင်း၊ အမြင့်ပိုင်းမှာ စက်ဘီးစီးခြင်း လေ့ကျင့်မှုတွေ လုပ်နေခဲ့ပါတယ်။ လာမယ့်ရာသီဟာ သူ့ရဲ့ ဂုဏ်သိက္ခာအတွက် ပြန်လုပ်ပြရမယ်လို့ ထရန့်က မြင်ထားပြီး ဆုဖလားတွေအတွက် တကယ်ကို အလေးအနက် ပြင်ဆင်နေတာပါ။ ထရန့်ဟာ ရာသီသစ်မှာတော့ မက်ကယ်လစ္စတာ၊ ဒေါမနစ် ဆိုဘိုစလိုက်တို့နဲ့ ကွင်းလယ်အတွင်း ချိတ်ဆက်ကစားရဖွယ်လည်း ရှိပါတယ်။ လီဗာပူးရဲ့ ကွင်းလယ်သမား ၄ ဦးနေရာအပြင် ညာခြမ်းမှာ ကိုနတေး၊ ဒေါမနစ်၊ ဆာလာတို့နဲ့ ထရန့်ကြားက နားလည်နိုင်စွမ်းတွေဟာ ကလော့ပ်ရဲ့ စနစ် ပြီးပြည့်စုံစေဖို့ အကူအညီဖြစ်လာဖွယ် ရှိနေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/trent-lfc-2024-678x381.jpg",
"imgurl2":"https://lfcthadin.com/wp-content/uploads/2023/07/trent-lfc-2024-678x381.jpg",
"imgurl3":"no",
"video":"no"
 },
         {"ndate":"July  8 , 2023",
"htext":"လာဗီယာ အကြောင်း ပြောရမှာ စိတ်တော့ မကောင်းဘူး ဆိုလာတဲ့ လီဗာပူး သတင်းထောက်",
"btext1":"လီဗာပူးအသင်းဟာ ဆောက်သမ်တန် ကွင်းလယ်လူ ရိုမီယို လာဗီယာကို စိတ်ဝင်စားပေမယ့်လို့ ကမ်းလှမ်းမှုလုပ်ဖို့ စတင်လာခြင်း မရှိပါဘူး။ ဒီနွေမှာ နံပါတ် ၈ ကွင်းလယ်လူ နှစ်ဦးကို ပေါင် ၉၅ သန်း အကုန်အကျခံ ခေါ်ယူထားတဲ့ လီဗာပူးအသင်းဟာ ကလော့ပ်ရဲ့ နည်းစနစ်မှာ အံဝင်ပြီး စွယ်စုံသုံးနိုင်မယ့် လူငယ် ကစားသမား တစ်ဦးကို ခေါ်ယူလိုပါတယ်။ အဆိုပါ ကစားသမားအဖြစ် နံပါတ် ၆ နေရာမှာ သုံးနိုင်မယ့် လာဗီယာကို သဘောကျတာပါ။ ဒါပေမယ့်လို့ စီနီယာ ကွင်းလယ်လူ တစ်ဦးကို လက်မလွတ်ရရင် လာဗီယာကို ခေါ်ယူဖွယ် မရှိဘူးလို့ သိထားရသလို ဆောက်သမ်တန် ကွင်းလယ်လူနဲ့ ပတ်သက်လို့ နောက်ဆုံးရ အပြောင်းအရွှေ့ အခြေအနေကို လီဗာပူးသတင်းထောက်က TIA ကနေ ဖော်ပြလာပါတယ်။ ",
"btext2":"David Lynch က ” ဒီအခြေအနေမှာ ဘာတစ်ခုမှ ထူးခြားလာခြင်း မရှိဘူးလို့ပဲ စိတ်မကောင်းဖွယ် ပြောရပါမယ်။ လီဗာပူးဘက်က ကစားသမားကို အရမ်း သဘောကျပါတယ်။ သူ့ကို အန်ဖီးထံ ခေါ်ယူနိုင်ဖို့ နောက်ကွယ်က လုပ်ရမှာတွေကိုလည်း လုပ်ထားပြီးပါပြီ။ ဒါပေမယ့် လီဗာပူးဘက်က ကစားသမားကို ကမ်းလှမ်းဖို့ရာ အားထုတ်ဖို့ထက် အနည်းငယ် တွေဝေစဉ်းစားနေပါတယ်။ ကိစ္စတွေက ခပ်မြန်မြန် ဖြစ်လာနိုင်ပါတယ်။ အာဆင်နယ်နဲ့ ချယ်ဆီးတို့ကလည်း စိတ်ဝင်စားမှုကနေ ရုတ်တရတ် အရှိန်မြင့်လာနိုင်ပါတယ် ” လို့ ပြောလာခဲ့တာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/levia-lfc-no-678x381.jpg",
"imgurl2":"https://lfcthadin.com/wp-content/uploads/2023/07/levia-lfc-no-678x381.jpg",
"imgurl3":"no",
"video":"no"
 },

         {"ndate":"July  8 , 2023",
"htext":"ဖိုင်နယ် ကန်မယ့် ကာတစ်ဂျုံး၊ အမ်ဘာပေကို ခေါ်နိုင်မယ့် ကလပ်ထဲ မပါဝင်၊ လာဗီယာအတွက် သန်း ၄၀ ထက် ပိုပေးမည် မဟုတ်ခြင်းနဲ့ လီဗာပူး နံနက်ခင်း သတင်းများ",
"btext1":" ဒီကနေ့မှာတော့ လီဗာပူးအသင်းရဲ့ ရာသီကြို ပြင်ဆင်မှု စတင်ပြီ ဖြစ်ပါတယ်။ စီနီယာ အနည်းငယ်ဟာ ခါဘီမှာ လာရောက် ပူးပေါင်းကြပါမယ်။ ဒီကနေ့ည ၁၀ နာရီခွဲမှာတော့ ကာတစ်ဂျုံး၊ ဟာဗေးတို့ ပါဝင်နေတဲ့ အင်္ဂလန် ယူ-၂၁ အသင်းဟာ စပိန် ယူ-၂၁ အသင်းနဲ့ ယူရိုဖလား ဖိုင်နယ် ယှဉ်ပြိုင်ကြပါမယ်။ လီဗာပူးအသင်းဟာ ဆောက်သမ်တန် ကွင်းလယ်လူ လာဗီယာကို စိတ်ဝင်စားနေဆဲ ဖြစ်ပြီး ပြောင်းရွှေ့ကြေးကိုတော့ ပေါင် သန်း ၄၀ ထက် ပိုပေးမှာ မဟုတ်ပါဘူး။",
"btext2":"အင်္ဂလန်အသင်းအတွက် သွားရောက် ကစားပေးထားအပြီးမှာ ထရန့်ဟာ နားရက် တစ်ပတ်ပဲ ယူထားကာ ပြင်းထန်တဲ့ လေ့ကျင့်ရေးတွေနဲ့အတူ မြန်နှုန်းနဲ့ ခံနိုင်ရည် ရှိမှုအပိုင်းတွေအတွက် ကြိုးစား လေ့ကျင့်နေပါတယ်။ လီဗာပူးအသင်းဟာ ကွင်းလယ်အတွက် ဗယ်ဗာဒီကို ချိတ်ဆက်မှု တစ်ခု ဒီနွေမှာ ပြုလုပ်ခဲ့ပေမယ့် ဥရုဂွေးသားက ရီးရဲလ်မက်ဒရစ်ကနေ ထွက်လိုစိတ် မရှိသလို အနာဂတ်မှာ ရီးရဲလ်မက်ဒရစ်ကို အသင်းခေါင်းဆောင် အဖြစ် ဦးဆောင်ဖို့ထိပါ မြင်ထားတာလို့ သိရပါတယ်။ အန်ဖီးကွင်း ကွင်းမျက်နှာပြင်ဟာ မြက်ခင်းတွေ ပြန်ခင်းဖို့ အဆင်သင့် ဖြစ်နေပါပြီ။ ပွဲကစားနိုင်ဖို့အတွက် ၃ ပတ်ကြာ အချိန်လိုအပ်မှာ ဖြစ်ပါတယ်။ ",
"btext3": "    ဘယ်အစွန်လူ လုချိမ်ဘာကို ဘွန်ဒက်လီဂါကလပ် လေဗာကူဆင် အသင်းက တစ်ရာသီ အငှားခေါ်ယူဖို့ စိတ်ဝင်စားနေပါတယ်။ ဆော်ဒီကလပ်ကို ကိုင်တွယ်ဖို့ ရွေးချယ်ခဲ့တာအတွက် စတီဗင်ဂျရတ်ဟာ များစွာ ဝေဖန်ခံနေရပြီး ဒါဟာ အောင်မြင်လိုတဲ့ နည်းပြတစ်ယောက်ရဲ့ ဆုံးဖြတ်ချက်ထက် ငွေကြေး အကျိုးအမြတ်ကို တွက်ဆလိုက်ခြင်းလို့ပါ မှတ်ချက်ပေးခံနေရတာပါ။ နာမည်ကြီး ပြင်သစ် ဘောလုံးအေးဂျင့်ရဲ့ အဆိုအရ တန်ကြေးကြီးလှတဲ့ အမ်ဘာပေကို ခေါ်ယူနိုင်မယ့် ကလပ်တွေထဲမှာ လီဗာပူးအသင်း မပါဝင်ဘူးလို့ ဆိုပါတယ်။  ",
"imgurl1":"https://lfcthadin.com/wp-content/uploads/2023/07/915872023-678x381.jpg",
"imgurl2":"https://lfcthadin.com/wp-content/uploads/2023/07/915872023-678x381.jpg",
"imgurl3":"no",
"video":"no"
 },

        {"ndate":"July  7 , 2023",
"htext":"ဆာလာ ခြေချောင်းမှာ ဘာဖြစ်နေတာလဲ? အနားယူရနိုင်သလား?",
"btext1":" တိုက်စစ်မှူး ဆာလာမှာ ခြေထောက်ဒဏ်ရာ ရှိနေကြောင်း သတင်းတွေကို အီဂျစ်ဘက်ကနေ ဖော်ပြလာပါတယ်။ အီဂျစ် လူငယ်နဲ့ အားကစားရေးရာ ဝန်ကြီးဖြစ်သူ Ashraf Sobhi ကပဲ ဇွန်လ နိုင်ငံတကာ ပွဲစဉ်အတွင်း ဆာလာမှာ ပြင်းထန်တဲ့ ခြေချောင်း ဒဏ်ရာ ရှိခဲ့တဲ့ အကြောင်း ဒီအပတ် အီဂျစ်သတင်းဌာနတွေနဲ့ တွေ့ဆုံမှုမှာ ဖော်ထုတ်လာခဲ့တာပါ။ Sobhi က ပြောရာမှာ “ ပြီးခဲ့တဲ့ ဂူနီယာနဲ့ပွဲမှာ ဆာလာက ခြေချောင်းဒဏ်ရာ ခံစားခဲ့ရပါတယ်။ လီဗာပူးက ပါဝင်ကစားပေးခြင်း မလုပ်ဖို့ တောင်းဆိုထားပေမယ့် ဆာလာက သူ့ဖိနပ်ကို ဖြတ်တောက်တာတွေ လုပ်ပြီး ပါဝင်ခဲ့ပါတယ် ” လို့ ဖြစ်ပါတယ်။",
"btext2":"မျက်စိလျှင်တဲ့ ပရိသတ်တွေကတော့ ဆာလာရဲ့ ခြေချောင်း ဒဏ်ရာက အီဂျစ်အသင်းနဲ့မှ ထဖြစ်တာ မဟုတ်ဘဲ ပြီးခဲ့တဲ့ ဧပရယ်တည်းက ဆာလာဟာ သူ့ရဲ့ ဖိနပ်ကို အမြဲတမ်း အပေါက်ဖောက်ပြီး ကစားနေရတာကို သတိထားမိကြောင်းတွေ ဖော်ထုတ်လာကြတယ်။ ဆာလာဟာ ရာသီကုန်ခါနီး ၈ ပွဲဆက်တိုက်ကို ဖိနပ်ဖောက်ပြီး ကစားခဲ့ရပါတယ်။ လီဗာပူးနဲ့ နီးစပ်သူတွေရဲ့ အဆိုအရ အသက် ၃၁ နှစ်အရွယ် တိုက်စစ်သမားရဲ့ ဒဏ်ရာဟာ အနားယူရလောက်တဲ့ထိ မပြင်းထန်တဲ့ အသေးစား ဒဏ်ရာလို့ သိရပါတယ်။ ဒါကြောင့်ပဲ ရာသီကုန်ထိ အနားမယူဘဲ ကစားနိုင်ခဲ့တာပါ။ ဆာလာဟာ ရာသီကြို အစမှာတင် လီဗာပူးအသင်းနဲ့ ပြန်လည် ပူးပေါင်းမှာဖြစ်ပြီး ဒဏ်ရာကြောင့် နာကျင်မှုတွေကို ဒီကာလတွေအတွင်း ပြန်ကုစားထားနိုင်ပြီလို့ ယုံကြည်ရတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/salah-toe-678x381.jpg",
"imgurl2":"https://lfcthadin.com/wp-content/uploads/2023/07/toe-salah-2023-1024x576.jpg",
"imgurl3":"no",
"video":"no"
 },
        {"ndate":"July  7 , 2023",
"htext":"NEWS: သီယေဂိုနဲ့ လာဗီယာတို့ရဲ့ အပြောင်းအရွှေ့ အခြေအနေ",
"btext1":"လီဗာပူးအသင်းဟာ သီယေဂို အယ်ကန်တာရာကို လက်လွတ်ခံဖို့ အဆင်သင့်ဖြစ်နေကာ စပိန်သားကို လက်လွတ်ရမယ်ဆိုရင် လာဗီယာကို ခေါ်ယူဖို့ ကြိုးစားသွားမှာ ဖြစ်ပါတယ်။ စာချုပ် တစ်နှစ်ပဲ ကျန်ရှိသလို အသက် ၃၂ နှစ်အရွယ် ရှိနေပြီဖြစ်တဲ့ သီယေဂိုအား ဒီနွေမှာ လက်မလွတ်ဘူးဆိုရင် နောက်ရာသီမှာ အလွတ်ဖြင့် ထွက်ခွင့်ပေးရမှာပါ။ သီယေဂိုဟာ လီဗာပူးအသင်းရဲ့ လုပ်ခ အမြင့်ဆုံး ကစားသမားတွေထဲက တစ်ဦးဖြစ်ပြီး တစ်နှစ်လုပ်ခ ပေါင် ၁၀ သန်းကျော် ရနေပါတယ်။ ဆော်ဒီကလပ်တွေဘက်က ကွင်းလယ်လူနဲ့ စကားပြောနိုင်ဖို့ ဆန္ဒရှိနေကြပြီး လီဗာပူးဘက်ကလည်း သီယေဂို ထွက်ခွာဖို့ မျှော်လင့်နေတယ်လို့ တယ်လီဂရပ် သတင်းထောက် Chris Bascombe က ဆိုပါတယ်။ ",
"btext2":"သီယေဂိုရဲ့ ဆုံးဖြတ်ချက်ဟာ ဒီနွေမှာ လီဗာပူးအသင်း တတိယ ကွင်းလယ်လူ ရ/မရ အပေါ် သက်ရောက်မှု ရှိလာပါလိမ့်မယ်။ ကယ်လစ္စတာနဲ့ ဒေါမနစ်တို့ နှစ်ဦးအတွက် ပေါင် ၉၅ သန်း အကုန်အကျခံထားတဲ့ လီဗာပူးဟာ ကလော့ပ်ရဲ့ စနစ်အတွက် ငယ်ရွယ်ပြီး အကျိုးဖြစ်မယ့် ကစားသမားတစ်ဦး ထပ်ခေါ်လိုပါတယ်။ နံပါတ် ၆ နေရာ ဖာဘင်ညို၊ ဟန်ဒါဆန်၊ ဘာ့ဆီတစ်နဲ့ သီယေဂိုတို့ ကစားနိုင်တာမို့ လီဗာပူးဘက်က အလျင်စလို အားဖြည့်မှာ မဟုတ်ပါဘူး။ အဆိုပါ နေရာအတွက် ကြယ်ပွင့် တစ်ဦး ထပ်ရလိုပေမယ့် အခုကနေ ဩဂုတ်လအတွင်း ကစားသမား အထွက်ရှိမှပဲ အဝင်ရှိတော့မှာ ဖြစ်ပါတယ်။ ",
"btext3": "     ဆောက်သမ်တန် ကွင်းလယ်လူ လာဗီယာကို လီဗာပူးဘက်က သဘောကျပြီး ပြောင်းရွှေ့ကြေး ပေါင် သန်း ၅၀ ပေးရမှာပါ။ အသက် ၁၉ နှစ်အရွယ် ကွင်းလယ်လူဟာ အနာဂတ်မှာ လီဗာပူး လိုအပ်နေတဲ့ Homegrown နေရာကိုပါ ဖြည့်ပေးနိုင်မှာ ဖြစ်ပါတယ်။ လီဗာပူးအသင်းဟာ အသက်အရွယ် ရနေတဲ့ ကွင်းလယ်ကို ပြန်လည် ပြင်ဆင်နေပြီး အကယ်လို့ သီယေဂို ထွက်ခဲ့ရင်တောင် ဟန်ဒါဆန်နဲ့ ဖာဘင်ညိုတို့လို စီနီယာတွေ ရှိနေဦးမှာ ဖြစ်ပါတယ်။ အသင်းဟာ ဟန်ဒါဆန်ကိုတော့ ဆက်ထိန်းသွားဖို့ ဆုံးဖြတ်ထားပါတယ်။ သီယေဂိုအတွက် ပြောင်းရွှေ့ကြေး ဘယ်လောက် လိုချင်တယ် မသိရပေမယ့် ၂၀၂၀ တုန်းက ဘိုင်ယန်မြူးနစ်နဲ့ စာချုပ် ၁ နှစ်ပဲကျန်တဲ့ သူ့အတွက် ပေးချေခဲ့ရတဲ့ ပေါင် သန်း ၂၀ ဝန်းကျင် ပြန်လိုချင်မယ် ခန့်မှန်းရပါတယ်။ ",
"imgurl1":"https://lfcthadin.com/wp-content/uploads/2023/07/lavia-thaigo-lfc-678x381.jpg",
"imgurl2":"https://lfcthadin.com/wp-content/uploads/2023/07/lavia-thaigo-lfc-678x381.jpg",
"imgurl3":"no",
"video":"no"
 },
         {"ndate":"July  7 , 2023",
"htext":"ဆာလာ ဒဏ်ရာရနေကြောင်း သတင်းမှား ထွက်နေခြင်း၊ စူပါးစတားလို ကြိုဆိုခံရတဲ့ ဘော်ဘီ၊ ကစားသမား ရောင်းချမှုအတွက် ပြင်ဆင်နေခြင်းနဲ့ လီဗာပူး နံနက်ခင်း သတင်းများ",
"btext1":"လီဗီကိုးဝယ်ရဲ့ အင်စတာဂရမ် ပိုစ့်မှာ ဟာဗေး အယ်လီးယော့က ရင်းရင်းနှီးနှီး စကားပြောမှုတွေ လုပ်နေတာမို့ အေးဂျင့်ဟာဗေး လုပ်ပေးနေပြီလို့ လီဗာပူးပရိသတ်တွေက နောက်ပြောင်နေကြပါတယ်။ လီဗာပူးအသင်းဟာ ရိုမီယို လာဗီယာကို စိတ်ဝင်စားနေဆဲ ဖြစ်ပေမယ့်လို့ အခုချိန်ထိ ကမ်းလှမ်းမှု လုံးဝ မလုပ်ထားပါဘူး။ ဆောက်သမ်တန်ကလည်း သူတို့ ကွင်းလယ်လူအတွက် ပေါင် သန်း ၅၀ တောင်းဆိုဖို့ ပြင်ဆင်ထားဆဲ ဖြစ်ပါတယ်။ လီဗာပူးအသင်းဟာ ကွင်းလယ်လူ လူသစ် မခေါ်ယူခင် လက်ရှိ လူစာရင်းထဲက ကွင်းလယ်လူ အချို့ကို ရောင်းထုတ်ဖို့ လိုအပ်မှာ ဖြစ်ပါတယ်။ အရောင်းမရှိဘဲ အဝယ်ပိုင်းကို အာရုံစိုက်ဖွယ် မရှိပါဘူး။ ",
"btext2":" ဆော်ဒီကို ရောက်ရှိသွားတဲ့ ဘော်ဘီ ဖာမင်နိုကို အသင်းသစ်မှ ပရိသတ်တွေက တခဲနက် ကြိုဆိုခဲ့ကြပါတယ်။ အသင်းခေါင်းဆောင် ဟန်ဒါဆန်ဟာ ရာသီသစ်အတွက် ကြိုတင် ပြင်ဆင်နေပြီဖြစ်ကာ ပြင်းထန်လှတဲ့ သူ့ရဲ့ ရုပ်ပိုင်းဆိုင်ရာ လေ့ကျင့်မှုတွေဟာ အသင်းပရိသတ်တွေကို သဘောကျစေခဲ့ပါတယ်။ ဘော်ဘီ ဖာမင်နိုကို လက်လွတ်ခံလိုက်တဲ့ လီဗာပူးအသင်းရဲ့ ဆုံးဖြတ်ချက်ကို ကစားသမားဟောင်း အန်ရီကေးက အံ့အားသင့်နေခဲ့ကာ ဂက်ပို၊ ဒါဝင်နဲ့ ဒီယက်စ်တို့အတွက် ဖာမင်နိုကို ဆက်ထိန်းခဲ့သင့်တာလို့ မှတ်ချက်ပေးပါတယ်။",
"btext3": "   လိဒ်စ်ယူနိုက်တက်၊ ဖီယင်နိုတို့ထံက နက်ဖီးလစ်အတွက် စိတ်ဝင်စားမှု ရရှိခဲ့ပေမယ့် ပေါင် ၁၀ သန်းဖြင့် ရောင်းချမယ်လို့ အကြောင်းပြန်ပြီးတည်းက ကလပ် ၂ သင်းလုံး ပြန်မလာသေးပါဘူး။ မိုဆာလာ ခြေချောင်းကျိုး ဒဏ်ရာ ရနေကြောင်း သတင်းတွေ ထွက်ပေါ်နေပေမယ့် တိုက်စစ်သမားက ဒဏ်ရာ ပြဿနာ မရှိဘဲ ကောလဟာလတွေပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/923762023-678x381.jpg",
"imgurl2":"https://lfcthadin.com/wp-content/uploads/2023/07/923762023-678x381.jpg",
"imgurl3":"no",
"video":"no"
 },
         {"ndate":"July  6 , 2023",
"htext":"ရာသီကြို ပွဲစဉ်တွေ အပါအဝင် လီဗာပူးပရိသတ်တွေ မှတ်ထားဖို့ လိုမယ့် ရက်စွဲ ၁၀ ခု",
"btext1":"ဇူလိုင်လ ၈ ရက်နေ့ ခါဘီက အက်ဆာလေ့ကျင့်ရေးကွင်းမှာ လီဗာပူးအသင်းသားတွေ စတင် စုစည်းကြကာ ရာသီကြို ပြင်ဆင်မှု စတင်သွားတော့မှာ ဖြစ်ပါတယ်။ ပထမအပတ်မှာ စီနီယာတွေ အစုံအလင် ပူးပေါင်းဦးမှာ မဟုတ်ပေမယ့် ဇူလိုင်လ ၃၀ ရက်နေ့မှာ ယှဉ်ပြိုင်ကစားမယ့် အာရှမြေပေါ်က ခြေစမ်းပွဲမှာတော့ အသင်းသား အားလုံး စုံလင်နေမှာဖြစ်ပါတယ်။ ဂျာမနီမှာ ရာသီကြို လေ့ကျင့်ရေးဝင်ပြီးရင် စင်္ကာပူကို ခရီးထွက်လာမယ့် လီဗာပူးဟာ ဩဂုတ်လ ၇ ရက်နေ့ ပရီစတန်ကွင်းမှာ ဘွန်ဒက်လီဂါကလပ် SV Darmstadt အသင်းနဲ့ ခြေစမ်းဖို့လည်း တရားဝင် ကြေညာလာခဲ့ပါပြီ။ ဒါကြောင့် အသင်းရဲ့ ရာသီကြို အစီအစဉ်တွေကို အသေးစိတ် ဖော်ပြသွားမှာ ဖြစ်ပါတယ်။ ",
"btext2":"ဇူလိုင်လ ၈ ရက် – လက်ရွေးစင်တာဝန်တွေ သွားရောက် ထမ်းဆောင်ထားသူတွေ မပါဝင်ဘဲ အသင်းရဲ့ ရာသီကြို အစီအစဉ် ပြန်စတင်ပါမယ်။ ဇူလိုင်လ ၁၁ ရက် – လက်ရွေးစင် တာဝန် သွားရောက် ထမ်းဆောင်ထားတဲ့ အသင်းသားတွေလည်း အသင်းနဲ့အတူ ပြန်လည် ပူးပေါင်းပါမယ်။ ဒီအဆင့်မှာ ယူ-၂၁ ယူရိုပြိုင်ပွဲဝင် ကစားသမားတွေ ပါဦးမှာ မဟုတ်ပါဘူး။ ဇူလိုင်လ ၁၉ ရက်နေ့ ဂျာမနီမှာ Karlsruher SC အသင်းနဲ့ ခြေစမ်းပွဲ ကစားမှာဖြစ်ပြီး ဇူလိုင်လ ၂၄ ရက်နေ့ ဂျာမနီမှာပဲ Greuther Furth အသင်းနဲ့ ခြေစမ်းပါမယ်။ အဲ့နောက် အာရှခရီးစဉ် ထွက်လာမယ့် လီဗာပူးအသင်းဟာ ဇူလိုင်လ ၃၀ ရက်နေ့မှာ လက်စတာ၊ ဩဂုတ်လ ၂ ရက်နေ့မှာ ဘိုင်ယန်မြူးနစ်တို့နဲ့ ခြေစမ်းပွဲ ကစားပါမယ်။ ",
"btext3": "   အာရှခရီးစဉ် ကာလတိုအပြီး အင်္ဂလန်ကို ပြန်သွားမှာဖြစ်ကာ ဩဂုတ်လ ၇ ရက်နေ့ ပရီစတန်ကွင်းမှာ ဘွန်ဒက်လီဂါကလပ် Darmstadt အသင်းနဲ့ ခြေစမ်းပါမယ်။ ဩဂုတ်လ ၁၃ ရက်နေ့မှာ ချယ်ဆီးအသင်းကွင်းထံသွားပြီး ပရီးမီးယားလိဂ်ပွဲ စတင် ယှဉ်ပြိုင်မှာပါ။ စက်တင်ဘာလ ၁ ရက်နေ့မှာ ယူရိုပါလိဂ် မဲခွဲမှာဖြစ်ပြီး အဲ့ညမှာပဲ အပြောင်းအရွှေ့ စျေးကွက် ပိတ်သိမ်းပါမယ်။ စက်တင်ဘာလ ၂၁ ရက်နေ့မှာတော့ ယူရိုပါလိဂ် အုပ်စုအဆင့် ပွဲစဉ်တွေ စတင် ယှဉ်ပြိုင်မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/lfc-no-8--678x381.jpg",
"imgurl2":"https://lfcthadin.com/wp-content/uploads/2023/07/lfc-no-8--678x381.jpg",
"imgurl3":"no",
"video":"no"
 },
         {"ndate":"July  6 , 2023",
"htext":"NEWS: လီဗာပူးက ခံစစ်မှူး ကိုးဝယ်ကို စိတ်ဝင်စားပေမယ့် ချယ်ဆီးနဲ့ သဘောတူညီမှု ရနိုင်ဖို့ ခက်ခဲနေပါတယ်",
"btext1":"လီဗာပူးအသင်းဟာ ခံစစ်ပိုင်း ပစ်မှတ်အဖြစ် လီဗီ ကိုးဝယ်ကို စိတ်ဝင်စားနေဆဲ ဖြစ်ပေမယ့် ချယ်ဆီးဘက်ကတော့ သူတို့ လူငယ် ခံစစ်မှူးကို ဆက်ထိန်းဖို့ စိတ်ပိုင်းဖြတ်ထားပါတယ်။ ယူ-၂၁ ယူရိုပြိုင်ပွဲ အပြီးမှာ ချယ်ဆီးအသင်း လေ့ကျင့်ရေးထံ ပြန်သွားမယ့် ကိုးဝယ်ဟာ မနှစ်ကရာသီ ဘရိုက်တန်းအသင်းမှာ အငှားထွက်ကစားခဲ့စဉ် တောက်ပတဲ့ ခြေစွမ်းတွေ ပြသခဲ့တယ်။ သူဟာ ယူ-၂၁ ပြိုင်ပွဲမှာလည်း အင်္ဂလန်ရဲ့ အဓိက ကစားသမားအဖြစ် ဂျုံးနည်းတူ တောက်ပနေပါတယ်။ ဘရိုက်တန်ဘက်က ကိုးဝယ်ကို အပြီးသတ် ခေါ်ယူဖို့ ၂ ကြိမ် ကမ်းလှမ်းခဲ့ပေမယ့် ချယ်ဆီးဘက်က ဆက်တိုက် ပယ်ချခဲ့ပါတယ်။ ကိုဟမ် အကယ်ဒမီထွက်ဟာ သီတင်ပတ်း အနည်းငယ် အကြာမှာ နည်းပြပိုချက်တီနိုနဲ့ တွေ့ဆုံပြီး အနာဂတ် ကိစ္စ ဆွေနွေးသွားမှာပါ။ ",
"btext2":" လန်ဒန်သတင်းဌာနက ဖော်ပြရာမှာ ကိုးဝယ်ဟာ နောက်ရာသီမှာ စီနီယာ ပွဲကစားခွင့် ဘယ်လောက် ရနိုင်မလဲ သိလိုနေပါတယ်။ ဇန်နဝါရီမှာ ဘတ်ဒီယာရှိုင်းကို ချယ်ဆီးတို့ ခေါ်ယူထားတာမို့ သူ့ရဲ့ ပွဲထွက်ခွင့်က အကန့်အသတ် ရှိနေမှာပါ။ လီဗာပူးကတော့ နည်းပြကလော့ပ်ရဲ့ စနစ်သစ်မှာ ဘယ်ခြမ်း ဗဟိုခံစစ်မှူးနေရာ အသုံးပြုဖို့ ကိုးဝယ်ကို သဘောကျနေတာဖြစ်ပြီး အင်္ဂလန်သားဟာ ရော်ဘတ်ဆန်နဲ့ နေရာ ပြိုင်ဆိုင်ရနိုင်သလို ဗန်ဒိုက်ရဲ့ တွဲဘက်အဖြစ် ကိုနတေးနဲ့ နေရာ ပြိုင်ဆိုင်ရတာလည်း ဖြစ်သွားနိုင်ပါတယ်။ လီဗာပူးဘက်ကတော့ ချယ်ဆီးတို့ ကိုးဝယ်ကို ရောင်းချမယ်လို့ မီးစိမ်းပြတာနဲ့ ဝင်ရောက် ကမ်းလှမ်းဖွယ်ရှိကာ ပြောင်းရွှေ့ကြေး ပေါင် သန်း ၄၀ အထက်မှာ ရှိနေမှာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/lfc-Colwill-2023-678x381.jpg",
"imgurl2":"https://lfcthadin.com/wp-content/uploads/2023/07/lfc-Colwill-2023-678x381.jpg",
"imgurl3":"no",
"video":"no"
 },
         {"ndate":"July  6 , 2023",
"htext":"ဖိုင်နယ်တက်တဲ့ ကာတစ်ဂျုံး၊ ဒေါမနစ်ကို ညာတောင်ပံမှာ သုံးဖို့ထိ လျာထားခြင်း၊ ကွင်းလယ်ထက်အရင် ခံစစ်မှူး ခေါ်ဖို့ ရှာနေခြင်းနဲ့ လီဗာပူး နံနက်ခင်း သတင်းများ",
"btext1":"ဂျုံးနဲ့ ဟာဗေးတို့ ပါဝင်တဲ့ အင်္ဂလန် ယူ-၂၁ အသင်းက အစ္စရေး ယူ-၂၁ အသင်းကို အနိုင်ယူပြီး ယူရိုဖိုင်နယ်ထံ တက်ရောက်ခဲ့ပါပြီ။ ကာတစ်ဂျုံးက လက်ရွေးစင်အသင်းမှာ သူ့နေရာဖြစ်တဲ့ ကွင်းလယ် အတွင်းလူ နေရာမှာ ဆက်လက် တောက်ပနေပြီး ပွဲစဉ်ရဲ့ အကောင်းဆုံး ကစားသမားပါ ဖြစ်ခဲ့ပါတယ်။ ဟာဗေးက လူစားဝင်ကာ ကစားခွင့်ရခဲ့ပါတယ်။ လီဗာပူးဘက်က အင်္ဂလန်ခံစစ်မှူး လီဗီ ကိုးဝယ်ကို စိတ်ဝင်စားကာ ခေါ်ယူလိုကြောင်း သဘောထားတွေ ဆက်တိုက် ပြသနေပေမယ့် ချယ်ဆီးဘက်က သူ့ကို ရောင်းထုတ်ဖို့ စိတ်မဝင်စားပါဘူး။ ",
"btext2":"ခံစစ်မှူး ရှာဖွေနေတဲ့ လီဗာပူးဟာ ပဲလေစ့်မှ မက်ဂူဟီနဲ့ သတင်းတွေ ထွက်နေပေမယ့် ရေပန်းစားအဆင့်တော့ မဟုတ်သေးပါဘူး။ ပဲလေစ့်ဘက်ကတော့ သူတို့ ခံစစ်မှူးအတွက် ပေါင် သန်း ၆၀ လောက် လိုချင်နေပါတယ်။ လီဗာပူးအသင်း ဒီနွေမှာ တတိယမြောက် ကွင်းလယ်လူ ခေါ်ယူမယ်ဆိုရင် စိန့်မှ လာဗီယာဟာ ဖြစ်လာဖွယ် ကစားသမားဖြစ်ပါတယ်။ ဒါပေမယ့် ကလပ်ဘက်က ခံစစ်သမားကို အရင် ရှာဖွေနေတာပါ။ နည်းပြအဖွဲ့ကတော့ ဇန်နဝါရီမှာ အာဖရိကဖလားပြိုင်ပွဲအတွက် ဆာလာ သွားရောက် ယှဉ်ပြိုင်နေစဉ် ဒေါမနစ် ဆိုဘိုစလိုက်ကို ညာတောင်ပံထားဖို့ လျာထားတယ်လို့ သိရပါတယ်။ ",
"btext3": "   သီယေဂိုဟာ အခုချိန်ထိ လီဗာပူးမှာ ဆက်နေပြီး ဆုဖလားတွေအတွက်ပဲ ယှဉ်ပြိုင်ဖို့ အာရုံစိုက်ထားပါတယ်။ ဂိုးသမား ကလယ်ဟာကလည်း အသင်းပြောင်းနိုင်ဖွယ် မရှိသေးပါဘူး။ လီဗာပူးအသင်းဘက်က ဒီနွေမှာ အသင်းခေါင်းဆောင် ဟန်ဒါဆန်ကို လက်လွတ်ခံဖို့ စိတ်ကူးမရှိပါဘူး။ အာဂျင်တီးနား တိုက်စစ်မှူးဟောင်း အဂွယ်ရိုက သူအကြိုက်ဆုံး တိုက်စစ်သမား ၃ ဦး စာရင်းမှာ ရော်နယ်ဒို နာဇာရီယို၊ သီယာရီ အွန်နရီနဲ့ လူးဝစ် ဆွာရက်စ်တို့ကို ရွေးချယ်ခဲ့ပါတယ်။   ",
"imgurl1":"https://lfcthadin.com/wp-content/uploads/2023/07/910672023-678x381.jpg",
"imgurl2":"https://lfcthadin.com/wp-content/uploads/2023/07/910672023-678x381.jpg",
"imgurl3":"no",
"video":"no"
 },
         {"ndate":"July  5 , 2023",
"htext":"သူ ထီပေါက်သွားပြီလို့ စကားလုံးလှလှ ပြောလာတဲ့ လီဗာပူး ကွင်းလယ်လူသစ် ဒေါမနစ်",
"btext1":" ဇူလိုင်လ ၁၀ ရက်နေ့မှာ လီဗာပူးအသင်းနဲ့ ရာသီကြို ပူးပေါင်းသွားမယ့် ဒေါမနစ် ဆိုဘိုစလိုက်က ကလော့ပ် လက်အောက် အလုပ်လုပ်ရမှာကို အတော်လေး စိတ်လှုပ်ရှားနေပါတယ်။ အသက် ၂၂ နှစ်အရွယ် တိုက်စစ်အားသန် ကွင်းလယ်လူကို ဘယ်လိုနေရာမှာ ပွဲထုတ်မယ်ဆိုတာကို ဒီရာသီကြို အခြေအနေပေါ် မူတည်ပြီး ကလော့ပ်က ဆုံးဖြတ်သွားမှာပါ။ ဒေါမနစ်ကလည်း လီဗာပူးနည်းပြ အဖွဲ့ကို သူ့ရဲ့ အရည်အချင်းတွေ ထုတ်ပြဖို့ မစောင့်နိုင်အောင် ဖြစ်နေပါတယ်။ လီဗာပူးကို ရောက်ပြီးတည်းက မီဒီယာ များစွာရဲ့ မေးမြန်းမှုကို ရင်ဆိုင်နေရတဲ့ ဒေါမနစ်ကတော့ လှပတဲ့ စကားလုံးတွေနဲ့ သူ့ရဲ့ ခံစားချက် အစစ်အမှန်တွေကို ထုတ်ပြောနေခဲ့ပါတယ်။",
"btext2":" ဒေါမနစ်က ပြောရာမှာ “ ကလော့ပ် လက်အောက် ကစားရမှာ ကျနော်အတွက်တော့ ထီပေါက်တာပါပဲ။ အကောင်းဆုံးနည်းပြတွေထဲက တစ်ဦးဖြစ်တဲ့ သူက ကျနော် ကိုယ်တိုင်တောင် မသိသေးတဲ့ ကိုယ့်ဘာသာရဲ့ အကောင်းဆုံးတွေကို ဖော်ထုတ်ပေးနိုင်မှာပါ။ နည်းပြနဲ့ အလုပ်အတူတွဲလုပ်ဖို့ စောင့်မျှော်နေပါတယ်။ လီဗာပူးကို ရောက်လာပြီဆိုတော့ အားလုံးက ကျနော်အပေါ် မူတည်လာပြီ။ ကျနော် ကြိုးစားခဲ့တာ၊ ပေးဆပ်ခဲ့ရတာ၊ စတေးခဲ့ရတာတွေနဲ့ ထိုက်တန်တဲ့ နေရာကို ရောက်လာပြီ။ ငယ်ငယ်လေးတည်းက ဒီလိုဖြစ်လာဖို့ အိပ်မက် မက်ခဲ့တာပါ။",
"btext3": "  အခုချိန်မှာ ကျနော်က ကမ္ဘာ့အကောင်းဆုံး အသင်းတွေထဲက တစ်သင်း၊ ကမ္ဘာ့အကောင်းဆုံး လိဂ်တွေထဲက တစ်ခုကို ရောက်လာတာပါ။ ကျနော်အတွက်တော့ ဒီအဆင့် ရောက်လာတာ အောင်မြင်မှုပါပဲ။ လူတွေ အများကြီး ကူညီပေးခဲ့ကြလို့ ဒီလိုဖြစ်လာတာပါ ” လို့ ပြောဆိုသွားတာ ဖြစ်ပါတယ်။ လီဗာပူးရဲ့ ကျောနံပါတ် ၈ အသစ်ဟာ သူ ဘယ်လောက်ထိ လုပ်ပြနိုင်တယ်ဆိုတာကို သက်သေထူဖို့ အတော်လေး စိတ်အားထက်သန်နေပြီပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/07/szobo-klopp-lfc-678x381.jpg",
"imgurl2":"https://lfcthadin.com/wp-content/uploads/2023/07/szobo-klopp-lfc-678x381.jpg",
"imgurl3":"no",
"video":"no"
 },
         {"ndate":"July  5 , 2023",
"htext":"NEWS: ဆော်ဒီဘက်က ကမ်းလှမ်းမှု သီယေဂို ပယ်ချလိုက်ပါပြီ။ ဆက်ရန်တွေ ရှိနေပါတယ်။",
"btext1":" ဆော်ဒီဘက်က လီဗာပူးကွင်းလယ်လူ သီယေဂို အယ်ကန်တာရာကို ခေါ်ယူဖို့ အလေးအနက် ကြိုးစားလာပေမယ့် ကောင်းမွန်တဲ့ ညိနှိုင်းမှု တစ်ခုကို ကစားသမားဘက်က ပယ်ချလိုက်ပါတယ်။ ဆော်ဒီပရိုလိဂ်ဘက်က သူတို့လိဂ်ရဲ့ အဆင့်အတန်းကို မြင့်တင်ဖို့ရာ အန်ဖီးမှာ စာချုပ် ၁ နှစ်ပဲ ကျန်ရှိတော့တဲ့ စပိန်လက်ရွေးစင်ကို အတော်လေး သဘောကျနေတာပါ။ လီဗာပူးအသင်းဘက်က တရားဝင် ကမ်းလှမ်းမှု လက်ခံရခြင်း မရှိသေးဘဲ ချဉ်းကပ်မှုတွေဟာ ကစားသမားရဲ့ ကိုယ်စားလှယ်တွေထံပဲ သွားနေတာ ဖြစ်ပါတယ်။ သီယေဂိုက ဆော်ဒီကလပ်ရဲ့ တရားဝင် ချဉ်းကပ်မှု တစ်ခုကို ငြင်းဆန်ခဲ့ကာ ဒီအပတ်မှာ စတင်တော့မယ့် လီဗာပူးအသင်း လေ့ကျင့်ရေး အစီအစဉ်မှာ စတင် ပါဝင်ဖို့ကိုပဲ အာရုံစိုက်နေပါတယ်။",
"btext2":"အသက် ၃၂ နှစ်အရွယ် ကွင်းလယ်လူက လာမယ့် ၂၀၂၃-၂၀၂၄ ဘောလုံးရာသီကို လီဗာပူးအသင်းနဲ့အတူ ကျော်ဖြတ်ဖို့ပဲ အာရုံစိုက်နေတယ်။ ဒါပေမယ့်လို့ လာမယ့် အပတ်တွေအတွင်း ဆော်ဒီဘက်က ပိုကောင်းတဲ့ ကမ်းလှမ်းမှုတွေ ပေးလာဖွယ် ရှိနေသေးကြောင်း The Athletic က ဆိုပါတယ်။ လီဗာပူးအတွက်ကတော့ သီယေဂို အပြောင်းအရွှေ့ ကိစ္စမှာ ကစားသမားရဲ့ ဆန္ဒကိုပဲ လိုက်လျောမှာ ဖြစ်ကာ သူဆက်နေလိုရင် ထိမ်းသိမ်းသွားမှာ ဖြစ်ပါတယ်။ ဒါပေမယ့် ၂၀၂၄ နွေမှာ လက်ရှိ စာချုပ် ကုန်ပြီးရင်တော့ သက်တမ်းတိုးတော့မှာ မဟုတ်ဘဲ အလွတ်နဲ့ ထွက်ခွင့်ပေးမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/07/thaigo-lfc-saudi-678x381.jpg",
"imgurl2":"https://lfcthadin.com/wp-content/uploads/2023/07/thaigo-lfc-saudi-678x381.jpg",
"imgurl3":"no",
"video":"no"
 },
         {"ndate":"July  5 , 2023",
"htext":"လီဗာပူးကို ပြောင်းဖို့လေဗျာ၊ ချန်ပီယံလိဂ် တစ်နှစ် မကစားရတာလောက်တော့ စတေးရမှာပေါ့",
"btext1":" ကစားသမားသစ် ဒေါမနစ် ဆိုဘိုစလိုက်ကတော့ လီဗာပူးအသင်းနဲ့အတူ ကြီးကျယ်တဲ့ ကိစ္စတွေကို ပြုလုပ်လိုနေကာ ဆုဖလား အောင်မြင်မှုတွေ ရယူဖို့ စိတ်ဆန္ဒ ရှိနေပါတယ်။ ချန်ပီယံလိဂ်ဝင်ခွင့်ရ လိုက်ဇစ်အသင်းကနေ လီဗာပူးအသင်းကို ပြောင်းလာခဲ့ပြီး လာမယ့်ရာသီမှာ ဟန်ဂေရီ ကွင်းလယ်လူက ယူရိုပါလိဂ်မှာပဲ အသင်းနဲ့အတူ ပါဝင် ယှဉ်ပြိုင်ရမှာပါ။ သူကတော့ ဒါကို နစ်နာမှုလို့ မမြင်ဘဲ လီဗာပူးအတွက်ဆိုရင် ချန်ပီယံလိဂ် တစ်နှစ် မကစားရလည်း စတေးခံတယ်လို့ ထုတ်ပြောလာခဲ့တယ်။ ဟန်ဂေရီ သတင်းဌာနနဲ့ အင်တာဗျူးမှာ ဒေါမနစ်က ” လီဗာပူးကို ပြောင်းရဖို့က တကယ်ကြီးကို အလေးအနက် ဆွေးနွေးနေကြပြီလို့ ကြားရချိန်မှာ ကျနော်က ချန်ပီယံလိဂ် ကစားဖို့အကြောင်း နည်းနည်းလေးမှကို မစဉ်းစားတာပါ။",
"btext2":" လီဗာပူးကို ပြောင်းလာရဖို့အတွက် ကျနော်ကတော့ ချန်ပီယံလိဂ် တစ်နှစ် မကစားရရင်တော်င ပျော်ပျော်ကြီး စတေးခံလိုက်ပါမယ်။ အဲ့အစား အသင်းနဲ့ ယူရိုပါလိဂ် အနိုင်ရအောင် ကြိုးစားသွားမှာပါ ” လို့ ဖြေဆိုပေးခဲ့တာ ဖြစ်ပါတယ်။ ထူးထူးခြားခြားအဖြစ် ဒေါမနစ်ဟာ ပရိုကစားသမားဘဝ နှစ်တိုင်းမှာ ဆုဖလား အောင်မြင်တဲ့ မှတ်တမ်းရှိထားသေးတာပါ။ သူကတော့ သူ့ရဲ့ မှတ်တမ်းအတိုင်း လီဗာပူးမှာလည်း ဆုဖလားတွေ ဆက်လက် အောင်မြင်ဖို့ မျှော်လင့်ကြောင်းလည်း ထုတ်ပြောထားတာ ဖြစ်ပါတယ်။",
"btext3": "     no ",
"imgurl1":"https://lfcthadin.com/wp-content/uploads/2023/07/szobo-ucl-678x381.jpg",
"imgurl2":"https://lfcthadin.com/wp-content/uploads/2023/07/szobo-ucl-678x381.jpg",
"imgurl3":"no",
"video":"no"
 },
         {"ndate":"July  5 , 2023",
"htext":"ဆိုဘို လေ့ကျင့်ရေး စမယ့်ရက်၊ ချယ်ဆီးဘက်က လမ်းဖွင့်ပေးရင် ကိုးဝယ်အတွက် ကမ်းလှမ်းမယ်၊ လာဗီယာအတွက် ကလပ်ချင်း စကားပြောဖို့ ပြင်ဆင်နေခြင်းနဲ့ လီဗာပူး နံနက်ခင်း သတင်းများ",
"btext1":"ဖာမင်နိုဟာ ဆော်ဒီကလပ် Al Ahli အသင်းနဲ့ ဆေးစစ်မှု ပြီးမြောက်ခဲ့ကာ ၂၀၂၆ ခုနှစ်ထိ ရှိနေမယ့် စာချုပ်ကို ချုပ်ဆိုတော့မှာပါ။ ဒေါမနစ် ဆိုဘိုစလိုက်က လီဗာပူးကို ပြောင်းလာခဲ့ပြီးနောက် ချန်ပီယံလိဂ် မကန်ရလဲ ကိစ္စမရှိဘူး လီဗာပူးအသင်းနဲ့ ယူရိုပါလိဂ် အောင်မြင်အောင် ကြိုးစားမယ်လို့ ထုတ်ပြောလာပါတယ်။ ဇူလိုင်လ ၁၀ ရက်နေ့မှာ ဒေါမနစ်ဟာ လီဗာပူးအသင်းနဲ့ စတင် ပူးပေါင်းမှာဖြစ်ကာ ဇူလိုင်လ ၁၁ ရက်နေ့ လေ့ကျင့်ရေးမှာ စတင် ပါဝင်သွားမှာပါ။ ",
"btext2":" ဝုဒ်ဘတ်ခံစစ်မှူး ဗန်ဒီဗန်ဟာ စပါးအသင်းထံ ပြောင်းဖို့ အရေးသာသွားခဲ့ပြီဖြစ်ကာ ပြောင်းရွှေ့ကြေး ပေါင် သန်း ၃၀ ဝန်းကျင် ဖြစ်နိုင်တယ်လို့ သိရပါတယ်။ ဗန်ဒီဗန် မဟုတ်ဘဲ လီဗာပူးအသင်းထံ ပြောင်းလာဖို့ ရေပန်းစားနေသူ နှစ်ဦးကတော့ စပို့တင်းမှ အန်နာဆီယိုနဲ့ ချယ်ဆီးမှ လီဗီ ကိုးဝယ်တို့ပဲ ဖြစ်ပါတယ်။ ချယ်ဆီးထံက ကိုးဝယ်ကို လက်လွတ်မယ့် အရိပ်အယောင် နည်းနည်းလေး ရှိရင်တောင် လီဗာပူးဘက်က ဝင်ကြိုးစားမှာပါ။ အခုချိန်ထိတော့ ချယ်ဆီးဘက်က သူတို့ ခံစစ်မှူးကို ဆက်ထိန်းဖို့ပဲ တွန်းလုပ်နေပါတယ်။",
"btext3": "  ဆော်ဒီကလပ်ဘက်က ကမ်းလှမ်းမှု တစ်ကြိမ်ကို လီဗာပူးအသင်း ရခဲ့ပေမယ့် သီယေဂိုကို ရောင်းချမလား ဆိုတာက ကစားသမားရဲ့ ဆန္ဒအပေါ် မူတည်ပါတယ်။ Al Ettifaq မန်နေဂျာ စတီဗင်ဂျရတ်က သူ့အသင်းဖော်ဟောင်းတွေဖြစ်တဲ့ ဟန်ဒါဆန်နဲ့ ကော်တင်ညိုတို့ကို ဆော်ဒီလိဂ်ထံ ခေါ်ယူသွားဖို့ စဉ်းစားနေပါတယ်။ လီဗာပူးအသင်းက ဆောက်သမ်တန် ကွင်းလယ်လူ လာဗီယာကို ခေါ်ယူနိုင်ရေး ကလပ်ချင်း စကားပြောမှုကို မကြာခင် စတင်နိုင်တယ်လို့ သိရပြီး နောက်ကွယ်ကနေ စုံစမ်းရမယ့် ကိစ္စတွေကို တွန်းအားပေး လုပ်ဆောင်နေပါတယ်။    ",
"imgurl1":"https://lfcthadin.com/wp-content/uploads/2023/07/922572023-lfc-678x381.jpg",
"imgurl2":"https://lfcthadin.com/wp-content/uploads/2023/07/922572023-lfc-678x381.jpg",
"imgurl3":"no",
"video":"no"
 },
         {"ndate":"July  4 , 2023",
"htext":"နွေအပြောင်းအရွှေ့မှာ လီဗာပူးကနေ ထွက်ခွာသွားဖွယ် ရှိနေတဲ့ စီနီယာ အသင်းသား ၃ ဦး",
"btext1":"လီဗာပူးအသင်းဟာ အခုချိန်ထိ ကစားသမား ခေါ်ယူမှု အသစ် ၂ ခု ပြုလုပ်ထားပေမယ့် နောက်ထပ် လက်မှတ်ထိုးမှုတွေ မတိုင်ခင် စီနီယာ အသင်းသား အချို့ကို ရောင်းထုတ်ဖွယ် ရှိနေပါတယ်။ လီဗာပူးအသင်းက ဒီနွေမှာ လူစာရင်း ပြန်လည် တည်ဆောက်မှု ပြုလုပ်နေပြီး ကယ်လစ္စတာနဲ့ ဒေါမနစ်တို့ကို ရရှိထားပါပြီ။ ကွင်းလယ် နံပါတ် ၈ သမား နှစ်ဦး ရရေးဟာ နည်းပြကလော့ပ်ရဲ့ ဦးစားပေးဖြစ်ကာ ထပ်ပြီးလည်း နံပါတ် ၈ တစ်ဦးနဲ့ ဘယ်ခြမ်း ဗဟိုခံစစ်မှူး တစ်ဦး ခေါ်ယူဦးမှာပါ။ ဒါပေမယ့်လို့ အင်္ဂလန်စျေးကွက်ကနေ ရှာမလား? ဥရောပစျေးကွက်ထဲ ဝင်မလား? သိရဖို့ ကစားသမား ရောင်းချမှုတွေကို ကြည့်ရပါဦးမယ်။ ",
"btext2":"အသင်းကနေ ထွက်ဖို့ အနီးစပ်ဆုံး ကစားသမားက နက်ဖီးလစ်ဖြစ်ပါတယ်။ ချန်ပီယံရှစ်ကလပ် လိဒ်စ်ယူနိုက်တက်ဘက်က စိတ်ဝင်စားထားတဲ့ အသက် ၂၆ နှစ်အရွယ် ခံစစ်မှူးကို နယ်သာလန်ကလပ် ဖီယင်နိုဘက်ကလည်း ချဉ်းကပ်မှု လုပ်လာပါတယ်။ လီဗာပူးဘက်ကတော့ ပြောင်းရွှေ့ကြေးကို ပေါင် ၁၀ သန်း သတ်မှတ်ပေးထားပါတယ်။ အခုချိန်ထိတော့ နက်ဖီးလစ်အတွက် တရားဝင် ကမ်းလှမ်းမှု မရသေးဘဲ ဘွန်ဒက်လီဂါဘက်ကလည်း စိတ်ဝင်စားရိပ်တော့ ပြသထားပါတယ်။ စတီဗင်ဂျရတ်က ဆော်ဒီကလပ် Al-Ettifaq အသင်းကို မန်နေဂျာအဖြစ် တာဝန်ယူခဲ့ကာ သူ့အသင်းအတွက် ဟန်ဒါဆန်၊ သီယေဂိုလို ဝါရင့် ကွင်းလယ်လူတွေကို အလိုရှိနေတယ်လို့ အသံထွက်လာတယ်။ သီယေဂိုကို တူရကီကလပ် ဖီနာဘာချိန်ဘက်ကလည်း ချိန်ရွယ်နေပါတယ်။ ဟန်ဒါဆန်ဟာ လီဗာပူးမှာ စာချုပ် ၂ နှစ် ကျန်ရှိနေပြီး သီယေဂိုက စာချုပ် ၁ နှစ် ကျန်ရှိထားပါတယ်။ ကလပ်ဘက်က အသင်းခေါင်းဆောင် ဟန်ဒါဆန်ကို အလောတကြီး ရှင်းထုတ်ဖွယ်မရှိပေမယ့် သီယေဂိုအတွက်တော့ ကစားသမားရဲ့ ဆန္ဒကို နားထောင်ပေးသွားဖို့ ရှိနေပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/net-gerrard-lfc-678x381.jpg",
"imgurl2":"https://lfcthadin.com/wp-content/uploads/2023/07/net-gerrard-lfc-678x381.jpg",
"imgurl3":"no",
"video":"no"
 },
         {"ndate":"July  4 , 2023",
"htext":"Transfer News: ကွင်းလယ်လူ သီယေဂိုကို ဆော်ဒီကလပ်ထံ ရောင်းချသွားဖွယ်ရှိတဲ့ လီဗာပူး",
"btext1":"ဆောက်သမ်တန် ကွင်းလယ်လူ လာဗီယာကို ခေါ်ယူဖို့ ကြိုးစားနေတဲ့ လီဗာပူးအသင်းဟာ ကွင်းလယ်လူ သီယေဂိုအတွက် ဆော်ဒီဘက်က ကမ်းလှမ်းလာမှုကို စောင့်မျှော်နေပြီ ဖြစ်ပါတယ်။ သီယေဂိုရဲ့ လက်ရှိ စာချုပ်ဟာ ၁ နှစ်ပဲ ကျန်ရှိတော့တာဖြစ်ပြီး အသင်းဘက်က စပိန်သားကို သက်တမ်းတိုးမှာ မဟုတ်ပါဘူး။ နောက်နှစ်မှာ အလွတ်ဖြင့် ထွက်ခွင့်ပေးရမယ့် အသက် ၃၂ နှစ်အရွယ် ကွင်းလယ်လူကို ဒီနွေမှာ တန်ကြေးတစ်ရပ်ဖြင့် ရောင်းချလိုက်ဖို့ လီဗာပူးဘက်က စဉ်းစားလာတာ ဖြစ်ပါတယ်။ ဆော်ဒီကလပ်တွေက သီယေဂိုကို ခေါ်ယူရေး စကားပြောလိုနေပြီး ကစားသမားဘက်က ထွက်လိုတယ်ဆိုရင် အသင်းပြောင်းခွင့်ပေးဖို့ လီဗာပူးဘက်က ပြင်ဆင်ထားကြောင့် တယ်လီဂရပ် သတင်းထောက် Chris Bascombe က ဆိုပါတယ်။ ",
"btext2":" ဒီနွေမှာ ကယ်လစ္စတာနဲ့ ဒေါမနစ်တို့ကို ပေါင် ၉၅ သန်း အကုန်အကျခံ ခေါ်ယူထားတဲ့ လီဗာပူးအသင်းဟာ ကွင်းလယ်ပိုင်းကို အဓိက အားဖြည့်ဖို့ ရည်ရွယ်ထားပြီး နံပါတ် ၆ နေရာအတွက် ဆောက်သမ်တန်မှ လာဗီယာကို ချိန်ရွယ်နေပါတယ်။ သီယေဂိုဟာ ဟန်ဒါဆန်၊ ဖာဘင်ညိုနဲ့အတူ လီဗာပူးကွင်းလယ် စီနီယာတစ်ဦး ဖြစ်ပေမယ့် ကွင်းလယ်မှာ ဟာဗေး၊ ကာတစ်ဂျုံး၊ ဘာ့ဆီတစ်၊ မော်တန်တို့ပါ ရှိနေတာကြောင့် လာမယ့်ရာသီမှာ ပွဲကစားချိန် အတော်လေး နည်းပါးလာဖွယ် ရှိနေတာပါ။ သီယေဂိုဟာ မနှစ်ကရာသီကုန်ခါနီးမှာ ဒဏ်ရာကြောင့် ကာလရှည် အနားယူနေရသူ ဖြစ်ပါတယ်။ ဇူလိုင်လ ၈ရက်နေ့ ရာသီကြို မတိုင်ခင် သူ့အနာဂတ် ထူးခြားကိစ္စ ကြားရမလား စောင့်ကြည့်ရပါမယ်။ တစ်နှစ်ကို လုပ်ခ ပေါင် ၁၀ သန်းပေးချေနေရတဲ့ သီယေဂိုကို ၂၀၂၀ မှာ ဘိုင်ယန်မြူးနစ်ကနေ လီဗာပူးက ပေါင် သန်း ၂၀ ပေးပြီး ခေါ်ယူခဲ့ပါတယ်။ ကလော့ပ်ရဲ့ လူစာရင်း ပြန်တည်ဆောက်မှုမှာ သူလည်း ပါဝင်သွားနိုင်ပြီး အသင်းအပေါ် ကြီးကြီးမားမား သက်ရောက်မှုမျိုး မရှိဘူးလို့ ယုံကြည်ရပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/180542023-678x381.jpg",
"imgurl2":"https://lfcthadin.com/wp-content/uploads/2023/07/180542023-678x381.jpg",
"imgurl3":"no",
"video":"no"
 },
         {"ndate":"July  4 , 2023",
"htext":"Transfer NEWS: သူရမ်ကို ခေါ်ယူရေး လီဗာပူး နောက်ဆုတ်ပြီး လာဗီယာအတွက် ရှေ့တိုးမည်။",
"btext1":" လီဗာပူးအသင်းဟာ ဒေါမနစ် ဆိုဘိုစလိုက်ကို ခေါ်ယူခဲ့ပြီးတဲ့နောက် ပြင်သစ်ကလပ် Nice ကွင်းလယ်လူ ကီဖရန် သူရမ်အား စိတ်ဝင်စားနေမှုကို အဆုံးသတ်ပြီ ဖြစ်ပါတယ်။ နွေစျေးကွက် အစောတုန်းက လီဗာပူးအသင်းဟာ ကွင်းလယ်အတွက် သူရမ်ကို အတော်လေး သဘောကျခဲ့တာပါ။ ဒါပေမယ့်လို့ ဆိုဘိုစလိုက်ကိုပဲ ဦးစားပေးအဖြစ် ရွေးချယ်ခဲ့သလို လူစာရင်း အခြေအနေအရ သူရမ်အတွက် ကြိုးစားမှု ရှိတော့မှာ မဟုတ်ပါဘူး။ TIA ကနေ သတင်းထောက် David Lynch က ဖော်ပြရာမှာတော့ လီဗာပူးဘက်က သူရမ်အတွက် နောက်ဆုတ်ဖို့ ဆုံးဖြတ်ခဲ့ပါပြီ။ ပြင်သစ်သားထက် ဆောက်သမ်တန် ကွင်းလယ်လူ လာဗီယာကို ခေါ်ယူရေးအတွက်ပဲ ပိုမို အာရုံစိုက်သွားတော့မယ်လို့ ဖြစ်ပါတယ်။",
"btext2":"ဘယ်ဂျီယံ သတင်းထောက်တွေ၊ လန်ဒန်အခြေစိုက် အင်္ဂလန်နာမည်ကြီး သတင်းထောက်တွေနဲ့ အပြောင်းအရွှေ့ ဂုရု ရိုမန်နိုကလည်း လာဗီယာအတွက် လီဗာပူးဘက်က ဝင်ပြိုင်နေတာကို ဖော်ထုတ်လာနေကြပြီ ဖြစ်ပါတယ်။ သူ့အတွက် လီဗာပူးအသင်းက ပေါင် သန်း ၅၀ တော့ ပေးမှာ မဟုတ်ပါဘူး။ လီဗာပူးအသင်းဟာ လက်ရှိ လူစာရင်းအတွက် ဗဟိုခံစစ်မှူး တစ်ဦး ခေါ်ယူလိုသေးသလို ကွင်းလယ်လူ တစ်ဦးကိုလည်း ခေါ်ချင်သေးတာပါ။ ဒါပေမယ့် လူစာရင်းမှာ non-homegrown အတွက်က တစ်ဦးပဲ ထပ်ခေါ်လို့ရပါတော့မယ်။ (ဥပမာအားဖြင့် သီယေဂို ထွက်ရင်တော့ ၂ ဦးစာ လွတ်နေပါမယ်။) ကစားသမား အထွက်စာရင်း ထူးထူးခြားခြား မရှိသေးတာမို့ ဘယ်လို ကစားသမားသစ် ခေါ်ယူမလဲ အသင်းဘက်က အနည်းငယ် အချိန်ယူရဖွယ် ရှိနေမှာပါ။ ",
"btext3": "   ယုံကြည်ရသလောက်တော့ ခံစစ်မှူးသစ်ကို ရွေးချယ်စရာ ပိုများပြားတဲ့ ဥရောပ စျေးကွက်ကနေ ရှာဖွေသွားကာ ကွင်းလယ်အတွက်တော့ အနာဂတ်မှာ homegrown စာရင်းထဲ ထည့်လို့ရမယ့် မန်စီးတီး အကယ်ဒမီထွက် အသက် ၁၉ နှစ်အရွယ် လာဗီယာကို ချိန်ရွယ်လာခြင်း ဖြစ်ပါတယ်။ ဖာဘင်ညိုနေရာ ရေရှည်အစားထိုးဖို့အတွက်ပါ အဆင်ပြေစေမယ် လာဗီယာအတွက် အာဆင်နယ်၊ ချယ်ဆီး၊ မန်ယူနိုက်တက်တို့ပါ စိတ်ဝင်စားနေပါတယ်။ ဒါပေမယ့် လီဗာပူးဘက်က တကယ် ကြိုးစားမယ်ဆိုရင် ဆက်ဆံရေးကောင်းရှိထားတဲ့ ဆောက်သမ်တန်ဘက်က မျက်နှာသာပေးဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2023/07/lavia-thuram-678x381.jpg",
"imgurl2":"https://lfcthadin.com/wp-content/uploads/2023/07/lavia-thuram-678x381.jpg",
"imgurl3":"no",
"video":"no"
 },
         {"ndate":"July  4 , 2023",
"htext":"မောင့်အတွက် သန်း ၆၀ မပေးဘဲ ဒေါမနစ်ကို ပေးခဲ့ခြင်းက လီဗာပူးရဲ့ ရေရှည် ပြဿနာကို ဖြေရှင်းပေးနိုင်ခဲ့ပါတယ်",
"btext1":"လီဗာပူးအသင်းဟာ လိုက်ဇစ်အသင်း ကွင်းလယ်လူ ဒေါမနစ် ဆိုဘိုစလိုက်ကို စာချုပ်ပါကြေး ပေါင် သန်း ၆၀ ပေးပြီး ခေါ်ယူခဲ့ကာ ကလပ်သမိုင်းမှာ တန်ကြေးကြီး အပြောင်းအရွှေ့တွေထဲက တစ်ခုဖြစ်လာစေပါတယ်။ ဒီနွေမှာ ချယ်ဆီးမှ မေဆန်မောင့်ကို ခေါ်ယူဖို့ သတင်းကြီးခဲ့ပေမယ့် လီဗာပူးဘက်က လုံးဝ ကမ်းလှမ်းမှု မဝင်ခဲ့ပါဘူး။ အသက် ၂၄ နှစ်အရွယ် အင်္ဂလန်သား ကွင်းလယ်လူဟာ မန်ချက်စတာ ယူနိုက်တက်ထံ ပေါင် သန်း ၆၀ ဖြင့် ပြောင်းဖို့ သဘောတူညီခဲ့ကာ ဒီအပြောင်းအရွှေ့ နှစ်ခု ဘာတွေကွာခြားခဲ့လဲ ရှင်းပြပါမယ်။ ပထမဦးစွာ ဒီနွေမှာ မက်ကယ်လစ္စတာကို လက်မှတ်ထိုးခဲ့ပြီးနောက် လီဗာပူးအသင်းရဲ့ စီနီယာ ၂၅ ဦးစာရင်းရဲ့ nom-homegrown ကစားသမား ၁၇ ဦး ထည့်ခွင့်မှာ ၂ နေရာပဲ ထပ်မံ ခေါ်ယူခွင့် ကျန်ပါတယ်။ ",
"btext2":"ဒါပေမယ့်လို့ homegrown ကစားသမားဘက်မှာတော့ လိုအပ်ချက် များနေတာပါ။ ၈ ဦး ထည့်ခွင့်ရှိရာမှာ ကလယ်ဟာ၊ ဂိုးမက်စ်၊ ထရန့်၊ ဟန်ဒါဆန်၊ ကာတစ်ဂျုံး၊ နက်ဖီးလစ်၊ ဗန်ဒါဘတ်တို့ပဲ ရှိထားကာ နောက်ဆုံး ၂ ဦးက ဒီနွေမှာ ထွက်ခွာသွားဖွယ် ရှိနေပါတယ်။ မေဆန်မောင့်ဟာ ချယ်ဆီးအကယ်ဒမီကနေ ပေါ်ထွက်လာသူဖြစ်ပြီး သူ့ကို ခေါ်ယူခြင်းဟာ လီဗာပူးမှာ ရှားပါးလာတဲ့ homegrown စာရင်းအတွက် ရေရှည် အစားထိုးမှု ဖြစ်လာပါလိမ့်မယ်။ ဒီအကြောင်းရင်းကြောင့်ပဲ မောင့်အပြင် ချယ်ဆီးမှ လီဗီ ကိုးဝယ်၊ ဆောက်သမ်တန်မှ လာဗီယာတို့လို homegrown ကစားသမားတွေကို ချိန်နေရခြင်း ဖြစ်ပါတယ်။ ဒေါမနစ်ကို ခေါ်ယူခဲ့တာကြောင့် ကလပ်ရဲ့ homegrown ပြဿနာက ဆက်ရှိနေပါမယ်။ ဒါပေမယ့်လို့ အခြားသော ပြဿနာဖြစ်တဲ့ ကလပ်ရဲ့ လုပ်ခပိုင်းမှာ ရေရှည်ဖြစ်လာနိုင်တဲ့ ပြဿနာကို ရှင်းလင်းပြီးသား ဖြစ်ခဲ့ပါတယ်။ ၂၀၂၁-၂၀၂၂ ဘောလုံးရာသီရဲ့ ဘဏ္ဍာရေးဆိုင်ရာ အချက်အလက်တွေကို Deloitte Money League ကနေ ထုတ်ပြန်ပေးလာရာမှာ လီဗာပူးအသင်းရဲ့ လုပ်ခဟာ ပေါင် ၃၆၈ သန်းထိ ရောက်ရှိလာခဲ့ပါတယ်။ အသင်း ဝင်ငွေ စုစုပေါင်းရဲ့ ၆၂% ကို တစ်သင်းလုံးရဲ့ လုပ်ခပိုင်းအတွက် အသုံးပြုထားတာ ဖြစ်ပါတယ်။ ",
"btext3": "   နွေမှာ မီလ်နာ၊ ချိန်ဘာလိန်၊ ကိတ်တာ၊ ဖာမင်နို၊ အာသာတို့ကို ရှင်းထုတ်ခဲ့ခြင်းကြောင့် တစ်ပတ်လုပ်ခ ပေါင် ၅၃၅၀၀၀ သက်သာသွားမှာဖြစ်ကာ တစ်နှစ်ကို ပေါင် ၂၇.၈ သန်းထိ လုပ်ခပိုင်း လျော့ကျပါလိမ့်မယ်။ ဆိုဘိုအတွက် တစ်ပတ်လုပ်ခဟာ ပေါင် ၁၂၅၀၀၀ ပဲကျသင့်ကာ မေဆန်မောင့်ကို ခေါ်ယူခဲ့ရင်တော့ တစ်ပတ်လုပ်ခ ပေါင် ၂၅၀၀၀၀ ဝန်းကျင် ပေးရမှာ ဖြစ်ပါတယ်။ မောင့်ကို ခေါ်ယူခဲ့ရင် လီဗာပူးရဲ့ လုပ်ခပိုင်းဟာ ထူးထူးခြားခြား ကျဆင်းသွားမှာ မဟုတ်ပါဘူး။ ၂၀၂၅ နောက်ပိုင်း နောက်ထပ် တစ်ကြိမ် စာချုပ်သစ် ပေးမယ်ဆိုရင် ဆိုဘိုအတွက် တစ်ပတ် ပေါင် ၂ သိန်းလောက်နဲ့ စကားပြောနိုင်ပေမယ့် မေဆန်မောင့်အတွက် ပေါင် ၃ သိန်း အထက်ဖြင့် ညိနှိုင်းရမှာပါ။ ဒါဟာ ဆာလာ တစ်ဦးတည်း တစ်ပတ် ပေါင် ၃ သိန်းခွဲ ပေးထားတဲ့ လီဗာပူးရဲ့ လုပ်ခ တည်ဆောက်မှုအပေါ် ပြဿနာ ရှိလာနိုင်ပါတယ်။ အခုချိန်မှာ လီဗာပူးအသင်းရဲ့ နောက်ထပ် ခေါ်ယူမှုကို စောင့်ကြည့်ရမှာဖြစ်ပြီး ဆိုဘိုကို ခေါ်ယူခြင်းဟာ လူစာရင်းပိုင်း တောင့်တင်းစေဖို့တင် မဟုတ်ဘဲ ရေရှည် ပြဿနာအတွက်ပါ ကြိုတင် ဖြေရှင်းထားပြီး ဖြစ်လာခဲ့ပါတယ်။   ",
"imgurl1":"https://lfcthadin.com/wp-content/uploads/2023/07/szobo-mount-lfc-678x381.jpg",
"imgurl2":"https://lfcthadin.com/wp-content/uploads/2023/07/szobo-mount-lfc-678x381.jpg",
"imgurl3":"no",
"video":"no"
 },
         {"ndate":"July  4 , 2023",
"htext":"ဆော်ဒီကလပ် နည်းပြဖြစ်သွားတဲ့ ဂျရတ်၊ သီယေဂို ထွက်ဖွယ်ရှိခြင်း၊ ကွင်းလယ်လူသစ် ရှာနေသေးခြင်း၊ အငှားထွက်တဲ့ ဘယ်အစွန်လူနဲ့ လီဗာပူး နံနက်ခင်း သတင်းများ",
"btext1":" ရိုမီယို လာဗီယာဟာ လီဗာပူးအသင်းထံ ပြောင်းလာဖွယ် ရှိနေကြောင်း အသံတွေ ကျယ်လောင်နေပြီး ဆောက်သမ်တန် ကွင်းလယ်လူနဲ့ ပြင်သစ် ကွင်းလယ်လူ သူရမ်တို့ထဲက တစ်ဦးဟာ အန်ဖီးထံ ကူးပြောင်းလာနိုင်ပါတယ်။ ဘယ်အစွန်လူ အိုဝင်ဘက်ကို စကော့တလန်ကလပ် Dundee အသင်းထံသို့ တစ်ရာသီ အငှားချပေးခဲ့ပြီ ဖြစ်ပါတယ်။ ဖာမင်နိုဟာ ဆော်ဒီကလပ် Al Ahli အသင်းနဲ့ ပထမအဆင့် ဆေးစစ်မှုကိစ္စ အောင်မြင်သွားခဲ့ပြီ ဖြစ်ပါတယ်။ လီဗာပူးနည်းပြအဖွဲ့က ဒါဝင်အပေါ် ယုံကြည်မှုတွေ အားကောင်းနေဆဲဖြစ်ပြီး တိုက်စစ်မှာ သူ့ကို အံဝင်အောင် နေရာချဖို့ အစီအစဉ်တွေ ရှိနေပါသေးတယ်။ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို ခေါ်ယူရေး လီဗာပူးဘက်က ဝင်ပါတော့မှာ မဟုတ်ဘူးလို့ ဂျာမာန် သတင်းသတင်းတွေက ဆိုပါတယ်။",
"btext2":" ခံစစ်မှူး မာတစ်ကို သက်တမ်းတိုးစာချုပ် ပေးသွားဖို့ လီဗာပူးဘက်က စဉ်းစားနေပါတယ်။ ၂၀၂၄ နွေမှာပဲ စာချုပ်ကုန်မယ့် သီယေဂိုကတော့ ဒီနွေမှာ ထွက်ခွာသွားနိုင်ချေ ရှိနေပါတယ်။ စပါးအသင်းဟာ ခံစစ်မှူး ဗန်ဒီဗန်ကို ခေါ်ယူနိုင်ဖို့ စတင် စကားပြောမှု ပြုလုပ်နေပါပြီ။ လီဗာပူးဘက်ကတော့ နယ်သာလန်သားကို စိတ်ဝင်စားမှု ပြသထားပါတယ်။ စတီဗင်ဂျရတ်ဟာ ဆော်ဒီကလပ် Etiffaq အသင်းရဲ့ နည်းပြချုပ်အဖြစ် တရားဝင် ခန့်အပ်ခံခဲ့ရပြီ ဖြစ်ပါတယ်။ ဒီနွေစျေးကွက်မှာ အဓိက ရည်ရွယ်ထားတဲ့ ခံစစ်မှူး တစ်ဦးကို ခေါ်ယူခဲ့ရင်တောင် လီဗာပူးက ကွင်းလယ်လူ နောက်ထပ် တစ်ဦး ချိန်ရွယ်ဦးမှာပါ။ ဒါပေမယ့်လို့ ခံစစ်သမားပေါ် မူတည်ပြီး ကွင်းလယ်လူက homegrown ဒါမှမဟုတ် အသက် ၂၁ နှစ်အောက် ကွင်းလယ်လူ ဖြစ်လာပါမယ်။ ၂၀၂၃-၂၀၂၄ ဘောလုံးရာသီ ယူရိုပါလိဂ် ပြိုင်ပွဲမှာ လီဗာပူးအသင်းက Pot 1 ကနေ ပါဝင် ယှဉ်ပြိုင်ရမှာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/953472023-678x381.jpg",
"imgurl2":"https://lfcthadin.com/wp-content/uploads/2023/07/953472023-678x381.jpg",
"imgurl3":"no",
"video":"no"
 },
        
         {"ndate":"July  3 , 2023",
"htext":"ဒေါမနစ်နဲ့ ပတ်သက်ပြီး လီဗာပူးပရိသတ်တွေ သိထားဖို့ လိုအပ်မယ့် စိတ်ဝင်စားဖွယ် ကိစ္စ (၅) ရပ်",
"btext1":"ဒေါ့မနစ် ဆိုဘိုစလိုက်နဲ့ ပတ်သက်ပြီး လီဗာပူးပရိသတ်တွေ သိထားဖို့ လိုအပ်လောက်မယ့် ကိစ္စအချို့ကို ဖော်ပြသွားပါမယ်။ ၁ – ဘောလုံးမိသားစု ဆိုဘိုစလိုက် မိသားစုနွယ်တွေထဲမှာတော့ ဒေါမနစ်ရဲ့ အဖေဖြစ်သူကလည်း ဘောလုံးသမားပါပဲ။ ဒါကြောင့် သားဖြစ်သူကို ပရော်ဖက်ရှင်နယ်ကောင်း ဖြစ်လာဖို့ အကောင်းဆုံး ပျိုးထောင်ပေးခဲ့ပါတယ်။ ငယ်ငယ်တည်းက ဘောလုံးကပဲ ဘဝဆိုတဲ့ စိတ်နဲ့ ကြီးပြင်းလာခဲ့သူ ဖြစ်ပါတယ်။ ",
"btext2":"၂ – ဟန်ဂေရီသား ဒေါမနစ်ဟာ လီဗာပူးအသင်းအတွက် ကိုယ်စားပြုတဲ့ ၄ ဦးမြောက် ဟန်ဂေရီသား ဖြစ်ပါတယ်။ သူ့ရှေ့မှာတော့ ကော့မာ၊ ဂူလာချီနဲ့ ဘော်ဒန်တို့ ရှိဖူးပါတယ်။ ၃ ဦးလုံးကတော့ မထင်မရှားတွေဖြစ်ကြပြီး ဘော်ဒန်ကတော့ ၂၀၁၅ တုန်းက ဘော်တန်ကနေ ရောက်လာတာမို့ မှတ်မိသူတွေ ရှိကြပါမယ်။ ၃ – ဂျရတ်ကို အထင်ကြီးသူ ဒေါမနစ်ဟာ သူ့ရဲ့ လက်မှာ ဂျရတ်ရဲ့ နာမည်ကျော် စကားတစ်ခွန်းကို တက်တူးပါ ထိုးထားခဲ့တာပါ။ သိပ်ငယ်သေးတာမို့ သိပ်မမှတ်မိပေမယ့် သူ့ကို စိတ်လှုပ်ရှားစေတဲ့ ပွဲစဉ်တစ်ပွဲက ဂျရတ် ပါဝင်တဲ့ ချန်ပီယံလိဂ်ပွဲလို့လည်း ဆိုထားခဲ့ပါတယ်။ ",
"btext3": "  ၂ – စိတ်ဓါတ်မာကျောသူ အခြားသော ကိစ္စတွေထက် နာမည်ကြီး ဖြစ်ရပ်တစ်ခုကို ပြောရရင် ၂၀၂၁ ခုနှစ် ချန်ပီယံလိဂ်မှာ လိုက်ဇစ်က ပီအက်စ်ဂျီကို ၂-၁ ဖြင့် အရေးနိမ့်နေစဉ် ပင်နယ်တီ ကန်ခွင့်ရခဲ့ပါတယ်။ နေမာက ဒေါမနစ်ကို မင်းဝင်ပါ့မလားလို့ စိတ်သွားဆွချိန်မှာ ဒေါမနစ်က ဝင်မှာ သေချာတယ်လို့ တုန့်ပြန်ခဲ့ပြီး သူကန်နေကျ ဘယ်ခြမ်းကိုပဲ ကန်သွင်းခဲ့ပါတယ်။ ဒေါမနစ်ဟာ စိတ်ဓါတ်မာကျောတယ်၊ ရည်ရွယ်ချက်ကြီးတယ်လို့ သိရပြီး တကယ် ဟုတ်မဟုတ် ရာသီသစ်မှာ မြင်ရပါမယ်။ ၁ – အပြစ်ကင်းတဲ့ ဒဏ်ရာမှတ်တမ်း လီဗာပူးအသင်းရဲ့ ကွင်းလယ်လူတွေဟာ ဒဏ်ရာ ပြဿနာနဲ့ ပတ်သက်လာရင် မှတ်တမ်း သိပ်မကောင်းပါဘူး။ ချိန်ဘာလိန်၊ ကိတ်တာတို့ ဘယ်လောက်ထိ ဒဏ်ရာ အခြေအနေ ဆိုးခဲ့လဲ ထည့်ပြောဖို့လိုမယ် မထင်ပါဘူး။ ဒေါမနစ်ကတော့ နောက်ဆုံး ၂ ရာသီမှာ ဒဏ်ရာကြောင့် တစ်ပွဲပဲ လွဲခဲ့ပါတယ်။ ပြောရရင် ကယ်လစ္စတာကလည်း နောက်ဆုံး ၃ ရာသီမှာ ဒဏ်ရာကြောင့် ၁ ပွဲပဲ လွဲထားခဲ့ပါတယ်။    ",
"imgurl1":"https://lfcthadin.com/wp-content/uploads/2023/07/szobo-lfc-2023-reds-678x381.jpg",
"imgurl2":"https://lfcthadin.com/wp-content/uploads/2023/07/szobo-lfc-2023-reds-678x381.jpg",
"imgurl3":"no",
"video":"no"
 },

         {"ndate":"July  3 , 2023",
"htext":"ဘာလို့ နံပါတ် ၈ ကို ရွေးရသလဲ? ဂျရတ်ကို ဘာကြောင့် အထင်ကြီးရသလဲ? ဆိုတာအတွက် ဆိုဘိုရဲ့ ဖွင့်ဟလာမှု",
"btext1":" ဆိုဘိုစလိုက်ဟာ လီဗာပူးကစားသမားသစ် ဖြစ်လာပြီးတဲ့နောက် အန်ဖီးရဲ့ ကျော်ကြားလှတဲ့ ကျောနံပါတ် တစ်ခုဖြစ်သလို ကိတ်တာ ထွက်သွားပြီးတဲ့နောက် လစ်လပ်နေတဲ့ နံပါတ် ၈ ကို ဆက်ခံသွားပါတယ်။ ဂျရတ်ဟာ သူ့ခေတ်မှာ လီဗာပူးရဲ့ ထိလို့မရတဲ့ ကစားသမား တစ်ဦးဖြစ်ခဲ့တာနဲ့အတူ ဂျရတ်ရဲ့ နံပါတ်ကို ဆက်ခံခြင်းဟာ အတော်လေး ဖိအားများပါတယ်။ ကိတ်တာ မအောင်မြင်ခဲ့ပေမယ့် စိတ်ဓါတ်ပိုင်း မာကျောသူလို့ လူသိများတဲ့ ဇာဘိုစလိုက်ကတော့ ကျော်လွှားနိုင်ဖို့ မျှော်လင့်ရပါတယ်။ LFCTV နဲ့ စကားပြောမှုမှာ အသက် ၂၂ နှစ်အရွယ် ကွင်းလယ်လူက ကျောနံပါတ် ၈ ကို ရွေးချယ်ခဲ့ရတဲ့ အကြောင်းရင်းအား အခုလို ပြောပြပါတယ်။",
"btext2":"“ သိပ်ပြီး ထူးထူးခြားခြား အကြောင်းရင်းရယ်လို့ မရှိပါဘူး။ ဒီနံပါတ်က သိပ်ကောင်းတဲ့ နံပါတ်လေ။ ကစားသမားကောင်းတွေ အများကြီးက ကျောနံပါတ် ၈ ကို ဝတ်ကြပါတယ်။ ကျနော်မှာ ဂျရတ်ရဲ့ တက်တူးလည်း ရှိပါတယ်။ သူပြောခဲ့တဲ့ စကားကို တက်တူ ရေးထားတာပါ။ ဘယ်တုန်းက ရေးခဲ့တယ်တော့ မမှတ်မိတော့ဘူး ဒါပေမယ့် အဲ့တာ ထိုးဖြစ်ခဲ့တာလည်း အကြောင်းရင်း တစ်ခု ရှိပါတယ်။ ” လို့ ဆိုဘိုစလိုက်က ပြောပြခဲ့ပါတယ်။ ",
"btext3": "     ဟန်ဂေရီ ကွင်းလယ်လူရဲ့ တက်တူးတစ်ခုဟာ ဂျရတ်ပြောခဲ့တဲ့ ” ပင်ကိုယ် ပါရမီဆိုတာက မြင့်မြတ်သော ကောင်းချီးပေးခံရမှု ဆိုသော်ညား ပြင်းပြတဲ့ စိတ်အားထက်သန်မှုနဲ့ နှိမ့်ချမှုတွေ မပါရင် ဘာတန်ဖိုးမှ မရှိပါဘူး ” လို့ အဓိပ္ပာယ်ရတဲ့ စာသားကို ရေးထိုးထားခြင်းဖြစ်ပါတယ်။ ဂျရတ်နဲ့ ပတ်သက်လို့ ဆိုဘိုစလိုက်ကပဲ ” ကလေးဘဝဆိုတော့ ဘောလုံးပွဲတွေကို သိပ်မကြည့်ဖြစ်ပါဘူး။ ဒါပေမယ့် ကျနော် ကြည့်ခဲ့ရတာ ချန်ပီယံလိဂ်ညရဲ့ ကြီးကျယ်တဲ့ ပွဲတစ်ပွဲကိုဖြစ်ပြီး စတီဗင်ဂျရတ်က အကြီးကျယ်ဆုံးတွေထဲက တစ်ဦးပါ ” လို့ ဖွင့်ဟသွားခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/07/szoboszlai-lfc-no-8-678x381.jpg",
"imgurl2":"https://lfcthadin.com/wp-content/uploads/2023/07/szoboszlai-lfc-no-8-678x381.jpg",
"imgurl3":"no",
"video":"no"
 },

         {"ndate":"July  3 , 2023",
"htext":"ဆိုဘိုရဲ့ လုပ်ခ၊ သူ့အပေါ် ကလော့ပ်ရဲ့ အမြင်၊ နောက်ထပ် ခေါ်ယူမှုက ဘယ်သူဖြစ်မလဲနဲ့ လီဗာပူး နံနက်ခင်း သတင်းများ",
"btext1":" လီဗာပူးအသင်းဟာ ကွင်းလယ်လူ လာဗီယာကို ခေါ်ယူရေး ပြိုင်ဆိုင်မှုထဲ ပါဝင်လာပါတယ်။ စာရင်းထဲမှာ သူရမ်ကိုလည်း ထည့်ထားပြီး နောက်ထပ် ကွင်းလယ်လူ တစ်ဦး ခေါ်ယူဖို့ အစီအစဉ်က ရှိနေဆဲပါ။ အတိတ်က အတွေ့အကြံတွေအရ လီဗာပူးဟာ လူရှေ့မှာတော့ လာဗီယာ၊ သူရမ်တို့နဲ့ သတင်းတွေ ထွက်ပြနေပေမယ့် တကယ်တမ်း ချိတ်ဆက်မယ့်သူက အခြားတစ်ဦးပဲ ဖြစ်မယ်ဆိုတဲ့ မှတ်ချက်တွေ များပြားလာပါတယ်။ ပြင်သစ် ယူ-၂၁ အသင်း ယူရိုပြိုင်ပွဲကနေ ထွက်ခွာသွားပြီမို့ လာမယ့် ရက်တွေမှာ လီဗာပူးရဲ့ လှုပ်ရှားမှုတွေ မြင်ရနိုင်ပါတယ်။",
"btext2":" အင်္ဂလန် ယူ-၂၁ အသင်းက ပေါ်တူဂီ ယူ-၂၁ အသင်းကို ၁-၀ ဖြင့် အနိုင်ရတဲ့ပွဲမှာ ကာတစ်ဂျုံးက ပွဲချိန်ပြည့် ပါဝင်ကစားခွင့်ရခဲ့ပါတယ်။ ဆိုဘိုကတော့ ပရော်ဖက်ရှင်နယ် ကစားသမားဘဝ စတင်လာတည်းက နှစ်တိုင်းမှာ သူ ဆုဖလား အောင်မြင်လေ့ရှိပြီး လီဗာပူးမှာလည်း အဆိုပါ မှတ်တမ်းကို ဆက်ထိန်းလိုတယ်လို့ ဆိုလာပါတယ်။ ဆိုဘိုစလိုက်ဟာ လီဗာပူးမှာ ၂၀၂၈ ခုနှစ်ထိ ရှိနေမယ့် စာချုပ်ကို လက်မှတ်ရေးထိုးခဲ့ခြင်း ဖြစ်ကာ တစ်ပတ်လုပ်ခ ပေါင် ၁၂၀၀၀၀ ရရှိမှာ ဖြစ်ပါတယ်။",
"btext3": "   ဒီနွေမှာ ကစားသမားသစ် ခေါ်ယူအားဖြည့်မှုတွေ ဆက်လုပ်ဦးမယ့် လီဗာပူးက ခံစစ်မှူးဘက်ကို လှည့်လာတော့မှာပါလို့ ရိုမန်နိုက ထုတ်ပြောလာပါတယ်။ လာဗီယာနဲ့ ကိုးဝယ်လို ကစားသမားတွေကို လီဗာပူးဘက်က စိတ်ဝင်စားနေရခြင်းဟာ Homegrown ကစားသမား လိုအပ်ချက် ကြီးမားလာမယ့် အရေးကို ကြိုတင် ကာကွယ်ဖို့ ပြင်ဆင်လိုခြင်းပဲ ဖြစ်ပါတယ်။ ဆိုဘိုစလိုက်ဟာ အနာဂတ်အတွက် လက်မှတ်ထိုးမှုဖြစ်သလို လက်ရှိကာလအတွက် အရေးကြီးတဲ့ ခေါ်ယူမှုလည်း ဖြစ်ပါတယ်လို့ ကလော့ပ်က ထုတ်ပြောလာပါတယ်။   ",
"imgurl1":"https://lfcthadin.com/wp-content/uploads/2023/07/808372023-678x381.jpg",
"imgurl2":"https://lfcthadin.com/wp-content/uploads/2023/07/808372023-678x381.jpg",
"imgurl3":"no",
"video":"no"
 },

         {"ndate":"July  3 , 2023",
"htext":"ပျော်တယ်ဆိုတာချည်း ထပ်နေတဲ့ ဆိုဘိုရဲ့ လီဗာပူး ကစားသမားဘဝ ပထမဆုံး အင်တာဗျူးနဲ့ ပရိသတ်တွေထံ ပေးပို့လာတဲ့ မက်ဆေ့စကား",
"btext1":" လီဗာပူးအသင်းဟာ လိုက်ဇစ်အသင်း ကွင်းလယ်လူ ဆိုဘိုစလိုက်ကို လက်မှတ်ထိုး ခေါ်ယူနိုင်ကြောင်း ကြေညာခဲ့ပါတယ်။ ဟန်ဂေရီ ကွင်းလယ်လူဟာ ဒီနွေအတွက် လီဗာပူးအသင်း လက်မှတ်ထိုးတဲ့ ဒုတိယမြောက် ကစားသမား ဖြစ်လာပါတယ်။ သူဟာ လီဗာပူးရဲ့ နာမည်ကျော် ကျောနံပါတ် ၈ ကို ဝတ်ဆင်ကစားသွားမှာ ဖြစ်ပါတယ်။ လီဗာပူးအသင်း ဝဘ်ဆိုဒ်ကနေ မိတ်ဆက်စကား ပြောဆိုရာမှာ ဆိုဘိုကတော့ “ သိပ်သိပ်ကို ကောင်းတယ်ဗျာ။ ကုန်ခဲ့တဲ့ ရက်အနည်းငယ်မှာ ကျနော် သိပ်ပျော်နေခဲ့ရတယ်။ အားလုံးရဲ့ အကြောင်းကို ကောင်းကောင်းသိလာဖို့ ကြိုးစားသွားပါမယ်။",
"btext2":" ဒီ ၃၊ ၄ ရက်လောက်က သိပ်ကို ကြာသလိုပါပဲဗျာ၊ တကယ် မလွယ်ဘူးဗျ။ ဘာပဲဖြစ်ဖြစ် ကျနော် လီဗာပူးကို ရောက်လာပြီ သိပ်ပျော်တယ်၊ စတင်ရဖို့ မစောင့်နိုင်အောင်ပါပဲ။ ဒီလို သမိုင်းဝင်ကလပ်၊ ကစားသမားကောင်းတွေ ရှိနေတဲ့ကလပ်၊ နည်းပြကောင်းရှိနေတဲ့ ကလပ်က အရာအားလုံး ပြည့်စုံ ကောင်းမွန်တာပေါ့ဗျာ။ ကျနော် အတွက်တော့ လီဗာပူးကို ပြောင်းရတာက လုံးဝ ပြီးပြည့်စုံတယ်။ ပရိသတ်တွေ၊ ကွင်းနဲ့ အစစ အရာရာ အားလုံးက ကောင်းနေတာပါပဲ ” လို့ ပြောဆိုခဲ့တာ ဖြစ်ပါတယ်။ ‌ လီဗာပူးပရိသတ်တွေအတွက် ဆိုဘိုရဲ့ သီးသန့် မက်ဆေ့ကတော့ “ အန်ဖီးကွင်းကြီးမှာ ခင်ဗျားတို့ကို မြင်ရဖို့ မစောင့်နိုင်တော့ပါဘူး။ ကျနော်ဘက်ကတော့ အရာအားလုံးကို ပေးဆပ်သွားနိုင်ဖို့ ကြိုးစားပါမယ် ” ဆိုတာပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/07/szobo-no-8-678x381.jpg",
"imgurl2":"https://lfcthadin.com/wp-content/uploads/2023/07/szobo-no-8-678x381.jpg",
"imgurl3":"no",
"video":"no"
 },

         {"ndate":"July  2 , 2023",
"htext":"လီဗာပူးအသင်းမှာ ဆိုဘိုစလိုက် ရွေးချယ် ဝတ်ဆင်နိုင်တဲ့ အနီရောင် ဂျာစီ နံပါတ် (၄) ခု",
"btext1":" ဒီကနေ့ညမှာ လီဗာပူးအသင်းဟာ လိုက်ဇစ်ကနေ ဆိုဘိုစလိုက်ကို ခေါ်ယူနိုင်ကြောင်း တရားဝင် ကြေညာမှု ပြုလုပ်မယ်လို့ သိထားရပါတယ်။ အသင်းဘက်က ပေါင် သန်း ၆၀ ပေးပြီး ခေါ်ယူရတဲ့ အသက် ၂၂ နှစ်အရွယ် ဟန်ဂေရီ ကွင်းလယ်သမားလေးဟာ အန်ဖီးမှာ ရွေးချယ်စရာ နံပါတ်တွေ အများကြီး ရှိပေမယ့် နံပါတ် ၄ ခုကို သဘောကျနိုင်ပါတယ်။ LFCThaDin ဖတ်ရှုသူတွေအတွက် အဆိုပါ နံပါတ်တွေကို ဖော်ပြသွားပါမယ်။ 17 – ဒီနံပါတ်က လိုက်ဇစ်မှာ ဆိုဘိုစလိုက် ဝတ်ဆင်ခဲ့တဲ့ နံပါတ်ဖြစ်ပါတယ်။ လီဗာပူးမှာတော့ ကာတစ်ဂျုံးက ဒီနံပါတ်ကို ယူထားတာဖြစ်ပြီး မာဆေးဆိုဒ်သားက ဆိုဘိုအတွက် နံပါတ် ပြောင်းပေးမယ်ဆိုရင် ရာသီသစ်အတွက် နံပါတ် အပြောင်းအလဲ နှစ်ခု ဖြစ်လာနိုင်ပါတယ်။",
"btext2":" 8 – လီဗာပူးရဲ့ ဂန္တဝင်နံပါတ်ကြီးဟာ စတီဗင်ဂျရတ်နဲ့အတူ ပရီးမီးယားလိဂ်ခေတ်မှာ အတော်လေး ကျော်ကြားခဲ့ပါတယ်။ ဆိုဘိုဟာ ဂျရတ်ကို အတော်လေး လေးစား အထင်ကြီးသူဖြစ်ပါတယ်။ ဒါကြောင့် သူ့ရဲ့ ဟီးရိုး နံပါတ်ကို ဆက်ခံရမယ်ဆိုရင် စိတ်ပိုင်းဆိုင်ရာ လုံ့ဆော်မှု ဖြစ်လာနိုင်ပါတယ်။ 16 – ဆဲလ်ဘတ်အသင်းမှာတုန်းက ဆိုဘိုဟာ နံပါတ် ၁၆ ကို ဝတ်ဆင်ခဲ့ပါတယ်။ လီဗာပူးအသင်းမှာ ဂရုဂျစ် နောက်ဆုံး ဝတ်ထားတဲ့ ဒီနံပါတ်က လစ်လပ်နေပါတယ်။",
"btext3": "  23 – ဆိုဘိုက လီဗာပူးကို အထင်ကြီးသူ တစ်ဦးဖြစ်မယ်ဆိုရင် နံပါတ် ၂၃ ဟာ စတီဗင်လိုပဲ ကလပ်ရဲ့ အထင်ကရ တစ်ဦးဖြစ်သူ ကာရေဂါ ဝတ်ဆင်ခဲ့တာကို သိမှာပါ။ လီဗာပူးမှာပဲ ကစားသမားဘဝကို နစ်မြုပ်ခဲ့တဲ့ ကာရေဂါရဲ့ ကျောနံပါတ်ဟောင်းဟာ မထင်ပေါ်ပေမယ့် ပရိသတ်ကြိုက် နံပါတ်ဖြစ်ပါတယ်။ နံပါတ် ၂၃ ဆက်ခံသူတွေအဖြစ် ချန်နဲ့ ဒီယက်စ်တို့က ပရိသတ်အချစ်တော်တွေ ဖြစ်ခဲ့ကြပါတယ်။ ဒီရာသီမှာ ဒီယက်စ်က ကျောနံပါတ် ၇ ကို ပြောင်းလဲ ဝတ်ဆင်ခဲ့တာမို့ ဂျာစီနံပါတ် ၂၃ က ရွေးချယ်စရာ ဖြစ်နေပါတယ်။    ",
"imgurl1":"https://lfcthadin.com/wp-content/uploads/2023/07/gerrard-szobo-lfc--678x381.jpg",
"imgurl2":"https://lfcthadin.com/wp-content/uploads/2023/07/gerrard-szobo-lfc--678x381.jpg",
"imgurl3":"no",
"video":"no"
 },

        {"ndate":"July  2 , 2023",
"htext":"ဇူလိုင်လ ၈ ရက်နေ့ မတိုင်ခင် ၃ ပတ်တာ အားလပ်ရက်မှာ လီဗာပူးစတားတွေ ဘာလုပ်နေကြလဲ",
"btext1":" အားလပ်ရက် ၃ ပတ်ရထားတဲ့ လီဗာပူးအသင်းသားတွေဟာ ဇူလိုင်လ ၈ ရက်နေ့ အက်ဆာ လေ့ကျင့်ရေးကွင်းမှာ ပြန်လည် စုဝေးကြမှာ ဖြစ်ပါတယ်။ သူတို့တွေ ဒီအားလပ်ရက်မှာ ဘာတွေလုပ်နေကြလဲဆိုတာကို ဖော်ပြသွားပါမယ်။ လီဗာပူးအသင်း တစ်နှစ်တာ အကောင်းဆုံး ကစားသမားဆုရှင် အယ်လီဆန်က သူ့မိသားစုနဲ့အတူပဲ ဘရာဇီးမှာ အချိန်ကုန်ဆုံးနေပါတယ်။ လက်ရွေးစင်နဲ့ ပူးပေါင်းအပြီး ဒီယက်စ်ကလည်း မိသားစုဝင်တွေနဲ့အတူပဲ အနားယူနေရင်း ကြံ့ခိုင်မှု လေ့ကျင့်နေပါတယ်။ စီနီယာတွေထဲမှာ ရာသီသစ်အတွက် စိတ်ဆန္ဒ အပြင်းထန်ဆုံးကတော့ ဆာလာဖြစ်ပါတယ်။ ဒီတလောမှာ ကြံ့ခိုင်မှုပိုင်း ထိန်းသိမ်းတဲ့ လေ့ကျင့်ရေးတွေ လုပ်နေတဲ့ ပုံရိပ်တွေကိုပဲ သူ ဆက်တိုက် တင်ထားခဲ့တာပါ။",
"btext2":"ရိုဘိုကတော့ အေးအေးလူလူပဲ ဂေါက်ရိုက်လိုက် အပန်းဖြေလိုက်ဖြင့် အနားယူနေခဲ့တယ်။ သူက ချိန်ဘာလိန်နဲ့လည်း တင်းနစ်ပွဲတွေ ကစားခဲ့ဟန်ရှိပါတယ်။ ဗန်ဒိုက်က ဒီဘရိုင်းနဲ့အတူ အားလပ်ရက် ခရီးသွားနေတဲ့ ပုံရိ်ပ်တွေ တင်လာပြီး မကြာသေးခင်က နောက်ထပ် ခရီးအတွက် လမ်းခွဲခဲ့ကြပါတယ်။ ဟန်ဒါဆန်ကို သူ့အိပ်က Gym ခန်းမှာ ကြံ့ခိုင်မှု လေ့ကျင့်နေတဲ့ ပုံမျိုးတွေ မြင်ထားရတယ်။ ထရန့်ကိုတော့ ပဲရစ်က ဖက်ရှင်ရှိုးတစ်ခုထံ ဘယ်လင်ဟမ်နဲ့အတူ သက်ရောက်ခဲ့တာကိုတော့ လူသိများပါတယ်။ ",
"btext3": "   အတ်ဒရီယန်နဲ့ သီယေဂိုတို့က စပိန်မြေမှာ သူတို့ မိသားစုတွေနဲ့အတူ ရှိနေပါတယ်။ ကိုနတေးက ဆော်ဒီထံ သွားရောက်ကာ ဘာသာရေးပိုင်း လုပ်ငန်းတွေ လုပ်ဆောင်နေပါတယ်။ ဂက်ပိုကတော့ ဖခင်ရဲ့ ဇာတိမြေ တိုဂိုထံ ခရီးထွက်ပြီး အလှူအတန်းတွေ လုပ်နေခဲ့ပါတယ်။ ဒါဝင်ကတော့ လူမှုကွန်ယက်တွေမှာ သူ့ရဲ့ လှုပ်ရှားမှုတွေကို ဖော်ပြမှု နည်းပါးပြီး သူ့ရဲ့ကလေးတွေနဲ့ပဲ ပျော်နေဟန်ရှိပါတယ်။   ",
"imgurl1":"https://lfcthadin.com/wp-content/uploads/2023/07/lfc-holiday-678x381.jpg",
"imgurl2":"https://lfcthadin.com/wp-content/uploads/2023/07/lfc-holiday-678x381.jpg",
"imgurl3":"no",
"video":"no"
 },

         {"ndate":"July  2 , 2023",
"htext":"နွေရှင်းထုတ်မှုကြောင့် တစ်နှစ် ပေါင် ၂၇.၈ သန်း လုပ်ခပိုင်း လျော့ကျသွားမယ့် လီဗာပူး",
"btext1":"လီဗာပူးအသင်းဟာ ဒီနွေမှာ လူစာရင်းပိုင်း ပြန်လည် စုဖွဲ့မှု ပြုလုပ်နေကာ အကျိုးဆက်အားဖြင့် လူအင်အား တောင့်တင်းမှုအပြင် လုပ်ခပိုင်း ပိုမို ကျစ်လစ်လာဖွယ် ရှိပါတယ်။ ၂၀၂၁-၂၀၂၂ ဘောလုံးရာသီရဲ့ ဘဏ္ဍာရေးဆိုင်ရာ အချက်အလက်တွေကို Deloitte Money League ကနေ ထုတ်ပြန်ပေးလာရာမှာ လီဗာပူးအသင်းရဲ့ လုပ်ခပိုင်းက ပေါင် ၅၄ သန်းထိ မြင့်တက်လာခဲ့ကာ ပေါင် ၃၆၈ သန်းထိ ရောက်ရှိလာခဲ့ပါတယ်။ အသင်း ဝင်ငွေ စုစုပေါင်းရဲ့ ၆၂% ကို တစ်သင်းလုံးရဲ့ လုပ်ခပိုင်းအတွက် အသုံးပြုထားတာ ဖြစ်ပါတယ်။ လီဗာပူးဟာ ပရီးမီးယားလိဂ်ရဲ့ လုပ်ခ အမြင့်ဆုံး ပေး​ချေတဲ့ ကလပ်စာရင်းမှာ ယူနိုက်တက်ရဲ့ ပေါင် ၃၈၄ သန်းနောက် ဒုတိယနေရာကို ရောက်ရှိခဲ့တာ ဖြစ်ပါတယ်။ ",
"btext2":"ဒါပေမယ့် နွေမှာ မီလ်နာ၊ ချိန်ဘာလိန်၊ ကိတ်တာ၊ ဖာမင်နို၊ အာသာတို့ကို ရှင်းထုတ်ခဲ့ခြင်းကြောင့် တစ်ပတ်လုပ်ခ ပေါင် ၅၃၅၀၀၀ သက်သာသွားမှာဖြစ်ကာ တစ်နှစ်ကို ပေါင် ၂၇.၈ သန်းထိ လုပ်ခပိုင်း လျော့ကျပါလိမ့်မယ်။ ဒီနွေမှာ ကာဗာရိုကလည်း လိုက်ဇစ်ထံ အငှားထွက်သွားပြီး နက်ဖီးလစ်ကိုလည်း ရောင်းချနိုင်မယ်ဆိုရင် လုပ်ခပိုင်း တစ်နှစ်စာ ပေါင် ၄ သန်းဝန်းကျင် သက်သာသွားမှာ ဖြစ်ပါတယ်။ ဒီကစားသမားတွေဟာ အသင်းမှာ ပုံမှန်ပွဲထွက်ခွင့်ရနေသူတွေ မဟုတ်တာမို့ သူတို့နေရာ ကယ်လစ္စတာ၊ ဆိုဘိုစလိုက်တို့လို ကစားသမားတွေ ဝင်ရောက်လာခြင်းဟာ လီဗာပူးရဲ့ လူစာရင်း စုဖွဲ့မှုကို ကြီးကြီးမားမား သက်ရောက်စေမှာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/07/27-millions-678x381.jpg",
"imgurl2":"https://lfcthadin.com/wp-content/uploads/2023/07/27-millions-678x381.jpg",
"imgurl3":"no",
"video":"no"
 },

         {"ndate":"July  2 , 2023",
"htext":"ဆိုဘိုစလိုက်ကို ကစားသမားသစ်အဖြစ် ၂၄ နာရီအတွင်း ကြေညာဖွယ်ရှိခြင်းနဲ့ နံနက်ခင်း လီဗာပူးသတင်းများ",
"btext1":"လီဗာပူးအသင်းဟာ ဆိုဘိုစလိုက်ကို ဆေးစစ်မှု ပြီးမြောက်ခဲ့ကာ လာမယ့် ၂၄ နာရီအတွင်း ကစားသမားသစ်အဖြစ် ကြေညာပါမယ်။ သူ့ရဲ့ စာချုပ်က ၅ နှစ် သက်တမ်းရှိမှာ ဖြစ်ပါတယ်။ လီဗီကိုးဝယ်ကို ခေါ်ယူနိုင်မလား အခြေအနေကို လီဗာပူးဘက်က ဝင်စုံစမ်းပေမယ့် ချယ်ဆီးဘက်က အပြောင်းအရွှေ့ လမ်းဖွင့်ပေးဖို့ ငြင်းဆန်ပါတယ်။ မိုဆာလာဟာ မနက်အစောပြီး gym မှာ လေ့ကျင့်ရေး လုပ်နေတဲ့ ပုံရိပ်ကို အင်တာစတာဂရမ်ကနေ မျှဝေခဲ့ပါတယ်။ ",
"btext2":"ဆိုဘိုစလိုက် လီဗာပူးအသင်းမှာ ဘယ်ကျောနံပါတ် ဝတ်ဆင်သင့်သလဲအတွက် ထင်မြင်ချက်တွေ အများကြီး ထွက်နေပါတယ်။ အချို့ကတော့ သူ့ရဲ့ ဟီးရိုး ဂျရတ်ရဲ့ ကျောနံပါတ် ၈ ဟာ သင့်လျော်မယ်လို့ မြင်ပေမယ့် အချို့ကတော့ ကိတ်တာလို ဖိအားတွေအောက် ပျောက်ကွယ်သွားနိုင်ကြောင်း ထောက်ပြပါတယ်။ ဒီလထဲမှာ လီဗာပူးပွဲစဉ် ၃ ပွဲ ရှိမှာဖြစ်ကာ ဇူလိုင်လ ၁၉ ရက်နေ့မှာ Karlsruher SC ဇူလိုင်လ ၂၄ ရက်နေ့မှာ Greuther Furth ဇူလိုင်လ ၃၀ ရက်နေ့မှာ Leicester City တို့ဖြစ်ပါတယ်။ လီဗာပူးပစ်မှတ် ဗီဂါနဲ့ လာဗီယာတို့ကို ချယ်ဆီးအသင်းက စိတ်ဝင်စားနေဆဲဖြစ်ကာ အာဆင်နယ်ကလည်း လာဗီယာကို ကွင်းလယ် ခံစစ်နေရာအတွက် ချိတ်ဆက်လိုနေပါတယ်။ ",
"btext3": "   မက်ကယ်လစ္စတာနဲ့ ဆိုဘိုစလိုက်ကို ခေါ်ယူအပြီးမှာ လီဗာပူးအသင်းဟာ homegrown ကစားသမားတွေဘက် အားစိုက်ရမှာမို့ တတိယမြောက် လက်မှတ်ထိုးမှုက ကြာရှည်သွားနိုင်ပါတယ်။ နာပိုလီအသင်းဟာ လီဗာပူး ခံစစ်မှူး ကိုနတေးကို ဘိုင်ယန်ပြောင်းသွားတဲ့ ကင်မင်ဂျေနေရာ အစားထိုးဖို့အတွက် စိတ်ဝင်စားလာပါတယ်။ လီဗာပူးအသင်းဟာ ဒီနွေမှာ ကစားသမားသစ်တွေ ခေါ်ယူဦးမှာဖြစ်ကာ လူစာရင်း ပြန်တည်ဆောက်မှုကို ဆက်လက် အကောင်အထည်ဖော်ဦးမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/817272023-678x381.jpg",
"imgurl2":"https://lfcthadin.com/wp-content/uploads/2023/07/817272023-678x381.jpg",
"imgurl3":"no",
"video":"no"
 },

         {"ndate":"July  1 , 2023",
"htext":"ကယ်လစ္စတာ၊ ဆိုဘိုစလိုက်တို့နောက် လီဗာပူးထံ ပြောင်းရွှေ့မယ့် တတိယမြောက် ကစားသမား",
"btext1":"ဒေါမနစ် ဆိုဘိုစလိုက်က လီဗာပူးကို ပြောင်းလာဖို့ ပြင်ဆင်နေချိန်မှာပဲ လီဗာပူးဟာ နောက်ထပ် ကွင်းလယ်လူ တစ်ဦးကို ခေါ်ယူသွားနိုင်ကြောင်း အသံထွက်လာပြန်ပါတယ်။ သတင်းထောက် ရိုမန်နိုရဲ့ ဖော်ပြချက်အရ အသင်းဟာ ဟန်ဂေရီသားနဲ့ ဆေးစစ်မှုတွေ ပြုလုပ်ဖို့ အဆင်သင့် ဖြစ်နေပါပြီ။ ဆိုဘိုစလိုက်ဟာ လိုက်ဇစ်ရဲ့ ခွင့်ပြုမှုနဲ့အတူ မာဆေးဆိုဒ်ထံ ထွက်ခွာလာပြီ ဖြစ်ပါတယ်။ ဒါပြီးရင် အသင်းရဲ့ တတိယမြောက် လက်မှတ်ထိုးမှုက လာဗီယာ ဖြစ်လာနိုင်ကြောင်း သတင်းထွက်လာခဲ့တယ်။ The Athletic မှာ ဆောက်သမ်တန်အသင်းအတွက် သတင်းရေးနေတဲ့ Jacob Tanswell ကတော့ လာဗီယာဟာ လီဗာပူးကို ရောက်မယ်လို့ ယုံကြည်နေပါတယ်။ ",
"btext2":" သူကပဲ “ ဆောက်သမ်တန်ဘက်က သူ့အတွက် မြင့်မားတဲ့ အသုံးစရိတ် လိုချင်နေပါတယ်။ လာဗီယာအတွက် ကလပ်တွေဘက်က ပြောင်းရွှေ့ကြေး ပေါင် ၄၅-၅၀ သန်းလောက် ပေးရပါလိမ့်မယ်။ သူတို့ လိုချင်တဲ့ ပစ်မှတ်တွေ ရပြီးခဲ့ရင် ကလပ်တွေက လာဗီယာဘက်ကို လှည့်လာမှာပါ။ လီဗာပူး ဒါမှမဟုတ် ချယ်ဆီးထဲက တစ်သင်းပဲ ဖြစ်လာပါလိမ့်မယ်။ ကျနော်ကတော့ လီဗာပူးပဲ ဖြစ်လာမယ် ထင်ပါတယ်။ ယာဂင်ကလော့ပ်နဲ့ သူ့ရဲ့ နောက်ကွယ်က အဖွဲ့သားတွေဟာ လာဗီယာကို ခေါ်ယူရေး ကြိုးစားထားပါတယ်။ လီဗာပူးက လာဗီယာ ပြောင်းနိုင်တဲ့ ကလပ်လို့ ထင်ပါတယ် ” လို့ ပြောဆိုခဲ့တာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/klopp-szoboszlai-lfc-678x381.jpg",
"imgurl2":"https://lfcthadin.com/wp-content/uploads/2023/07/klopp-szoboszlai-lfc-678x381.jpg",
"imgurl3":"no",
"video":"no"
 },
         {"ndate":"July  1 , 2023",
"htext":"ယာဂင်ကလော့ပ် လိုချင်တဲ့ ဘယ်/ညာ ကွင်းလယ် တစုံ ရရှိပြီဖြစ်တာကြောင့် လီဗာပူးမှာ တစ်နေရာပဲ လိုအပ်ချက် ကျန်ရှိပါမယ်",
"btext1":"လီဗာပူးအသင်းဟာ ဒေါမနစ် ဆိုဘိုစလိုက်ကို ဆေးစစ်ဖို့အတွက် ပြင်ဆင်နေပြီး ဟန်ဂေရီ ကွင်းလယ်လူက လိုက်ဇစ်ရဲ့ ခွင့်ပြုချက်နဲ့အတူ အင်္ဂလန်ကို ရောက်လာဖို့ ရှိနေပါတယ်။ ဒီနောက်ပိုင်းမှာ တိုက်စစ်အားသန် ကစားသမားအဖြစ် ညာတောင်ပံ နေရာမှာပါ ကစားနေပေမယ့်လို့ ဆိုဘိုစလိုက်ရဲ့ အဓိက နေရာကတော့ ကွင်းလယ် တိုက်စစ်သမား ဖြစ်ပါတယ်။ အသက် ၂၂ နှစ်ပဲရှိသေးတဲ့ သူ့ကို ကလော့ပ်က ညာခြမ်း ကွင်းလယ်လူ နေရာမှာ အသုံးချဖွယ် ရှိပါတယ်။ နည်းပြကလော့ပ်ဟာ မနှစ်ကရာသီ ကစားကွက် စမ်းသပ်ပြောင်းလဲခဲ့ပြီး ၃-၂-၂-၃ ပုံစံ ခင်းကျင်းလာခဲ့ပါတယ်။ တိုက်စစ် ၃ ယောက်တန်းနောက်မှာ နံပါတ် ၈ သမား နှစ်ဦးထားတဲ့ ပုံစံဖြင့် ဂျုံး တောက်ပခဲ့ပေမယ့် ဟန်ဒါဆန်က အဲ့နေရာကို လိုက်နိုင်ဖို့ ရုန်းကန်ခဲ့ရပါတယ်။ ",
"btext2":" ဒီနွေမှာ ကယ်လစ္စတာနဲ့ ဆိုဘိုစလိုက်တို့ကို ခေါ်ယူခြင်းက အဆိုပါ နံပါတ် ၈ နေရာတွေမှာ ဘယ်/ညာ ကွင်းလယ်လူတွေအဖြစ် တိုက်ရိုက် အစားထိုးဖို့ ဖြစ်ပါလိမ့်မယ်။ ဒါ့အပြင် ဂျုံး၊ ဟာဗေး၊ ဟန်ဒါဆန်၊ သီယေဂို၊ မော်ဆန်၊ ဘာ့ဆီတစ်တို့ကလည်း ပိုပြင်းထန်တဲ့ နေရာပြိုင်ဆိုင်မှုကို ရင်ဆိုင်ရတော့မှာပါ။ ဆိုဘိုစလိုက် အပြောင်းအရွှေ့ ကိစ္စ အပြီးသတ်ပြီးရင် လီဗာပူးရဲ့ စနစ်သစ်မှာ အလိုအပ်ဆုံးက ဘယ်ခြမ်း ဗဟိုခံစစ်မှူး ဖြစ်လာပါလိမ့်မယ်။ ၃ ယောက်တန်းခံစစ် ဘယ်ခြမ်းနေရာအတွက် လူသစ်ရှာခြင်းဟာ ရိုဘိုနေရာ တိုက်ရိုက် ခြိမ်းခြောက်မှုဖြစ်သလို ဗန်ဒိုက်ရဲ့ နေရာအတွက် ကြိုတင် ပြင်ဆင်ခြင်းလည်း ဖြစ်လာပါလိမ့်မယ်။ ဗန်ဒီဗန်နဲ့ အန်နာဆီယိုတို့ နာမည်ထွက်နေတဲ့ ခံစစ်မှူးပိုင်းကို လီဗာပူးက အချိန်ယူ ရှာဖွေဖွယ်ရှိပါတယ်။ ဘာလို့လဲဆိုတော့ လက်ရှိ လီဗာပူး လူစာရင်းမှာ ကယ်လစ္စတာနဲ့ ဆိုဘိုစလိုက်ပြီးရင် Non-homegrown တစ်နေရာပဲ လွတ်တော့မှာပါ။ မီလ်နာ၊ ချိန်ဘာလိန်တို့ ထွက်ခွာသွားခြင်း နက်ဖီးလစ်ကို ရောင်းထုတ်ဖို့ ကြိုးစားနေခြင်းနဲ့အတူ Homegrown သမားတွေတော့ ထပ်မံ ခေါ်ခွင့်ရှိထားပြီး ယူ-၂၁ အောက် ကစားသမားတွေကိုလည်း ခေါ်ခွင့်ရှိမှာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/07/allister-sozbo-lfc-klopp-678x381.jpg",
"imgurl2":"https://lfcthadin.com/wp-content/uploads/2023/07/sozbo-line-up-819x1024.png",
"imgurl3":"no",
"video":"no"
 },
       {"ndate":"July  1 , 2023",
"htext":"ဆိုဘိုစလိုက်ဆိုတာ ဘယ်လို ကစားသမားမျိုးလဲ? သူထံက ဘာတွေကို မျှော်လင့်နိုင်မလဲ? လေ့လာကြည့်ခြင်း",
"btext1":" လီဗာပူးအသင်းဟာ ကွင်းလယ်လူသစ် ရှာဖွေမှုအတွက် များစွာသော ကစားသမားတွေကို စောင့်ကြည့်ခဲ့အပြီးမှာ လိုက်ဇစ်မှ အသက် ၂၂ နှစ်အရွယ် ကွင်းလယ်လူ ဆိုဘိုစလိုက်ကို ခေါ်ယူဖို့ သဘောတူညီမှု ရတော့မှာ ဖြစ်ပါတယ်။ မနေ့ညကပဲ ကွင်းလယ်လူအတွက် ယူရို သန်း ၇၀ ဖြင့် ခေါ်ယူခွင့်ကို အသက်သွင်းဖို့ လီဗာပူးနဲ့ လိုက်ဇစ်ကြား စကားပြောမှု ပြုလုပ်ခဲ့ကာ အခြေအနေ ကောင်းမွန်ခဲ့ပါတယ်။ ဒီတော့ ဒေါ့မနစ် ဆိုဘိုစလိုက်က ဘယ်လို ကစားသမားမျိုးလဲ ရှာဖွေကြည့်ကြရအောင်ပါ။ ဒေါမနစ် ဆိုဘိုစလိုက် ဟန်ဂေရီမှာ မွေးဖွားခဲ့တဲ့ ဆိုဘိုစလိုက်ဟာ ၂၀၂၁ မှာ ဆဲလ်ဘက်အသင်းကနေ လိုက်ဇစ်အသင်းကို ရောက်ရှိခဲ့ပါတယ်။ ​ဩစတြေးလျ ဒုတိယတန်းလိဂ်မှာ အသက် ၁၇ နှစ်တည်းက စတင် ပွဲထွက်ခဲ့ပြီး အခုချိန်မှာ လိုက်ဇစ်အသင်းရဲ့ အဓိက ကစားသမား ဖြစ်လို့ နေပါတယ်။ အသက် ၂၂ နှစ်နဲ့တင် ဟန်ဂေရီ လက်ရွေးစင်အသင်းကို ဦးဆောင်နေသူမို့ ခေါင်းဆောင်မှု၊ တာဝန်ယူမှုနဲ့ ပတ်သက်လာရင် အရည်အချင်း မနည်းပါဘူး။ အရပ် ၆ ပေ ၁ လက်မမြင့်တဲ့ ဆိုဘိုစလိုက်ဟာ ဆဲလ်ဘတ်အသင်းနဲ့အတူ အမှတ်ပေးဖလား ၄ ကြိမ် အနိုင်ရခဲ့ကာ လိုက်ဇစ်မှာတော့ DFB Pokal ဖလားကို ၂ ရာသီဆက် အနိုင်ရခဲ့ပါတယ်။ ကွင်းလယ်တိုက်စစ်သမားဖြစ်ပြီး ကွင်းလယ် နေရာစုံ ကစားနိုင်ပါတယ်။ သန်မာတဲ့ ပြေးလွှားသူတစ်ယောက်ဖြစ်ကာ ဂိုးတွေအတွက် အဆုံးသတ်သူအဖြစ်လည်း တာဝန်ယူနိုင်ပါတယ်။ ကွင်းလယ်ကနေ သူ ဂိုးသွင်းပေးတာမျိုးကို လီဗာပူးအသင်း အလိုရှိမှာ ဖြစ်ပါတယ်။",
"btext2":" ဘယ်လို ကစားဟန်မျိုး မျှော်လင့်နိုင်သလဲ ဆဲလ်ဘက်မှာကော လိုက်ဇစ်မှာပါ ကွင်းလယ်လူကို နည်းပြဖူးတဲ့ ဂျက်ဆီမက်ကတော့ ” ဆိုဘိုစလိုက်ရဲ့ နေရာမှာ အချို့ကစားသမားတွေက သန်မာတယ်၊ အချို့က နည်းစနစ်ကောင်းတယ်။ အချို့က ခံစစ်ပိုင်း ကာကွယ်တတ်ပြီး အချို့က အများကြီး ပြေးနိုင်တယ်။ ဒါပေမယ့် ဆိုဘိုစလိုက်ကတော့ အဲ့အရည်အချင်း အားလုံးကို ပေါင်းစပ် ပိုင်ဆိုင်ထားတယ် ” လို့ ဆိုပါတယ်။ သတင်းထောက်တစ်ဦးဖြစ်တဲ့ Sam McGuire ကတော့ ဆိုဘိုစလိုက်ဟာ ညာခြမ်း ကွင်းလယ်လူအပြင် ရှေ့ကို ပိုတက်ကစားရတဲ့ တာဝန်ကိုပါ ရယူနိုင်သူလို့ ဆိုပါတယ်။ ဒါဟာ ထရန့်က အတွင်းလူနေရာ ဝင်ကစားခဲ့ရင် ညာခြမ်းမှာ ဆာလာ တစ်ဦးတည်း ရုန်းနေရတဲ့ တာဝန်တွေကို ထမ်းယူပေးမယ့် ကစားသမား တစ်ဦးကို လီဗာပူးအသင်း ရလိုက်ခြင်း ဖြစ်လာပါလိမ့်မယ်။",
"btext3": " ဘယ်လောက် ကုန်ကျသလဲ လီဗာပူးဟာ ဇွန်လ ၃၀ ရက်နေ့မှာ သက်တမ်းကုန်မယ့် စာချုပ်ပါကြေး ယူရို သန်း ၇၀ ကို ပေးဖို့ သဘောတူခဲ့တယ်လို့ သိရတယ်။ အဲ့ကြေးမှ မဟုတ်ရင် လိုက်ဇစ်ဘက်က ညိနှိုင်းမှုလုပ်ဖို့ လက်မခဲဘူးလို့ သိရပေမယ့် နောက်ထပ် အသေးစိတ် ကိစ္စတွေ ထွက်မလာသေးပါဘူး။ ထူးခြား စွမ်းဆောင်နိုင်မှုများ အသက် ၂၂ နှစ်အရွယ် ကွင်းလယ်လူဟာ မနှစ်က လိုက်ဇစ်အတွက် ၄၆ ပွဲ ကစားကာ ကိုယ်တိုင် ၁၀ ဂိုးသွင်းပြီး ဂိုးထောက်ပံ့မှု ၁၃ ကြိမ် လုပ်ခဲ့ပါတယ်။ သူ့ရဲ့ အဓိက တာဝန်ကတော့ ခံစစ်တွေကို ဖောက်ထွက်ဖို့ ဘောလုံးကောင်းကောင်း ပေးနိုင်ဖို့ပါပဲ။ လှုပ်အားနှုန်းကလည်း ကောင်းပါတယ်။ ဘောလုံးကို သယ်ဆောင် ပြေးနိုင်တယ်၊ ဖိအားပေးမှုမှာ မွန်းစတားဖြစ်ပါတယ်။ ဘောလုံးပေးတာ၊ ကျော်ဖြတ်တာ၊ အခွင့်အရေး ဖန်တီးတာအပြင် သူလုပ်နိုင်တာက တည်ကန်ဘောတွေကို ကောင်းကောင်း ကန်နိုင်ခြင်းနဲ့ ပင်နယ်တီ အဆုံးသတ်နိုင်စွမ်းပဲ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/07/szobo-lfc-news-678x381.jpg",
"imgurl2":"https://lfcthadin.com/wp-content/uploads/2023/07/sozbo-line-up-819x1024.png",
"imgurl3":"no",
"video":"no"
 }

]

  
