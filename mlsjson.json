[
      {"ndate":"May  20 , 2023",
"htext":"ဒီနွေ လူသစ် ခေါ်ယူမှုတွေထဲမှာ ခံစစ်မှူးသစ်ပါ ပါဝင်လာနိုင်ကြောင်း ကလော့ပ် အရိပ်အမြွက်ပေးလာ",
"btext1":" လီဗာပူးအသင်းဟာ ဒီနွေမှာတော့ ကလပ်ကို အလုံးစုံ ပြန်လည် တည်ဆောက်မှု မဟုတ်ပေမယ့် အကြီးစား အင်အားဖြည့်မှုတွေ ပါဝင်လာပါလိမ့်မယ်။ သတင်းတွေအရ ကွင်းလယ်ပိုင်းကို အင်အားဖြည့်မယ်လို့ သိထားရသလို အရန်ဂိုးသမား ခေါ်ယူမှု ရှိမယ်လို့လည်း အသံထွက်နေတာပါ။ မန်နေဂျာကလော့ပ်ကတော့ ဖာမင်နို၊ မီလ်နာ၊ ကိတ်တာ၊ ချိန်ဘာလိန်တို့ကို နှုတ်ဆက်ခြင်းနဲ့အတူ စာမျက်နှာသစ်ကို ဖွင့်မယ့် သဘော ပြောလာပါတယ်။ ဒီနွေမှာ အယ်လစ္စတာ၊ မေဆန်မောင့်၊ ဂရာဗင်ဘက်ချ်တို့ကို ခေါ်ယူဖို့ ချိတ်ဆက်မယ့် လီဗာပူးအသင်းဟာ အားကစားဒါရိုက်တာ ရာထူးအတွက် ဂျာမာန်လိဂ်မှာ ဝါရင့် ဒါရိုက်တာ တစ်ဦးဖြစ်သူ ဂျော့ရှမတ်ကီကို ချိတ်ဆက်နေပြီ ဖြစ်ပါတယ်။ ‘ ဂိုးသမား နေရာကလွဲလို့ ကျန်တဲ့ နေရာတိုင်းအတွက် ကျနော်တို့ စူးစမ်းနေပါတယ်။ ခံစစ်မှူးသစ် တစ်ဦးလောက် ရမယ်ဆိုရင် ကောင်းပါလိမ့်မယ်။ ဒါကို ကျ​နော် တားမှာ မဟုတ်ပါဘူး။ ကွင်းထဲက အခြေအနေတိုင်းအတွက် ကျနော်တို့ လေ့လာနေပါတယ် ” လို့ ကလော့ပ်က ပြောပါတယ်။",
"btext2":"ကလယ်ဟာအတွက် ပေါင် သန်း ၂၀ ရရင် လက်လွတ်မယ်လို့ သတင်းကြီးခဲ့ပေမယ့် လီဗာပူးက အယ်လီဆန်ရဲ့ အရန် ဂိုးသမားကို ဆက်ထိန်းသွားမယ့် ပုံပါ။ ခံစစ်မှူး အဖြစ်တော့ ဗန်ဒိုက်၊ ကိုနတေး၊ မာတစ်၊ ဂိုးမက်စ်တို့ ၄ ဦးကို ဆက်ထိန်းထားပြီး နက်ဖီးလစ်နဲ့ ရွိုင်းဝီလီယမ်တို့ကို ရောင်းထုတ်မှာ ဖြစ်ပါတယ်။ ဗန်ဒိုက်နဲ့ မာတစ်တို့ဟာ အသက် ၃၂ နှစ်အရွယ်တွေ ဖြစ်လာနေပြီမို့ အနာဂတ် အတွက် ရည်ရွယ်တဲ့ ခံစစ်ပိုင်း အားဖြည့်မှုတွေ ပြုလုပ်ရတော့မှာပါ။ လီဗာပူးအသင်းဟာ ကွင်းလယ်အတွက် ပရီးမီးယားလိဂ်ကနေ စောင့်ကြည့်မှု လုပ်နေပေမယ့် ခံစစ်အတွက်တော့ ပေါ်တူဂီလိဂ်ဘက်က ကစားသမားတွေနဲ့ သတင်း အတော်လေး ထွက်ထားတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/vd-matip-klopp-2023-678x381.jpg",
"imgurl2":"https://lfcthadin.com/wp-content/uploads/2023/05/cb-list-1536x677.jpg",
"imgurl3":"no",
"video":"no"
 },
      {"ndate":"May  20 , 2023",
"htext":"လီဗာပူး ကစားသမားဘဝ နောက်ဆုံး အိမ်ကွင်းပွဲ ဖြစ်လာမယ့် ဗီလာပွဲအတွက် ဘော်ဘီရဲ့ ရင်တွင်းစကား",
"btext1":" ဒီကနေ့မှာ လီဗာပူးရဲ့ ဂန္တဝင်အဖြစ် နှုတ်ဆက်ပွဲတစ်ပွဲ ရရှိသွားမယ့် ဖာမင်နိုက အသင်းနဲ့အတူ အောင်မြင်ခဲ့တာတွေကို ချန်ခဲ့ပြီး ထွက်သွားရမှာကို အတော်လေး ခံစားနေရပါတယ်။ ကလော့ပ် လက်ထက် လီဗာပူးခေတ်တစ်ခုကို ဦးဆောင်ခဲ့တဲ့ ဖာမင်နိုဟာ ဘောလုံးကမ္ဘာမှာလည်း လူချစ်များတဲ့သူပါ။ False Nine တို့ရဲ့ စံပြ ကစားသမားအဖြစ် ထင်ရှားတဲ့ ဖာမင်နိုဟာ လီဗာပူးရဲ့ ဖိအားပေး ကစားဟန်မှာ အဓိက အသက်သွေးကြော ဖြစ်ခဲ့သူလည်း ဖြစ်ပါတယ်။ အက်စတွန်ဗီလာ ပွဲကြိုမှာ သူ့ရဲ့ နောက်ဆုံး လီဗာပူးပွဲစဉ်နဲ့ ပတ်သက်လို့ ဘော်ဘီက ” ပွဲကိုပဲ အာရုံစိုက်ဖို့ ကြိုးစားမှာပါ။ ဘာလို့လဲဆိုတော့ ဒီပွဲက ကျနော်တို့အတွက် အရေးကြီးပါတယ်။ ပွဲပြီးရင်တော့ ကျနော် ငိုကြွေးမိမှာ ရာနှုန်းပြည့် သေချာပါတယ် ” လို့ မှတ်ချက်ပေးလာပါတယ်။",
"btext2":"ဘော်ဘီကပဲ ” ကံမကောင်းစွာဘဲ အချိန်ကျလာပါပြီ။ လီဗာပူးကစားသမားဘဝက အဆုံးသတ်ရပါတော့မယ်။ အခုက အသင်းကနေ ထွက်သွားချိန် တန်ပြီဆိုတာကို ကျနော် နားလည်ပါတယ်။ လီဗာပူးအသင်းနဲ့အတူ ကျနော် အောင်မြင်ခဲ့တာ၊ ကျနော်တို့ အတူတကွ အောင်မြင်ခဲ့တာနဲ့ ကျနော်တို့ အတူတကွ ရေးထိုးခဲ့ကြတဲ့ လှပတဲ့ သမိုင်းကြောင်းတွေ အရာအားလုံးအတွက် ကျနော် သိပ်ဂုဏ်ယူပါတယ်။ တကယ်ကို မယုံနိုင်စရာ ဇာတ်လမ်း ဖြစ်ခဲ့ပါတ်။ ကျနော်တို့က ခမ်းနားတဲ့ ဂန္တဝင် အမှတ်တရတွေနဲ့အတူ လီဗာပူးကနေ ထွက်ခွာသွားမှာပါ။ တစ်ရက်မှာတော့ ကျနော် လီဗာပူးကို ပြန်ရောက်ရင် ရောက်လာမှာပေါ့။ ကျနော်လည်း မသိပါဘူး။ ",
"btext3": "     အခုက ထွက်သွားရမယ် ဆိုပေမယ့် အနာဂတ်မှာ နည်းပြတစ်ယောက်အဖြစ် ဒီကို ပြန်ရောက်လာနိုင်တာလဲ ဖြစ်နိုင်တာပါပဲ။ ဖြစ်မလာဘူးလို့ မပြောနိုင်ပါဘူး။ အနာဂတ်မှာ ဘာဖြစ်မယ်ဆိုတာ မသိသေးပေမယ့်လို့ ဘောလုံးကစားဖို့လည်း ပြန်ရောက်လာနိုင်တာပါပဲ ” လို့ ပြောဆိုသွားတာ ဖြစ်ပါတယ်။ ဖာမင်နိုဟာ ကလော့ပ် လက်ထက်မှာ ပွဲထွက်ခွင့် အများဆုံး ရခဲ့သူဖြစ်ပြီး ပွဲပေါင်း ၃၆၀ မှာ ဂိုးပေါင်း ၁၀၉ ဂိုး သွင်းယူခဲ့တာပါ။ သူဟာ လီဗာပူးအသင်းမှာတော့ ကလပ် ကမ္ဘာ့ဖလား အပါအဝင် ဆုဖလား အားလုံးကို အောင်မြင်ခဲ့သူပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/bobby-trophy-3-678x381.jpg",
"imgurl2":"https://lfcthadin.com/wp-content/uploads/2023/05/bobby-goodbye.jpg",
"imgurl3":"no",
"video":"no"
 },
      {"ndate":"May  20 , 2023",
"htext":"ကျနော် ငိုမှာ ဆိုတဲ့ ဘော်ဘီ၊ ဂွာဒီယိုလာ ပြောတဲ့ ထရန့် ပြဿနာသစ်၊ အယ်လစ္စတာဘက်က မီးစိမ်းပြလိုက်ခြင်း၊ ဗီလာပွဲလွဲမယ့် ဒါဝင်နဲ့ လီဗာပူး သတင်းများ",
"btext1":" ဘရန့်ဖိုဒ့်ကို အနိုင်ရအပြီး ဘာစီလိုနာထံ လီဗာပူးအသင်းသားတွေ ၃ ရက်သာ ခရီးထွက်ခဲ့ခြင်းက ဘော်ဘီ၊ မီလ်နာနဲ့တကွ ကိတ်တာ၊ ချိန်ဘာလိန်တို့ကို အသင်းဖော်တွေက သေချာလေး နှုတ်ဆက်ဖို့ ဖြစ်တယ်လို့ သိရပါတယ်။ လီဗာပူးပရိသတ်တွေရဲ့ ချစ်ခင်ခြင်းကို ခံရတာအတွက် အရမ်းကို ပျော်ရွှင်ကြောင်း ဖာမင်နိုက ဝန်ခံခဲ့ပြီး အသင်းဖော်တွေနဲ့ ပရိသတ်တွေ သူ့ကို နှုတ်ဆက်ကြရင် ငိုမိမှာ သေချာတယ်လို့ ပွဲကြိုမှာ ထုတ်ပြောလာခဲ့ပါတယ်။ အနာဂတ်မှာ အန်ဖီးကို နည်းပြအဖြစ် ပြန်ရောက်လာနိုင်မလား ဘယ်သူမှ မသိပါဘူးလို့ ဘော်ဘီက မှတ်ချက်ပေးခဲ့ပေမယ့် သူ လီဗာပူးကနေ ထွက်ခွာပြီးရင် ကစားသမားဘဝက အနားယူဦးမှာ မဟုတ်ဘဲ ဘောလုံး ဆက်ကစားဦးမယ်လို့ အတည်ပြုလိုက်ပါတယ်။ လီဗာပူးအသင်းမှာ ဆာလာ၊ မာနေးတို့လို အသင်းဖော်တွေနဲ့ တွဲဘက်ပြီး ဆာ၊ဖာ၊ မာ ခေတ်တစ်ခုကို တည်ဆောက်နိုင်ခဲ့ခြင်းကို ဘော်ဘီက အတော်လေး ဂုဏ်ယူနေပါတယ်။",
"btext2":" လီဗာပူးဖန်ဆိုဒ် တစ်ခုနဲ့ တွေ့ဆုံ စကားပြောမှုမှာ ကွင်းလယ်လူ အယ်လစ္စတာက အန်ဖီးကို ပြောင်းဖို့ ခေါင်းညိတ်ခဲ့ပြီလို့ သတင်းထောက် ရိုမန်နိုက ပြောပြသွားပါတယ်။ ဒဏ်ရာကြောင့် ဒါဝင်ဟာ အက်စတွန်ဗီလာပွဲကို ဆက်လွဲဦးမှာဖြစ်ပြီး ဘော်ဘီကတော့ ပါဝင်ကစားနိုင်ဖွယ် ရှိနေပါတယ်။ လီဗာပူးအသင်းက ဒီနွေမှာ ဘရိုက်တန်ကနေ အယ်လစ္စတာကို ခေါ်ယူဖို့ အခွင့်အရေးကောင်း ရနေပြီလို့ The Athletic သတင်းထောက် David Ornstein က ဖော်ထုတ်လိုက်ပါတယ်။ ဒါပေမယ့်လို့ ကစားသမားရဲ့ ရှုပ်ထွေးတဲ့ စာချုပ်ကြောင့် ဘရိုက်တန်နဲ့ အတော်လေး ညိနှိုင်းယူရပါလိမ့်မယ်။",
"btext3": "    လီဗာပူးအသင်းဟာ ဂိုးသမားနေရာကလွဲရင် ကျန်တဲ့ နေရာတိုင်းကို အင်အားဖြည့်ဖို့ လေ့လာကြည့်ရှုမှုတွေ ပြုလုပ်နေပါကြောင်း ကလော့ပ်က အတည်ပြုလိုက်ပါတယ်။ ဒါကြောင့် ခံစစ်ကိုလည်း အသင်းဘက်က ပြန်စိစစ်ဖွယ် ရှိပါတယ်။ လီဗာပူးက ကလယ်ဟာကို ပေါင် သန်း ၂၀ နဲ့ ရောင်းထုတ်မယ်လို့ သတင်းထွက်နေပေမယ့် ကလော့ပ်ကတော့ ဂိုးသမားလေးကို ရောင်းမှာ မဟုတ်ကြောင်းနဲ့ သိပ်ကို ကောင်းလွန်တဲ့ စာချုပ်ရမှပဲ စဉ်းစားပေးမယ်လို့ ပြောဆိုပါတယ်။ အသင်းဟာ တတိယ ဦးစားပေး ဂိုးသမားဖြစ်သူ အတ်ဒရီယန်ကို စာချုပ်သစ် ပေးဖွယ်ရှိပြီး ဂိုးသမားနေရာတွေကို တည်တည်ငြိမ်ငြိမ် ဆက်ထိန်းထားဖွယ် ရှိပါတယ်။ ဒီရာသီ သူ့အတွက် အခက်ခဲဆုံး ပြိုင်ဘက်က ဒီဘရိုင်းပါပဲလို့ ဗန်ဒိုက်က ဘီဘီစီ အင်တာဗျူးမှာ ထုတ်ပြောခဲ့ပါတယ်။ ထရန့်ဟာ လီဗာပူးကစားသမားဘဝ တစ်လျှောက်လုံး အပြင်ဘက် တောင်ပံတစ်လျှောက်ပဲ ကစားခဲ့တာဖြစ်ပြီး အခုလို အတွင်းဝင်ကစားလာပြီမို့ ကလပ်တွေဟာ ဖန်တီးရှင်ကို ဘယ်လို ရပ်တန့်မလဲဆိုတဲ့ ပြဿနာသစ် တိုးလာနေကြောင်း မှတ်ချက်ပေးလိုက်ပါတယ်။  ",
"imgurl1":"https://lfcthadin.com/wp-content/uploads/2023/05/lfc-morning-2085552023-678x381.jpg",
"imgurl2":"https://lfcthadin.com/wp-content/uploads/2023/05/salah-firmino-mane.jpg",
"imgurl3":"https://lfcthadin.com/wp-content/uploads/2023/05/goal-adrian-23.jpg",
"video":"no"
 },
      {"ndate":"May  19 , 2023",
"htext":"ဖာမင်နို၊ ဒါဝင် တို့ရဲ့ ကြံ့ခိုင်မှု အခြေအနေတွေနဲ့ ပတ်သက်ပြီး ကလော့ပ်က သတင်းသစ် ပေးလာပါတယ်",
"btext1":"လီဗာပူးရဲ့ နောက်ဆုံး ၆ ပွဲမှာ ကြွက်သား ဒဏ်ရာကြောင့် မပါဝင်နိုင်တဲ့ ဖာမင်နိုဟာ ဒီအပတ်ပွဲအတွက် ကြံ့ခိုင်မှု ကောင်းနေပါတယ်။ ဒါပေမယ့်လို့ ဒီနောက်ပိုင်းမှာ ပွဲထွက်လူစာရင်း နေရာကို ဆုံးရှုံးထားတဲ့ ဒါဝင် နူးညက်စ်ကတော့ ခြေချောင်းဒဏ်ရာကြောင့် လက်စတာပွဲမှာ မပါနိုင်ခဲ့ပါဘူး။ သူဟာ ဒီအပတ် အက်စတွန်ဗီလာပွဲကိုလည်း ဆက်လွဲဦးမှာပါ။ ဒီအပတ်ပွဲကြို မီဒီယာတွေ့ဆုံမှုမှာ ကလော့ပ်က ဒဏ်ရာရ ကစားသမားတွေအကြောင်း ပြောပြလာခဲ့တာ ဖြစ်ပါတယ်။ သူကိုယ်တိုင်ကလည်း အက်ဖ်အေရဲ့ ပွဲပယ် ပြစ်ဒဏ်ကြောင့် ဗီလာနဲ့ပွဲကို လွဲချော်သွားဖို့ ရှိပါတယ်။ ကလော့ပ်က ” ဒီအခြေအနေမှာ ကျနော် သိသလောက်ကတော့ ဘော်ဘီ ပါနိုင်ပေမယ့် ဒါဝင်နူညက် ပါနိုင်မှာ မဟုတ်ပါဘူး။ အသေးစိတ် အချက်အလက်တွေတော့ ကျနော်လည်း မရသေးပါဘူး။ ” လို့ ပြောပြခဲ့ပါတယ်။ ",
"btext2":"ဒါဝင်ရဲ့ ကြံ့ခိုင်မှု အခြေအနေကို ကလော့ပ်က အခုလို ပြောထားပါတယ်။ ” ဒါဝင် မပါနိုင်ပါဘူး။ သူ့ရဲ့ ခြေချောင်း အရွတ်တွေ ယောင်နေပါတယ်။ အတော်လေး နာနေပါတယ်။ တစ်ပတ်လုံလုံး သူ လေ့ကျင့်ရေး မဆင်းနိုင်ပါဘူး။ ” ရမ်ဆေး၊ ဘာ့ဆီတစ်၊ သီယေဂိုလို ကစားသမားတွေနဲ့ ပတ်သက်လို့လည်း လီဗာပူး နည်းပြက ” ကာလရှည် နားရမယ့် ကစားသမားတွေကလည်း ဆက်ပြီး အနားယူနေရဦးမှာပါ အခြား ကစားသမားတွေတော့ ပါနိုင်မှာပါ ” လို့ ပြောပြခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/bobby-derwin-villa-2023-678x381.jpg",
"imgurl2":"https://lfcthadin.com/wp-content/uploads/2023/05/bobby-nunez-bench.jpg",
"imgurl3":"no",
"video":"no"
 },
     {"ndate":"May  19 , 2023",
"htext":"တန်းဆင်းဇုန် တိုက်ပွဲမှာ ပါဝင်ရရေး ကမ္ဘာ့ဖလား လူစာရင်းကနေ နောင်တမရဘဲ နှုတ်ထွက်လိုက်တဲ့ လီဗာပူးကြယ်ပွင့်",
"btext1":"လီဗာပူး ခံစစ်မှူး လုခ်ချမ်ဘာက ဒီနွေမှာ ပါဝင်ယှဉ်ပြိုင်မယ့် ယူ-၂၀ ကမ္ဘာ့ဖလား လူစာရင်းကနေ နှုတ်ထွက်ခဲ့ခြင်းအတွက် နောင်တမရဘူးလို့ ပြောပြလာပါတယ်။ လုခ်ချမ်ဘာဟာ လီဗာပူးအသင်းမှ ခံစစ်မှူး ကွမ်ဆက်နည်းတူ ယူ-၂၀ ကမ္ဘာ့ဖလား ပြိုင်ပွဲဝင်မယ့် အင်္ဂလန်အသင်း လူစာရင်းမှာ ရွေးချယ်ခံခဲ့ရတာပါ။ ဒါပေမယ့်လို့ စကော့တလန်ကလပ် Kilmarnock အသင်းထံ အငှားထွက်နေတဲ့ ဘယ်ခြမ်း အစွန်လူဟာ သက်တမ်းအလိုက် လက်ရွေးစင်အသင်းကနေ နုတ်ထွက်ခဲ့ပါတယ်။ Kilmarnock ဟာ စကော့တလန်လိဂ်မှာ တန်းမဆင်းရရေး ရုန်းကန်နေရတာဖြစ်ပြီး ချမ်ဘာက အာဂျင်တီးနားမှာ ကျင်းပမယ့် ကမ္ဘာ့ဖလား ပြိုင်ပွဲထံ သွားရောက်ဖို့ အင်္ဂလန်အသင်းနဲ့ ပူးပေါင်းမယ်ဆိုရင် စကော့တလန်ကလပ်ရဲ့ လက်ကျန် ၃ ပွဲကိုလွဲချော်သွားမှာ ဖြစ်ပါတယ်။ ",
"btext2":"မနှစ်ကရာသီမှာ အင်္ဂလန်အသင်းနဲ့အတူ ယူရိုဖလား အနိုင်ရခဲ့ပြီးဖြစ်တဲ့ ၁၈ နှစ်အရွယ် ချမ်ဘာကတော့ ခက်ခဲတဲ့ ဆုံးဖြတ်ချက် ဆိုပေမယ့် တန်းဆင်းဇုန် တိုက်ပွဲမှာ ပါဝင်နိုင်ရေး ဦးစားပေးဖို့ အင်္ဂလန် ယူ-၂၀ အသင်း လူစာရင်းကနေ နှုတ်ထွက်ခဲ့ပြီ ဖြစ်ပါတယ်။ “ ဒီဆုံးဖြတ်ချက်က ခက်ခဲပါတယ်။ ဒါပေမယ့်လို့ Kilmarnock အသင်းကော အသင်းက ဝန်ထမ်းတွေကပါ ကျနော်အပေါ် သိပ်ကောင်းခဲ့ပါတယ်။ သူတို့ရဲ့ လက်ကျန် ၃ ပွဲကို မပါဝင်ပေးတာမျိုး မလုပ်ချင်ပါဘူး။ ",
"btext3": "   ကျနော် အသင်းနဲ့ပဲ ဆက်ရှိနေမှာပါ။ တတ်နိုင်သလောက် အသင်းကို ကူညီပေးဖို့ ကြိုးစားမှာပါ။ အင်္ဂလန်အသင်းနဲ့အတူ ပြိုင်ပွဲကြီးထံ သွားရောက် ယှဉ်ပြိုင်ခွင့်ရလာခဲ့ပြီး ကလပ်ဘက်က အခြေအနေကို နားလည်ပါတယ်။ သူတို့က ကျနော် စိတ်ကြိုက် ဆုံးဖြတ်ခွင့် ပေးခဲ့ပါတယ်။ ကျနော် နောင်တမရပါဘူး။ မှန်ကန်တဲ့ ဆုံးဖြတ်ချက်ကို လုပ်ခဲ့တာပါ။ ဒီကို ရောက်လာတာ ကာလတိုပဲ ရှိသေးပြီး ရာသီကုန်ရင် ကျနော် လီဗာပူးကို ပြန်သွားပေမယ့်လို့ ဒီအသင်းအပေါ် ကူညီချင်ပါတယ်။ ” လို့ ချမ်ဘာက ပြောဆိုသွားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/luke-chambers-lfc-678x381.jpg",
"imgurl2":"https://lfcthadin.com/wp-content/uploads/2023/05/luke-chambers-lfc-678x381.jpg",
"imgurl3":"no",
"video":"no"
 },
     {"ndate":"May  19 , 2023",
"htext":"ကစားသမားသစ် ခေါ်ယူရေးနဲ့ ထရန့် စာချုပ်သစ် ကိစ္စတွေမှာ လုပ်ခပိုင်း ခေါင်းခဲဖွယ် မရှိတဲ့ လီဗာပူး",
"btext1":"ဒီရာသီကုန်ရင် စီနီယာ ကစားသမား ၅ယောက်ဟာ အန်ဖီးနဲ့ စာချုပ်သက်တမ်း ကုန်ပြီ ဖြစ်တာကြောင့် လီဗာပူးဟာ နွေအပြောင်းအရွှေ့ မတိုင်ခင် တစ်ပတ်လုပ်ခ ပေါင် ၅ သိန်းလောက် ရှင်းထုတ်ပြီးသား ဖြစ်ပါလိမ့်မယ်။ အဓိက ကစားသမားများစွာ ထွက်ခွာသွားမှာဖြစ်ပြီး အနည်းဆုံး နာမည်ကြီးခေါ်ယူမှု ၃ခုလောက် မျှော်လင့်ရတာနဲ့အတူ ဒီနွေမှာ လီဗာပူးအတွက် ကြီးမားတဲ့ ရာသီကြို ပြင်ဆင်မှု ဖြစ်လာတော့မှာပါ။ ထိပ်တန်း အပြောင်းအရွှေ့တွေ ပြုလုပ်နိုင်ဖို့အတွက် လီဗာပူးဟာ အတော်အတန်များပြားတဲ့ စာချုပ်တွေ ကမ်းလှမ်းဖို့ လိုအပ်နိုင်ပါတယ်။ ချန်ပီယံလိဂ်ဝင်ခွင့် မရခဲ့ရင် ဆုကြေးကြီးတွေ နစ်နာနိုင်ခြင်းနဲ့အတူ လီဗာပူးဟာ ဗျူဟာမြောက်တဲ့ ကစားသမား ခေါ်ယူမှုတွေကို သေချာလေး လုပ်နိုင်ဖို့ လိုပါတယ်။ ဒါပေမယ့် ဖာမင်နို၊ ကိတ်တာ၊ ချိန်ဘာလိန်၊ ဂျိမ်းစ်မီလ်နာနဲ့ အာသာတို့ ထွက်ခွာကြမှာနဲ့အတူ လခပိုင်း ရှင်းထုတ်မှုတွေမှာ ခေါင်းကိုက်ရမယ့် အရေး သက်သာပါလိမ့်မယ်။ ",
"btext2":" ဖာမင်နို၊ ကီတာ၊ ချိန်ဘာလိန်နဲ့ မီနာတို့ဟာ စာချုပ်သက်တမ်းကုန်တာနဲ့ အသင်းကနေ ထွက်ခွာကြမှာဖြစ်ကြောင်း ကလပ်က တရားဝင် အတည်ပြုခဲ့ပြီးပါပြီ။ အာသာရဲ့ အငှားစာချုပ်က ရာသီကုန်မှာ ပြီးဆုံးမှာဖြစ်ပြီး လီဗာပူးအနေနဲ့ သူ့ကို ပေါင် ၃၂.၃ သန်းနဲ့ အပြီးသတ် ဝယ်ယူခွင့်ကို အသုံးချမှာ မဟုတ်ပါဘူး။ ဖာမင်နို (တစ်ပတ်လုပ်ခ ပေါင်၁၈၀,၀၀)၊ ကိတ်တာ (ပေါင်၁၂၀,၀၀၀)၊ ချိန်ဘာလိန် (ပေါင် ၁၂၀,၀၀၀)၊ မီနာ (ပေါင်၆၀,၀၀၀) တို့ရဲ့ ထွက်ခွာမှုအရ လီဗာပူးဟာ တစ်ပတ်လုပ်ခ ပေါင် ၄၈၀,၀၀၀ လောက် သက်သာသွားတော့မှာပါ။ အာသာဟာ ဂျူဗင်တပ်မှာ တစ်ပတ်လုပ်ခ ပေါင် ၁၁၀,၀၀၀ ရနေတာဖြစ်ပြီး အငှားခေါ်ထားတဲ့ လီဗာပူးက သူ့လစာရဲ့ ၅၀ရာခိုင်နှုန်းကို ပေးချေရတယ်လို့ သိရပါတယ်။ ဒါကြောင့် ဒီနွေရာသီမှာ စုစုပေါင်း တစ်ပတ်လုပ်ခ ကုန်ကျငွေ ပေါင် ၅၃၅,၀၀၀ လျော့သွားမှာဖြစ်ပြီး အတ်ဒရီယန်ရဲ့ အခြေအနေတော့ မသိရသေးပါဘူး။",
"btext3": "   နွေမှာ ခေါ်ယူမယ့် ကစားသမားသစ်တွေအတွက် အဆိုပါ ပေါင် ၅ သိန်းဝန်းကျင်ထဲက ပမာဏအတော်များများကို ပြန်သုံးရပါလိမ့်မယ်။ ဒါ့အပြင် ဒီနွေရာသီမှာ ထရန့် အပါအဝင် စီနီယာ ၆ ဦးကို ရေရှည်စာချုပ်သစ် ချုပ်ဖို့လည်း ဆွေးနွေးဦးမှာပါ။ တစ်ပတ် ပေါင် ၂ သိန်းရ သီယာဂိုဟာ ဒီနွေရာသီမှာ စာချုပ်သက်တမ်း နောက်ဆုံး ၁၂လထဲ ရောက်တော့မှာဖြစ်ပြီး အသက်က ၃၂နှစ်၊ ဒဏ်ရာပြဿနာ အနှောင့်အယှက်တွေကြောင့် သူ့ကို စာချုပ်သက်တမ်းတိုးဖွယ် မရှိတော့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/trent-bobby-arthur-678x381.jpg",
"imgurl2":"https://lfcthadin.com/wp-content/uploads/2023/05/milner-goodbye.jpg",
"imgurl3":"no",
"video":"no"
 },

     {"ndate":"May  19 , 2023",
"htext":"လီဗာပူး vs အက်စတွန်ဗီလာ ပွဲအတွက် ခရစ်ဆက်တန်ရဲ့ ပွဲကြို ရလဒ် ခန့်မှန်းချက်",
"btext1":"ဒီအပတ်မှာ လီဗာပူးအသင်းဟာ နောက်ဆုံး အိမ်ကွင်းပွဲစဉ် အဖြစ် အက်စတွန်ဗီလာကို အန်ဖီးကွင်းမှာ ဧည့်ခံ ယှဉ်ပြိုင်ပါလိမ့်မယ်။ ဖာမင်နို၊ မီလ်နာတို့ကို နှုတ်ဆက်မယ့် ဒီပွဲမှာ လီဗာပူးက အနိုင် ၃ မှတ် သေချာပေါက် ရယူဖို့ လိုအပ်ပါလိမ့်မယ်။ ဗီလာကလည်း ဥရောပ မျှော်လင့်ချက်အတွက် ဒီပွဲကို အားထည့် ကစားလာဖို့ ရှိနေပါတယ်။ ဒီပွဲအတွက် ဘီဘီစီမှ ခရစ်ဆက်တန်ကတော့ လီဗာပူးကို အလေးပေးထားပါတယ်။ ခရစ်ဆက်တန်က ” ဒီလိုပွဲမှာ အက်စတွန်ဗီလာနည်းပြ အူနိုင်းအမ်မရီဟာ သူ့အသင်းကို ခံစစ်သေချာ နေရာချပြီး လီဗာပူးတို့ကို စိတ်ပျက်စေမယ် ပြီးရင် ကောင်တာတွေကနေ ခြိမ်းခြောက်မယ်လို့ ယူဆရပါတယ်။ ",
"btext2":"အက်စတွန်ဗီလာဘက်က အဲ့လို ချဉ်းကပ်မယ်ဆိုပေမယ့် လီဗာပူးကတော့ ပြီးခဲ့တဲ့ ၇ ပွဲဆက်တိုက်ကို အနိုင်ရထားတဲ့ သူတို့ရဲ့ ခြေစွမ်းပိုင်း တည်ငြိမ်မှုတွေကြောင့် ဒီပွဲမှာ ရလဒ်ပိုင်း ထိခိုက်မှုရှိမယ်လို့ မထင်ပါဘူး။ လီဗာပူးက ဗီလာကို ဦးဆောင် ကစားနိုင်ဖို့ ကြိုးစားမှာဖြစ်ပြီး ခြိမ်းခြောက်မှုတွေ ပြုလုပ်ပါလိမ့်မယ်။ ရာသီသိမ်းပွဲမှာ လီဗာပူးအသင်းက ဆောက်သမ်တန်ကို သွားရောက် ယှဉ်ပြိုင်ရမှာပါ။ သူတို့ကတော့ ရမှတ် ၇၁ မှတ်ထိ ရနေဖို့ မျှော်လင့်နေမှာ ဖြစ်ပါတယ်။ ဒါပေမယ့် လာမယ့်ရာသီ ချန်ပီယံလိဂ် ဝင်ခွင့်အတွက်ကတော့ နယူးကာဆယ်နဲ့ မန်ယူနိုက်တက်တို့ လက်ကျန်ပွဲတွေမှာ ရလဒ် ထိခိုက်မှတ်ပဲ ဖြစ်လာပါလိမ့်မယ် ” လို့ သုံးသပ်ခဲ့တယ်။ ဆက်တန် ခန့်မှန်းရလဒ်ကတော့ လီဗာပူး 3-1 အက်စတွန်ဗီလာပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/sutton-pl-afc-villa-678x381.jpg",
"imgurl2":"https://lfcthadin.com/wp-content/uploads/2023/05/bobby-legend-lfc.jpg",
"imgurl3":"no",
"video":"no"
 },

     {"ndate":"May  19 , 2023",
"htext":"ဖာမင်နို၊ မီလ်နာ ထွက်ခွာပြီးရင် နည်းပြရော်ဂျာရဲ့ ခေါ်ယူမှု ၃၃ ခုတည်းက တစ်ဦးပဲ လီဗာပူးမှာ ကျန်ရှိပါမယ်",
"btext1":"ဒီနွေမှာ စီနီယာကစားသမား ၄ ဦးကို နှုတ်ဆက်မယ်လို့ လီဗာပူးအသင်း ကြေညာလိုက်ခြင်းက ယခင်နည်းပြဟောင်း ဘရန်ဒန် ရော်ဂျာလက်ထက်က ခေါ်ယူမှု အားလုံးနီးပါး အဆုံးသတ်လာခြင်းပဲ ဖြစ်ပါတယ်။ ရော်ဂျာဟာ သူကိုင်တွယ်တဲ့ နောက်ဆုံးနှစ်မှာ လီဗာပူး အပြောင်းအရွှေ့ ကော်မတီထံက လုပ်ပိုင်ခွင့်ကို လွဲယူခဲ့ပြီး စိတ်ကြိုက် ကစားသမား အချို့ကို ခေါ်ယူခဲ့ပါတယ်။ ဥပမာအားဖြင့် ကော်မတီဘက်က ဖာမင်နိုကို လက်မှတ်ထိုးခဲ့ချိန် ရော်ဂျာက ဘန်တီကိုကိုလည်း ရွေးချယ် ခေါ်ယူခဲ့ပါတယ်။ ဖာမင်နိုနဲ့ မီလ်နာတို့ ဒီနွေမှာ နှုတ်ဆက်ဖို့ ဖြစ်လာတဲ့နောက်တော့ လာမယ့်ရာသီ ကလပ်မှာ ရော်ဂျာ လက်ထက်က လက်မှတ်ထိုးခဲ့တဲ့ ကစားသမား ၃၃ ဦးထဲက တစ်ဦးသာလျှင် ကျန်ရှိတော့မှာ ဖြစ်ပါတယ်။ ",
"btext2":" ၂၀၁၅ ခုနှစ်မှာ ချာတန်အသင်းမှ အသက် ၁၈ နှစ်အရွယ် ခံစစ်မှူး ဂိုးမက်စ်ကို လီဗာပူးက ပေါင် ၃.၅ သန်းပေးပြီး ခေါ်ယူခဲ့တယ်။ သူဟာ ရော်ဂျာရဲ့ ၂၆ ဦးမြောက် လက်မှတ်ထိုးမှုဖြစ်ပြီး အဆိုပါ ရာသီမှာ အခြားသော အသင်းဖော် ၇ ဦးနဲ့အတူ လီဗာပူးကို ရောက်ရှိလာခဲ့ပါတယ်။ ရော်ဂျာ ခေါ်ယူခဲ့တဲ့ ကစားသမားတွေထဲက ဖာမင်နို၊ မီလ်နာ၊ ကော်တင်ညို၊ မင်ညိုလက်၊ လယ်လာနာ၊ ချန်၊ လိုဗရန်၊ ဂိုးမက်စ်နဲ့ အိုရီဂီတို့ဟာ ကလော့ပ် လက်ထက်မှာ ဆက်ပြီး နေရာရခဲ့ကြသူတွေ ဖြစ်ပါတယ်။ လက်ရှိ လူစာရင်းထဲက ဟန်ဒါဆန်ကတော့ ကင်းကင်နီ လက်ထက်မှာ ခေါ်ယူခဲ့မှုဖြစ်ပြီး သမ္ဘာအရင့်ဆုံး ကစားသမားဖြစ်ပါတယ်။ ထရန့်နဲ့ ကာတစ်ဂျုံးတို့က အကယ်ဒမီကနေ ပေါ်ထွက်လာခဲ့ကြတာပါ။",
"btext3": "   no   ",
"imgurl1":"https://lfcthadin.com/wp-content/uploads/2023/05/rodgers-lfc-gomez-678x381.jpg",
"imgurl2":"https://lfcthadin.com/wp-content/uploads/2023/05/bobby-legend-lfc.jpg",
"imgurl3":"no",
"video":"no"
 },

     {"ndate":"May  19 , 2023",
"htext":"နယူးကာဆယ် ၄-၁ ဘရိုက်တန်၊ စာချုပ်သစ်ရမယ့် စီနီယာ ၆ ဦး၊ ထရန့်အတွက် အနစ်နာခံခဲ့တဲ့ ရော်ဘတ်ဆန်နဲ့ လီဗာပူး သတင်းများ",
"btext1":"အက်ဖ်အေက ဒိုင်လူကြီး တီယာနေးကို ပုဂ္ဂိုလ်ရေး ဝေဖန်ခဲ့တဲ့ ယာဂင်ကလော့ပ်ဟာ ၁ ပွဲပယ် ပြစ်ဒဏ် ချမှတ်ခဲ့ပြီး အနာဂတ် အပြုအမှုပေါ် မူတည်ပြီး နောက်ထပ် ၁ ပွဲ ပြစ်ဒဏ်ချဖို့ ဆုံးဖြတ်လိုက်ပါတယ်။ နယူးကာဆယ်က ဘရိုက်တန်ကို ၄-၁ ဖြင့် အနိုင်ရခဲ့တာကြောင့် လက်ကျန် ၂ ပွဲထဲက ၁ ပွဲကို အနိုင်ရတာနဲ့တင် ချန်ပီယံလိဂ်ဝင်ခွင့် သေချာသွားဖို့ ရှိနေပါတယ်။ လီဗာပူးအသင်းဘက် ဘရိုက်တန် ကွင်းလယ်လူ မက်အယ်လစ္စတာအတွက် ကမ်းလှမ်းမှု ပေးထားပေမယ့်လို့ အခုချိန်ထိ တရားဝင် သဘောတူညီမှု မရသေးဘူးလို့ ရိုမန်နိုက ဖော်ထုတ်လာပါတယ်။ ",
"btext2":" ပိုချက်တီနိုဟာ ကွင်းလယ်လူ မေဆန်မောင့်ကို ဆက်ထိန်းနိုင်ဖို့အတွက် အတော်လေး အားထုတ်နေပြီ ဖြစ်ပါတယ်။ အာဂျင်တီးနားနည်းပြကတော့ မောင့်ကို အခြေတည်ပြီး သူ့အသင်းကို တည်ဆောက်ဖို့ထိ ရည်ရွယ်ထားတာပါ။ ဒီနွေမှာ အာရှကို ခရီးထွက်လာခြင်းအတွက် လီဗာပူးအသင်းဟာ ပေါင် ၁၀-၁၂ သန်း ဝန်းကျင် အကျိုးအမြတ်ရမယ်လို့ မာဆေးဆိုဒ် သတင်းဌာနက ဖော်ပြပါတယ်။ ဒီနွေမှာ လီဗာပူးအသင်း စာချုပ်သစ်ပေးဖို့ စီစဉ်ထားတဲ့ ကစားသမား ၆ ဦးထဲမှာ ထရန့်ကလည်း တစ်ဦး အနေနဲ့ ပါဝင်နေပါတယ်။ အသက် ၂၄ နှစ်အရွယ် ညာအစွန်လူရဲ့ စာချုပ်က ၂၀၂၅ ခုနှစ်မှာ ကုန်ဆုံးမှာပါ။ ဒီနွေမှာ ကလပ်က လူစာရင်း အသစ်ပြန်တည်ဆောက်တာ မဟုတ်ဘဲ အားဖြည့်မှု ပြုလုပ်တာလို့ ဟန်ဒါဆန်က မှတ်ချက်ပေးလိုက်ပြီး စိန်ခေါ်မှု အသစ်တွေအတွက် အဆင်သင့်ဖြစ်တယ်လို့ ထုတ်ပြောခဲ့ပါတယ်။",
"btext3": "   ဒီနွေမှာ ထွက်ခွာမယ့် ကစားသမားများ စာရင်းမှာ အတ်ဒရီယန်ကို မထည့်ခဲ့တာက စပိန်သား ဂိုးသမားဟာ လီဗာပူးအသင်းနဲ့ ကာလတို စာချုပ် ချုပ်ဆိုနိုင်သေးတာကြောင့်လို့ သိရပါတယ်။ တခါတလေမှာ ကိုယ်က အနစ်နာခံရတာမျိုးတွေ ရှိတတ်ပြီး ထရန့် ကွင်းလယ်ကို ဝင်ကစားနိုင်ဖို့အတွက် ဘယ်ခြမ်းကနေ တိုက်စစ်လိုက်မှုကို လျော့ချခဲ့ရကြောင်း ရော်ဘတ်ဆန်က ထုတ်ပြောခဲ့ပြီး စနစ်သစ်မှာ သူ့ရဲ့ နေရာသစ်ကို ကျေနပ်တယ်လို့ ဆိုပါတယ်။ လီဗာပူးတိုက်စစ်မှူး ဖာမင်နို အပါအဝင် များစွာသော လီဗာပူးအဖွဲ့သားတွေရဲ့ သွားတွေကို တာဝန်ယူပေးခဲ့တဲ့ ဆေးခန်းကတော့ ဘော်ဘီရဲ့ သွားဟာ အမြင့်ဆုံး Grade One ကို ကျော်ပြီး super-white colour အဆင့်ထိ လုပ်ပေးခဲ့တာဖြစ်ကြောင်းနဲ့ လီဗာပူးမြို့မှာ ရှိနေစဉ် အခုလို ဂရုစိုက်ခွင့်ရခဲ့တာကို ဂုဏ်ယူတယ်လို့ ထုတ်ပြောခဲ့ပါတယ်။   ",
"imgurl1":"https://lfcthadin.com/wp-content/uploads/2023/05/8361952023-678x381.jpg",
"imgurl2":"https://lfcthadin.com/wp-content/uploads/2023/05/9171052023-trent.jpg",
"imgurl3":"no",
"video":"no"
 },

     {"ndate":"May  18 , 2023",
"htext":"လာမယ့်ရာသီမှာ ပရီးမီးယားလိဂ် အဆင့် ၅ အသင်း ချန်ပီယံလိဂ်ဝင်ခွင့် ရဖွယ်ရှိလာ",
"btext1":"လီဗာပူးအသင်းဟာ ဒီရာသီမှာ ချန်ပီယံလိဂ်ဝင်ခွင့်အတွက် ဆက်လက် တိုက်ပွဲဝင်ဆဲ ဖြစ်ပေမယ့် အခွင့်အရေးကတော့ နည်းပါးနေဆဲဖြစ်ပါတယ်။ အကယ်လို့ ဒီရာသီမှာ နယူးကာဆယ်နဲ့ မန်ချက်စတာ ယူနိုက်တက်တို့နောက် အဆင့် ၅ နေရာမှာပဲ ရပ်တည်နိုင်မယ်ဆိုရင် လာမယ့်ရာသီမှာ လီဗာပူးအသင်း ချန်ပီယံလိဂ် ဝင်ခွင့် ရမှာ မဟုတ်ပါဘူး။ မန်စီးတီး ချန်ပီယံလိဂ် အနိုင်ရရင်တောင် အဆင့် ၅ အသင်းက ဝင်ခွင့်ရဖို့ မရှိတာ ဖြစ်ပါတယ်။ ဒါပေမယ့်လို့ ၂၀၂၄-၂၀၂၅ ဘောလုံးရာသီမှာတော့ ပုံမှန် ၃၂ သင်း ယှဉ်ပြိုင်နေကျ ချန်ပီယံလိဂ်ဟာ ပြောင်းလဲသွားတော့မှာဖြစ်ကာ ကလပ် ၃၆ သင်းထိ ယှဉ်ပြိုင်လာကြတော့မှာပါ။ ပြိုင်ပွဲ ကျင်းပမယ့် ပုံစံကလည်း ဆွစ်မော်ဒယ် အဖြစ် ပြောင်းလဲသွားပါလိမ့်မယ်။ ",
"btext2":"အစဉ်အလာ အုပ်စုခွဲမှုပုံစံတွေ ပျောက်ဆုံးသွားမှာဖြစ်ပြီး မတူညီတဲ့ ကလပ် ၈ သင်းဟာ အိမ်ကွင်း/အဝေးကွင်း ၄ ပွဲစီ မဲနိုက် ယှဉ်ပြိုင်ရမှာ ဖြစ်ပါတယ်။ ပထမဆုံး ၈ သင်းက ရှုံးထွက်ကို တိုက်ရိုက် တက်ရောက်ကာ အဆင့် ၉ ကနေ အဆင့် ၂၄ အထိ ၁၆ သင်းက ၂ ကျော့ ယှဉ်ပြိုင်ပြီး အနိုင်ရမှ ရှုံးထွက်ကို ရောက်ရှိမှာ ဖြစ်ပါတယ်။ ထူးခြားမှု တစ်ခုကတော့ “Champions Path” ဆိုတဲ့ လမ်းကြောင်းနဲ့အတူ ဥရောပ ကလပ်တစ်သင်းက ချန်ပီယံလိဂ်ထံ ပါဝင်ခွင့်ရမှာဖြစ်ပါတယ်။ The Athletic ကတော့ ပရီးမီးယားလိဂ်ရဲ့ အဆင့် ၅ အသင်းဟာ အဆိုပါ အခွင့်အရေးကို ရမယ်လို့ ဖော်ပြထားခဲ့တယ်။ ဒါဟာ အင်္ဂလန် ကြီး ၆ ကြီးထဲမှာ ထိပ်ဆုံး ၄ သင်းထဲ မဝင်တဲ့ အသင်းတစ်သင်းအတွက် အခွင့်အရေးတစ်ခု ရဖို့ ဖြစ်လာပါလိမ့်မယ်။ အင်္ဂလန်လိဂ်အပြင် အီတလီလိဂ်ကလည်း တူညီတဲ့ အခွင့်အရေး ရနိုင်တယ်လို့ သိလာရတာ ဖြစ်ပါတယ်။ ပြိုင်ပွဲပုံစံနဲ့ ဝင်ခွင့်ရ ကလပ်တွေကတော့ လာမယ့်ရာသီမှ ရှင်းလင်းသေချာပါလိမ့်မယ်။ ပြိုင်ပွဲ စနစ်သစ်နဲ့အတူ အင်္ဂလန်လိဂ်ဟာ ဥရောပဝင်ခွင့် ၈ နေရာထိ ရလာနိုင်တယ်လို့လည်း ဖော်ပြလာနေကြပြီ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/ucl-lfc-2024-25-678x381.jpg",
"imgurl2":"https://lfcthadin.com/wp-content/uploads/2023/05/ucl-lfc-2024-25-678x381.jpg",
"imgurl3":"no",
"video":"no"
 },

     {"ndate":"May  18 , 2023",
"htext":"ဘော်ဘီရေ … (ဖာမီနိုသို့ ရော်ဘတ်ဆန်ရဲ့ ကြေကွဲ နှုတ်ဆက်စကား)",
"btext1":" ဒီရာသီကုန်ရင် လီဗာပူးကနေ ထွက်ခွာတော့မှာ ဖြစ်တဲ့ အသင်းဖော် ဖာမီနို အတွက် အန်ဒီ ရော်ဘတ်ဆန် ကတော့ သူ့ရင်ဘတ်ကြီးထဲ ရှိတာတွေ ဖွင့်ဟပြီး ကြေကွဲစွာ နှုတ်ဆက် စကား ဆိုလာခဲ့ပါတယ်။ ရော်ဘတ်ဆန်ရဲ့ ရင်ထဲကစကားသံတွေကို အခုလို ဘာသာပြန် ဖော်ပြပေးလိုက်ပါတယ်။ လီဗာပူးအသင်း အတွက် ဘော်ဘီ ဘာတွေ လုပ်ဆောင်ပေးခဲ့သလဲ ဆိုတာ အကောင်းဆုံး စကားလုံးနဲ့ ပုံဖော်ရမယ် ဆိုရင်ဗျာ .. သူ မပါဘဲနဲ့ ဘာမှ လုပ်ဖို့ ဖြစ်နိုင်မှာ မဟုတ်တော့ဘူး ဆိုတာပဲ..။ ကျနော်တို့ ကစားချင်တဲ့ ပုံစံ၊ ကျနော်တို့ ပုံဖော်နေတဲ့ လုပ်ငန်း၊ အစစ အရာရာက ဘော်ဘီကနေ စတင်တာပါ။ သူ့ရဲ့ pressing ၊ နည်းစနစ်ပိုင်း ပိုင်နိုင်မှုတွေနဲ့ စ ရတာပါ။ သူက ကျနော်တို့ရဲ့ main man ပဲ။",
"btext2":"အကောင်းဆုံး အခိုက်အတန့်တွေကို ကျနေ်ာတို့ ပြန်ကြည့်မယ် ဆိုရင် ဘော်ဘီက အမြဲတမ်း ပါနေတာ တွေ့ရမယ်။ ကျနော်တို့ ရယူခဲ့တဲ့ အောင်မြင်မှုတွေ အတွက် သူက အကူအညီပေးခဲ့သူ၊ အရေးကြီး ကစားသမားပါ။ သူက ကမ္ဘာ့အဆင့်ပဲ။ ဘောလုံးကို သူ့ခြေထဲမှာ ထားပြီး သူ မလုပ်နိုင်တာ ဘာမှ မရှိဘူး။ ဘောလုံး မပါဘဲနဲ့လည်း တခြားသူတွေကို သူ လိုက်ရတဲ့အခါ.. သူ မလုပ်နိုင်တာ ဘာမှ မရှိဘူး။ သူ့ရဲ့ လုပ်အားနှုန်း၊ အားထုတ်မှုတွေက အမြဲတမ်း ၁၀၀% အပြည့် ရှိတယ်။ သူက ကျနေ်ာတို့ ကို စင်တင်ပေးတဲ့၊ ပံ့ပိုးပေးတဲ့ အခိုက်အတန့်တွေ အများကြီးကို ရှိခဲ့တယ်။ သူက တကယ်လည်း အံ့သြစရာ ကောင်းတဲ့သူပါ။ သူမှာ ဒဏ်ရာတွေနဲ့ ပဲ ဖြစ်ဖြစ် ဘယ်လို ခက်ခဲတဲ့ အခိုက်အတန့်တွေ ရှိပါစေ၊ ကြည့်လိုက်ရင် အမြဲ ပြုံးနေတော့တာပဲ။ တကယ်ကို ခွန်အားကောင်းတွေ ကူးပေးနိုင်သူပါ။  ",
"btext3": "  ခင်ဗျားသာ စိတ်ညစ်နေရင် ဘော်ဘီကိုသာ ကြည့်လိုက်၊ သူ့ရဲ့ အပြုံးမျက်နှာ မြင်လိုက်ရရင် ကျနော်တို့ အားလုံး စိတ်ဓာတ် ပြန်တက်ပြီး တက်ကြွသွားစေတယ်။ သူက အဝတ်လဲခန်းမှာရော ကွင်းထဲမှာပါ အမြဲ လွမ်းနေရတော့မယ့် သူပါ။ ကျနော့် အကြိုက်ဆုံး ဘော်ဘီရဲ့ အခိုက်အတန့်ကတော့ အိမ်ကွင်းမှာ အာဆင်နယ်ကို သူ ဟက်ထရစ်သွင်းတာပဲ (ဒီဇင်ဘာ ၂၀၁၈ တုန်းက)။ ကျနေ်ာတို့ တုန့်ပြန် ကစားခဲ့ပုံက ၅-၁ ထိ နိုင်သွားတာ မယုံနိုင်စရာပဲ၊ အဲဒါကို ဘော်ဘီ စခဲ့တာ။ ဘော်ဘီက အာဆင်နယ် ကစားသမား ၅ ယောက် လောက်ကို ကျော်ဖြတ် လိမ်ခေါက် တက်သွားတော့တာ။ ဒါက သူ ဘယ်လောက်တောင် ပါရမီ ရှိပြီး ထူးချွန်တဲ့ ကစားသမားလဲ မြင်သာစေခဲ့တယ်။ ဘောလုံး ဦးနှောက် ဘယ်လောက် ကောင်းလဲ တွေ့စေခဲ့တယ်။ ” ဘော်ဘီရေ.. မင်းကို ငါတို့ အမြဲ လွမ်းနေတော့မှာ။ လွန်ခဲ့တဲ့ ၆ နှစ်တာလုံး မင်းနဲ့ အတူ ကစားခဲ့တဲ့ အခိုက်အတန့်တိုင်းကို ချစ်မြတ်နိုးနေတော့မှာ။ တကယ်ကို အံ့ဖွယ် အချိန်တွေပဲ။ မင်းက တကယ့် ထူးရှယ် ကစားသမား ဖြစ်တယ်။ အဝတ်လဲခန်းမှာ အတူရှိရတဲ့ စပါယ်ရှယ် ပုဂ္ဂိုလ်ပါပဲ။ ငါကတော့ မင်းနဲ့မင်းမိသားစုဟာ အနာဂတ် ဘယ်မှမဆို အကောင်းဆုံးတွေ ပိုင်ဆိုင်ပါစေ ဆန္ဒပြုပါတယ်။ မင်းက ဘယ်နေရာကို သွားသွား အောင်မြင်မယ် ဆိုတာ ငါတော့ သိထားပြီးသား။ ❤️ ” .. – အန်ဒီ ရော်ဘတ်ဆန်    ",
"imgurl1":"https://lfcthadin.com/wp-content/uploads/2023/05/bobby-robbo-lfc-678x381.jpg",
"imgurl2":"https://lfcthadin.com/wp-content/uploads/2023/05/bobby-legend-lfc.jpg",
"imgurl3":"no",
"video":"no"
 },

     {"ndate":"May  18 , 2023",
"htext":"လီဗာပူးအသင်းက နံပါတ် ၁၀ ဂျာစီ ပေးရမယ့် ကစားသမား ရှာတွေ့ထားပြီလို့ ဖော်ပြလာ",
"btext1":"ကလော့ပ်နဲ့ FSG တို့ဟာ ဒီနွေမှာ ဗျူဟာမြောက်တဲ့ ခေါ်ယူမှုတွေ ပြုလုပ်ဖို့ ပြင်ဆင်ထားပြီဖြစ်ကာ လီဗာပူးနည်းပြဖြစ်သူက ကွင်းပြင်ပ ဆုံးဖြတ်ချက်တွေအတွက် အရေးပါတဲ့ အခန်းကဏ္ဍကနေ ပါဝင်သွားမယ်လို့ သတင်းထောက် ရိုမန်နိုက ဆိုပါတယ်။ ကွင်းလယ်ဟာ လီဗာပူးအသင်း အတော်လေး အာရုံစိုက်လိုတဲ့နေရာ ဖြစ်နေဆဲပါပဲ။ ဘရိုက်တန်မှ အယ်လစ္စတာ၊ ချယ်ဆီးမှ မေဆန်မောင့်၊ ဘိုင်ယန်မြူးနစ်မှ ဂရာဗင်ဘက်ချ်တို့ဟာ လီဗာပူးရဲ့ အဓိက ပစ်မှတ်တွေအဖြစ်လည်း ဖော်ပြထားခဲ့ပြီး ဖြစ်ပါတယ်။ Caught Offside က ဖော်ပြတဲ့ သတင်းတစ်ရပ်မှာတော့ လီဗာပူးအသင်းဟာ အသက် ၂၄ နှစ်အရွယ် ကမ္ဘာ့ဖလား ချန်ပီယံ အယ်လစ္စတာကို ကျောနံပါတ် ၁၀ ပေးဖို့ထိ ရည်ရွယ်ထားတယ်လို့ သိရတယ်။ အဆိုပါ နံပါတ်ကို မာနေး နောက်ဆုံး ဝတ်ဆင်ခဲ့တာဖြစ်ပြီး သူထွက်သွားပြီးတည်းက ဝတ်ဆင်သူမရှိ ဖြစ်နေပါတယ်။ ",
"btext2":"ရိုမန်နိုကတော့ လီဗာပူးအသင်းဟာ ကွင်းလယ်လူရဲ့ ကို်ယ်စားလှယ်တွေထံ အပြောင်းအရွှေ့ စကားပြောဆိုမှုနဲ့အတူ ကလပ်ရဲ့ ပရော်ဂျက်တွေကို ပေးပို့ထားတယ်လို့ သိရပါတယ်။ “ လီဗာပူးက အယ်လစ္စတာကို ခေါ်ယူဖို့ အခွင့်အရေး ရှိပါတယ်။ သူတို့နဲ့ အယ်လစ္စတာကြားမှာ ဆွေးနွေးနေမှုလည်း ရှိပါတယ်။ ခိုင်မာတဲ့ ဆွေးနွေးညိနှိုင်းမှု ဖြစ်သလို အရေးကြီးတဲ့ ကမ်းလှမ်းမှုလည်း ပေးပို့ထားခဲ့တယ်။ အယ်လစ္စတာနဲ့ ပတ်သက်တဲ့ ပရော်ဂျက်တွေကိုလည်း ဆွေးနွေးမှု လုပ်ထားခဲ့ကြပါတယ် ” လို့ ရိုမန်နိုက ဖော်ပြသွားပါတယ်။ လီဗာပူးအသင်းဟာ မက်အယ်လစ္စတာကို ခေါ်ယူရေး ပြောင်းရွှေ့ကြေး ပေါင် သန်း ၇၀ ဝန်းကျင်နဲ့အတူ တစ်ပတ်လုပ်ခ ပေါင် ၁၈၀၀၀၀ ဝန်းကျင် ကမ်းလှမ်းရမှာ ဖြစ်ပါတယ်။ ဘရိုက်တန် ကွင်းလယ်လူဟာ လက်ရှိ ကလပ်မှာ လုပ်ခ ပေါင် ၅၀၀၀၀ ဝန်းကျင် ရရှိနေသူ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/16531852023-678x381.jpg",
"imgurl2":"https://lfcthadin.com/wp-content/uploads/2023/05/allister-lfc-70m.jpg",
"imgurl3":"no",
"video":"no"
 },

    {"ndate":"May  18 , 2023",
"htext":"သီယေဂိုကို ရောင်းထုတ်ဖို့နဲ့အတူ လီဗာပူး အပြောင်းအရွှေ့အတွက် အကြံပေးမှု ပြုလုပ်တဲ့ တိုက်စစ်မှူးဟောင်",
"btext1":"ဒီရာသီမှာ ဂျုံးစ်နဲ့ ထရန့်တို့ရဲ့ တောက်ပလာမှုဟာ လီဗာပူးကို ပြောင်းရွှေ့ကြေး များစွာ သက်သာစေမှာ ဖြစ်ပေမယ့်လို့ ကလပ်ဟာ ကွင်းလယ် ပြန်တည်ဆောက်မှုတွေ လုပ်ရဖို့ ရှိပါတယ်။ ကြံ့ခိုင်မှုပိုင်း မကောင်းတဲ့ သီယေဂိုကို ရောင်းချပြီး သူ့လောက်နီးနီး ကောင်းတဲ့ ပိုငယ်ရွယ်တဲ့ ကစားသမားကို ခေါ်ယူသင့်တယ်လို့ လီဗာပူး တိုက်စစ်မှူးဟောင်း ဂျွန်အဲဒရစ်က မာဆေးဆိုဒ် သတင်းဌာနမှာ သတင်းတစ်ပုဒ် ရေးသား ဖော်ပြလာပါတယ်။ ဂျွန်အဲဒရစ်က ” ကျွန်တော်တို့ဟာ ကွင်းလယ် ပြုပြင်ပြောင်းလဲရေးအတွက် ပြင်ဆင်နေသလို ဒီနွေရာသီမှာ အရေးပါတဲ့ ဆုံးဖြတ်ချက်တွေ ချမှတ်ရမှာပါ။ နောက်ရာသီမှာ ဘာဆီတစ် ပြန်လာဖို့ ရှိနေသေးပေမယ့် တခြားသော ဒဏ်ရာရ စပိန်ကစားသမားရဲ့ အနာဂတ်က မရေမရာ ဖြစ်နေလောက်ပါတယ်။ ",
"btext2":" ထရန့်က အခုဆိုရင် ကွင်းလယ်နေရာတွေကို ပြောင်းလဲကစားနေပြီး ကစားသမားသစ် ၂ယောက် ၃ယောက်လောက် ရောက်လာဖို့ ရှိနေတာနဲ့အတူ သီယေဂိုရဲ့ အနာဂတ် ဘယ်လိုဖြစ်လာမလဲ ဘယ်လိုရှေ့ဆက်မလဲ ဆိုတာ စိတ်ဝင်စားမိပါတယ်။ သီယေဂိုဟာ လီဗာပူးအသင်း ပွဲတွေရဲ့ တစ်ဝက်လောက်ကိုသာ ကစားခဲ့ရပြီး အသက်အရွယ်လည်း ရလာပါတယ်။ ကလောပ့်က သူ့နေရာမှာ ပိုငယ်ရွယ်တဲ့ ကွင်းလယ်လူ တစ်ယောက်ကို ခေါ်ယူဖို့ရှိပြီး ကျွန်တော်တို့ကလပ်ရဲ့ အလုပ်လုပ်ပုံအရ တနည်းနည်းနဲ့ ငွေရှာဖို့ လိုအပ်ပါတယ်။ သီယေဂို ကောင်းသလောက် ကောင်းဖို့လိုသလို အမြဲတမ်း ကြံ့ခိုင်မှုပြည့်ဝပြီး ငယ်ရွယ်သွက်လက်တဲ့ ကစားသမားမျိုးကို လိုအပ်တာပါ။ ကာတစ်ဂျုံးစ်နဲ့ ထရန့်တို့ဟာ ဒီနွေရာသီမှာ ပေါင်သန်း ၁၀၀ လောက် သက်သာစေနိုင်မှာဖြစ်ပေမယ့် ထိပ်တန်း ကွင်းလယ်လူ နှစ်ယောက်လောက် လိုအပ်ဦးမှာပါ။",
"btext3": "   ဂျုံးစ်နဲ့ ထရန့်တို့ဟာ အနာဂတ်အတွက် အားကိုးလာရချိန် ဂျိမ်းစ်မီလ်နာနဲ့ ဖာမင်နိုတို့က ၈နှစ်ကြာ အန်ဖီးကစားသမားဘဝ အဆုံးသတ်ဖို့ နီးစပ်နေပါပြီ။ စနေနေ့ပွဲစဉ်ဟာ အန်ဖီးကွင်းမှာ သူတို့ကို နောက်ဆုံးအကြိမ် မြင်တွေ့ရနိုင်တာဖြစ်လို့ စိတ်ထိခိုက်ခံစားစရာ နေ့ရက်တစ်ရက် ဖြစ်လောက်ပါတယ်။ သူတို့နှစ်ယောက်အကြောင်း ဘာတွေပြောရမလဲ။ ကောင်းတာတွေပဲ ရှိပါတယ်။ ကျွန်တော်တို့အတွက် သူတို့ လုပ်ခဲ့တာတွေက မယုံနိုင်လောက်အောင်ပါပဲ။ ဖာမင်နိုရဲ့ စတိုင်က တခြား တိုက်စစ်မှူးတွေနဲ့ အရမ်းကွာခြားပါတယ်။ ဂျိမ်းမီလ်နာဟာ လီဗာပူးသမိုင်းမှာ အကောင်းဆုံး အလွတ်ခေါ်ယူမှုလို့ ဆိုရမှာပါ။ ကွင်းထဲမှာတင်မက အဝတ်လဲခန်းထဲမှာပါ မီလ်နာ ဘယ်လို လွှမ်းမိုးခဲ့လဲဆိုတာ လူတွေ သိပ်မသိလောက်ပါဘူး။ သူက အတုယူစရာ ပရော်ဖက်ရှင်နယ် တစ်ယောက်ဖြစ်ပြီး အများကြီး လုပ်ပြနိုင်စွမ်း ရှိပါသေးတယ်။ ဒီနွေရာသီမှာ လီဗာပူးက ဘယ်သူတွေကိုပဲ ခေါ်ခေါ် ဒီအသင်းအတွက် မီလ်နာပေးခဲ့တဲ့ အကူအညီတွေကို အပြည့်အဝ အစားထိုးနိုင်မှာ မဟုတ်ပါဘူး။ ” လို့ ရေးသားသွားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/05/thaigo-lfc-2023-678x381.jpg",
"imgurl2":"https://lfcthadin.com/wp-content/uploads/2023/05/klopp-jones-lfc-2023.jpg",
"imgurl3":"no",
"video":"no"
 },

   {"ndate":"May  18 , 2023",
"htext":"လီဗာပူး ပစ်မှတ် အဲလက်စ် စကော့အတွက် ကြေးမြင့်မြင့် တောင်းဆိုတဲ့ ဘရစ္စတို စီးတီး",
"btext1":"လီဗာပူးအသင်းဟာ မက်အယ်လစ္စတာအတွက် ပေါင် သန်း ၇၀ ကုန်ကျမယ့် အပြောင်းအရွှေ့အတွက် ကြိုးစားနေစဉ်မှာပဲ အခြားသော ပစ်မှတ်တွေအတွက် ဦးတည်မှုတွေလည်း ရှိနေပါတယ်။ အဲလက်စ် စကော့ဟာ ဒီနွေမှာ မာဆေးဆိုဒ်ကို ပြောင်းလာမယ့် ကွင်းလယ်လူအဖြစ် သတင်းကြီးတွေ ထွက်ထားခဲ့သေးတာပါ။ လီဗာပူး Echo ဘက်ကတော့ အသင်းဟာ လူငယ်လေးရဲ့ တိုးတက်မှု အခြေအနေကို အနီးကပ် စောင့်ကြည့်နေတယ်လို့ ဖော်ပြလာခဲ့တယ်။ ချန်ပီယံရှစ် တစ်နှစ်တော အကောင်းဆုံး ကစားသမားဆုကို ရရှိထားတဲ့ ကွင်းလယ်လူအတွက် ဘရစ္စတို စီးတီးဘက်ကတော့ ပေါင် ၂၅ သန်းထက် သက်သာတဲ့ စျေးနဲ့ ရောင်းချမှာ မဟုတ်ကြောင်း ၎င်းကလပ်ရဲ့ နည်းပြ ကိုယ်တိုင်က ထုတ်ပြောလာခဲ့တယ်။ ",
"btext2":"အသက် ၁၉ နှစ်အရွယ် ကွင်းလယ်လူဟာ ဒီနွေမှာတော့ ယူ-၂၀ ကမ္ဘာ့ဖလားကို အင်္ဂလန်အသင်းနဲ့အတူ ပါဝင် ယှဉ်ပြိုင်သွားမှာပါ။ အင်္ဂလန်အသင်း စီနီယာအချို့ကပါ သဘောကျခြင်း ခံထားရတဲ့ ကွင်းလယ်လူဟာ အနာဂတ်မှာ လက်ရွေးစင် အသင်းကြီးကို ကိုယ်စားပြုခွင့်ထိ တိုးတက်နိုင်မယ်လို့ သတင်းကြီးထားပါတယ်။ စကော့ကို လီဗာပူးဘက်က သဘောကျပေမယ့် အဆင့်မြင့်တန်းမှာ လုံးဝ မကစားဖူးသေးတဲ့ ကြယ်ပွင့် တစ်ဦးအတွက် ပေါင် ၂၅ သန်းဆိုတာက များပြားတဲ့ ပမာဏ ဖြစ်ပါလိမ့်မယ်။ လီဗာပူးအသင်းဟာ အတိတ်ကလည်း လွိုက်ကယ်လီလို ချန်ပီယံရှစ် ကြယ်ပွင့်မျိုးကို စိတ်ဝင်စားဖူးပေမယ့် ပေါင် သန်း ၂၀ အထက်ဆိုရင် စျေးပေး ခေါ်ယူလေ့ မရှိတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/lfc-scott-2024-678x381.jpg",
"imgurl2":"https://lfcthadin.com/wp-content/uploads/2023/05/alex-scott-lfc-2023.jpg",
"imgurl3":"no",
"video":"no"
 },
   {"ndate":"May  18 , 2023",
"htext":"စာချုပ်သစ်ရမယ့် ထရန့်၊ ဖိအား မရှိဘူးဆိုတဲ့ နယူးကာဆယ်နည်းပြ ဟိုဝီ၊ စပိန်ဘက် ရောက်ဖွယ်ရှိတဲ့ ဘော်ဘီ၊ လာဗီယာ စိတ်ဝင်စားကြောင်း ဖော်ထုတ်မှုနဲ့ လီဗာပူး သတင်းတိုများ",
"btext1":"လန်ဒန်ကလပ် အာဆင်နယ်နဲ့ ချယ်ဆီးတို့ဘက်က စိတ်ဝင်စားမှုတွေ ပြသနေပေမယ့်လို့ မာနေးက ဂျာမနီမှာပဲ ဆက်နေလိုတယ်လို့ သိရပါတယ်။ ဒီနွေစျေးကွက်မှာ လီဗာပူးအသင်းက ထရန့်ကို စာချုပ်သစ်ပေးနိုင်တယ်လို့ အသံထွက်လာပါတယ်။ ထရန့်ဟာ လီဗာပူးအသင်းနဲ့ ၂၀၂၅ ခုနှစ်ထိ စာချုပ်ရှိထားသူ ဖြစ်ပါတယ်။ ယာဂင်ကလော့ပ်က ဒီနွေမှာ အသင်းကနေ ထွက်ခွာသွားမယ့် မီလ်နာအား အသင်းမှာ ဆက်ထိန်းထားလိုပြီး နည်းပြအဖွဲ့ဝင် ရာထူးနဲ့တောင်မှ ကမ်းလှမ်းထားတာဖြစ်ပါတယ်။ လီဗာပူးအသင်းက ဖိအားပေးလာနေတယ်လို့ မခံစားရကြောင်းနဲ့ သူတို့ရဲ့ အလုပ်က ကိုယ်ကစားရမယ့် နိုင်ပွဲကို ရယူလိုက်ဖို့ပဲ ဖြစ်ပါတယ်လို့ နယူးကာဆယ် နည်းပြ အတ်ဒီဟောင်က ပြောဆိုပါတယ်။ ",
"btext2":"ရော်ဘတ်တို ဖာမင်နိုကို လာလီဂါဘက်က စိတ်ဝင်စားနေတယ်လို့ The Times သတင်းထောက် Paul Joyce က ဖော်ပြလာပါတယ်။ ဝုဗ်အသင်းဟာ သူတို့ရဲ့ အကယ်ဒမီ ခံစစ်မှူး ဟာဗေး အိုဝင်ကို လီဗာပူးအသင်းထံ ပေါင် ၈ သိန်းဖြင့် ရောင်းထုတ်ပေးဖို့ သဘောတူညီခဲ့ပြီ ဖြစ်ပါတယ်။ ဒီအပတ် အက်စတွန်ဗီလာနဲ့ပွဲမှာ စီနီယာ အသင်းသား ၄ ဦးဖြစ်တဲ့ မီလ်နာ၊ ဖာမင်နို၊ ကိတ်တာ၊ ချိန်ဘာလိန်တို့ကို နှုတ်ဆက်မှု ပြုလုပ်မယ်လို့ ကလပ်ဘက်က ကြေညာပါတယ်။ ",
"btext3": "  ခြေချောင်း ဒဏ်ရာရှိနေတဲ့ ဒါဝင်ဟာ ဒီအပတ် ပရီးမီးယားလိဂ်ပွဲမှာ ပါဝင်ကစားပေးဖို့ မသေချာသေးပါဘူး။ ဘယ်ဂျီယံ သတင်းထောက် Sacha Tavolieri ကတော့ လီဗာပူးအသင်းဟာ ဆောက်သမ်တန် ကွင်းလယ်လူ ရိုမီယို လာဗီယာကို ခေါ်ယူရေး ပါဝင်လာနိုင်တယ်လို့ ဖော်ပြခဲ့ပါတယ်။    ",
"imgurl1":"https://lfcthadin.com/wp-content/uploads/2023/05/8501852023-678x381.jpg",
"imgurl2":"https://lfcthadin.com/wp-content/uploads/2023/05/8501852023-678x381.jpg",
"imgurl3":"no",
"video":"no"
 },
   {"ndate":"May  17 , 2023",
"htext":"မန်စီးတီးကို ဖြိုဖို့ဆိုရင် လီဗာပူးလို အာဆင်နယ်လို တစ်သင်းကောင်းပဲ ပေါ်ထွက်လာလို့ မရကြောင်း သတိပေးမှု",
"btext1":"ဒီရာသီ ပရီးမီးယားလိဂ်ဖလားကို မန်စီးတီးကပဲ အနိုင်ရဖို့ နီးစပ်နေတဲ့နောက် လာမယ့်ရာသီ အမှတ်ပေးဖလား အနိုင်ရရေးဟာ ပိုမို ခက်ခဲလာတော့မယ်လို့ အာဆင်နယ် ကစားသမားဟောင်း အီရန်ရိုက်က ထုတ်ပြောလာခဲ့ပါတယ်။ ကုန်ခဲ့တဲ့ ၆ ရာသီအတွင်း လီဗာပူးအသင်း တစ်ကြိမ် ပရီးမီးယားလိဂ်ဖလား အနိုင်ရခဲ့တာကလွဲရင် မန်စီးတီးကို ကျော်ဖြတ်နိုင်တဲ့အသင်း မရှိသေးပါဘူး။ လီဗာပူးဟာ မန်စီးတီးနောက် ၁ မှတ်အကွာနဲ့ ၂ ကြိမ် ဒုတိယနေရာကနေ ရာသီသိမ်းခဲ့ပြီး အဲ့လောက် အနီးကပ် ဖိအားပေးနိုင်တာဆိုလို့ ဒီရာသီ အာဆင်နယ်ပဲ ရှိပါသေးတယ်။ လာမယ့်ရာသီမှာ အင်္ဂလန်ထိပ်သီးတွေ အင်အားမတောင့်တင်းလာရင်တော့ မန်စီးတီးကို ဖြိုလဲဖို့ ခက်ခဲနေဦးမယ်လို့ အီရန်ရိုက်က ဆိုပါတယ်။ ",
"btext2":" ‘ ဒီရာသီ အာဆင်နယ်အသင်းကို ဂုဏ်ယူပေမယ့် ပရီးမီးယားလိဂ်ဖလား စိန်ခေါ်ဖို့ မဖြစ်နိုင်သေးတာ လူတိုင်း သိပါတယ်။ အသက်အရွယ်အရကော သမ္ဘာအရနဲ့ ဒဏ်ရာ ပြဿနာတွေအရရောပေါ့။ ဒီရာသီ အာဆင်နယ်က အမြင့်ဆုံးကို ရောက်ခဲ့ပေမယ့် မန်စီးတီးကလည်း သိပ်ကိုကောင်းလွန်းတဲ့အသင်း ဖြစ်ပါတယ်။ လာမယ့်ရာသီမှာတော့ ချယ်ဆီးကို ကိုင်တွယ်ဖို့ ပိုချက်တီနို ရောက်ရှိလာတော့မှာပါ။ ချယ်ဆီးကလည်း တောင့်တင်းတဲ့ လူစာရင်း ရှိထားပါတယ်။ မန်ချက်စတာ ယူနိုက်တက်ကလည်း အိပ်ပျော်နေခဲ့တာ အတော်ကြာနေတဲ့ အသင်းပါ။ သူတို့ ဘာဖြစ်လာမယ် ဆိုတာ မသိနိုင်သေးပါဘူး။ လီဗာပူးအသင်းက သူတို့အသင်းမှာ လိုအပ်နေတဲ့ ကစားသမားတွေကို ဒီနွေမှာ ခေါ်ယူပြီး ထိပ်ဆုံး အဆင့်တွေကို ပြန်တက်လာတော့မှာ ဖြစ်ပါတယ်။ ဒီလိုအသင်းတွေ အပြင် မန်စီးတီး၊ အာဆင်နယ်၊ နယူးကာဆယ်တို့ကပါ ပရီးမီးယားလိဂ် ဖလားကို စိန်ခေါ်မှာပါ။ အားလုံးက အင်အားကောင်းလာနေပြီမို့ စိတ်လှုပ်ရှားစရာ ဖြစ်လာပါလိမ့်မယ်။",
"btext3": "   ၆ နှစ်အတွင်း မန်စီးတီးက ၅ ကြိမ် ချန်ပီယံ ဖြစ်လာမယ်ဆိုရင် အမှတ်ပေး ချန်ပီယံဖြစ်ဖို့ အသင်းတိုင်းက ရမှတ် ၉၀ အနည်းဆုံးရဖို့ လိုအပ်လာတော့မှာပါ။ လီဗာပူးကလည်း မန်စီးတီးလို လုပ်နိုင်တယ်ဆိုတာ သက်သေပြထားခဲ့ပြီး ဖြစ်ပါတယ်။ လီဗာပူး အကောင်းဆုံး လုပ်ပြနိုင်ခဲ့တာတောင် မန်စီးတီးက ယှဉ်ပြိုင်ရ ခက်ခဲနေဆဲပါပဲ။ လီဗာပူး လုပ်ခဲ့သလို ဒီရာသီ အာဆင်နယ် ယှဉ်ပြိုင်လာသလို မန်စီးတီးကို ဖြိုလဲဖို့ကတော့ ချယ်ဆီး၊ လီဗာပူး၊ ယူနိုက်တက်၊ အာဆင်နယ်၊ နယူးကာဆယ် အသင်းတွေ အားလုံး အင်အားတောင့်တင်းလာမှပဲ ရပါလိမ့်မယ် ’ လို့ အီရန်ရိုက်က မှတ်ချက်ပေးခဲ့ပါတယ်။ ယာဂင်ကလော့ပ် ဦးဆောင်တဲ့ လီဗာပူးအသင်းဟာ အမာခံ အစုအဖွဲ့ကို ပြန်လည် ရရှိနေတာမို့ လာမယ့်ရာသီ ပရီးမီးယားလိဂ်ဖလားအတွက် ကြီး ၆ ကြီးနဲ့ အပြိုင် ပြန်လည် စိန်ခေါ်လာနိုင်မယ်လို့ လီဗာပူးပရိသတ်တွေ မျှော်လင့်ထားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/pep-klopp-pl-2023-678x381.jpg",
"imgurl2":"https://lfcthadin.com/wp-content/uploads/2023/05/klopp-transfer-2023.jpg",
"imgurl3":"no",
"video":"no"
 },
             {"ndate":"May  17 , 2023",
"htext":"ဒီအပတ် စနေနေ့မှာ လီဗာပူးအသင်းကို နှုတ်ဆက်သွားကြမယ့် စီနီယာ အသင်းသား (၆) ဦး",
"btext1":"တနင်္လာနေ့ည လက်စတာကို ၃-၀ နဲ့ အနိုင်ရတဲ့ပွဲမှာ ရော်ဘတ်တို ဖာမင်နိုဟာ အဝေးကွင်း ပရိသတ်တွေရဲ့ ချစ်ခင်စွာ နှုတ်ဆက်ခြင်းကို ပိုင်ဆိုင်ခဲ့ပါတယ်။ ဒါပေမယ့်လို့ ဒီအပတ် စနေနေ့ အန်ဖီးကွင်းမှာ လီဗာပူးပရိသတ်တွေ နှုတ်ဆက်ပေးမယ့် ကစားသမားကတော့ ဖာမင်နို တစ်ဦးတည်း မဟုတ်ပါဘူး။ ဂျိမ်းမီလ်နာ၊ ချိန်ဘာလိန်၊ ကိတ်တာနဲ့ အတ်ဒရီယန်တို့ကလည်း ဒီနွေမှာ အလွတ်နဲ့ ထွက်ခွာတော့မှာဖြစ်ပါတယ်။ ဂျူဗင်တပ်ကနေ တစ်ရာသီ အငှား လာကစားတဲ့ အာသာလည်း ထွက်ခွာပါလိမ့်မယ်။ လက်စတာပွဲအပြီးမှာတော့ ယာဂင်ကလော့ပ်က အသင်းကနေ ခွဲခွာသွားတော့မယ့် အသင်းသားတွေကို ပရိသတ်တွေဘက်က ကောင်းမွန်တဲ့ နှုတ်ဆက်ပေးမှု ပြုလုပ်ပေးမယ် မျှော်လင့်ထားကြောင်း ထုတ်ပြောခဲ့တယ်။ ",
"btext2":" “အချို့သော ကစားသမားတွေအတွက် နှုတ်ဆက်မှုရှိမယ့် ပွဲလေး ဖြစ်လာနိုင်ပါတယ်။ ကျနော်တို့တွေ လေးစားမှုနဲ့ အသိအမှတ်ပြုမှုနဲ့ ချစ်ခြင်းတွေ ပြသနိုင်ဖို့ မျှော်လင့်ပါတယ်။ ဘော်ဘီ တစ်ဦးတည်း မဟုတ်ဘဲ နွေမှာ ထွက်ခွာတော့မယ့် ကစားသမား အားလုံးအတွက်ပါပဲ။ ခက်ခဲတဲ့ ပွဲတစ်ပွဲနဲ့အတူ ထူးရှယ် နေ့လေးတစ်ရက် ဖြစ်လာပါလိမ့်မယ်။ ပွဲချိန်တွင်းဖြစ်ဖြစ် ပွဲပြီးဖြစ်ဖြစ် ဘယ်လို အနေအထားမှာပဲဖြစ်ဖြစ် သေချာလေး နှုတ်ဆက်ပေးရမှာပါ ” လို့ ကလော့ပ်က ဆိုထားပါတယ်။",
"btext3": "  လီဗာပူးအသင်းဟာ အိုရီဂီနဲ့ ဝိုက်နယ်ဒမ်တို့လို ကစားသမားတွေကို လက်ဆောင်တွေနဲ့တကွ အသင်းဖော်တွေ ကိုယ်တိုင် guards of honour ပြုလုပ်ပြီး နှုတ်ဆက်ခဲ့ဖူးပါတယ်။ အထူးသဖြင့် ကလပ်ရဲ့ ဂန္တဝင်တွေအဖြစ် ပရိသတ်တွေ လက်ခံထားကြတဲ့ ဖာမင်နိုနဲ့ မီလ်နာတို့ဟာ အိမ်ကွင်းပရိသတ်တွေရဲ့ နွေးထွေးတဲ့ နှုတ်ဆက်မှုကို ရရှိသွားဖို့ ရှိနေသလို အဆိုပါပွဲမှာ အနိုင် ၃ မှတ်လည်း သေချာပေါက် ရယူဖို့ လိုအပ်မှာပဲ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/05/bobby-lfc-2023-goodbye-678x381.jpg",
"imgurl2":"https://lfcthadin.com/wp-content/uploads/2023/05/milner-goodbye.jpg",
"imgurl3":"no",
"video":"no"
 },
     {"ndate":"May  17 , 2023",
"htext":"လီဗာပူးထံ မပြောင်းရေး အိုဆင်ဟမ်ကို ဟိုတယ်မှာ ၃ ရက် ပိတ်ထားခဲ့တဲ့ နာပိုလီ ဒါရိုက်တာ",
"btext1":"နာပိုလီ အားကစားဒါရိုက်တာ ဂျင်တိုလီရဲ့ တွဲဘက်ဟောင်းဖြစ်သူ Costi က ၂၀၂၀ မှာတုန်းက အိုဆင်ဟမ်ကို လီဗာပူးထံ လက်မလွတ်ရရေး အီတလီကလပ်ဘက်က ကြိုးစားခဲ့ရတယ်လို့ ထုတ်ပြောလာပါတယ်။ အဆိုပါ အချိန်က လီဗာပူးဟာ လိုက်ဇစ်တိုက်စစ်မှူး ဗာနာ၊ ဝုဗ်တိုက်စစ်မှူး ဂျိုတာနဲ့ နာပိုလီ တိုက်စစ်မှူး အိုဆင်ဟမ်တို့ကို လိုက်နေခဲ့တာပါ။ ဗာနာနဲ့ အိုဆင်ဟမ်တို့ကို ခေါ်ယူရေး အဆင်မပြေခဲ့တဲ့နောက် ဂျိုတာကို ခေါ်ယူခဲ့တာပဲ ဖြစ်ပါတယ်။ “ အိုဆင်ဟမ်ကို လက်မှတ်ထိုးတာက ဂျင်တိုလီရဲ့ အပြောင်မြောက်ဆုံး လက်ရာပါပဲ။ ” လို့ Costi က Tuttosport နဲ့ အင်တာဗျူးမှာ ထုတ်ပြောခဲ့ပါတယ်။ ",
"btext2":"၎င်းကပဲ “ အိုဆင်ဟမ်ကို ဟိုတယ်မှာ ၃ ရက်လောက် ပိတ်ထားခဲ့တာပါ။ ဂျင်တိုလီက တိုက်စစ်မှူးကို လီဗာပူးဘက်က စိတ်ဝင်စားနေခဲ့ကြောင်းနဲ့ ယာဂင်ကလော့ပ်က ခေါ်ယူဖို့ လုပ်လာနေပြီဆိုတာကို သိခဲ့ပါတယ်။ ဒါပေမယ့် ဂျင်တိုလီက အိုဆင်ဟမ်ကို နာပိုလီမှာပဲ ဆက်နေပါဆိုပြီး ၃ ရက်တိုင်တိုင် ဟိုတယ်ကနေ အပြင်ပေးမထွက်ဘဲ စည်းရုံးခဲ့ရတာ ဖြစ်ပါတယ် ” လို့ ရှင်းပြသွားပါတယ်။ ",
"btext3": "   အိုဆင်ဟမ်ဟာ ဒီရာသီမှာ ၂၉ ပွဲအတွင်း ၂၃ ဂိုးသွင်းကာ ၃၃ နှစ်အတွင်း ပထမဆုံးအကြိမ် အဖြစ် နာပိုလီအသင်း စီးရီးအေဖလား ပြန်လည် အနိုင်ရအောင် ကူညီပေးနိုင်ခဲ့ပါတယ်။ လီဗာပူးအသင်းဟာ နောက်ပိုင်းမှာ တိုက်စစ်အတွက် ဒီယက်ဇ်၊ ဒါဝင်၊ ဂက်ပိုတို့ကို ဆက်လက် အားဖြည့်ခဲ့တာနဲ့အတူ အိုဆင်ဟမ်ဘက် ပြန်မလှည့်တော့ပေမယ့် တောင့်တင်းတဲ့ တိုက်စစ်အင်အားကို ဆက်လက် ထိန်းထားနိုင်ဆဲပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/osi-nunez-klopp-678x381.jpg",
"imgurl2":"https://lfcthadin.com/wp-content/uploads/2023/05/victor-lfc-2023.jpg",
"imgurl3":"no",
"video":"no"
 },  
            {"ndate":"May  17 , 2023",
"htext":"“မင်းတို့က ဒီဂျာစီဝတ်ဖို့ မတန်ဘူး” ဆိုတဲ့ လက်စတာဖန်တွေရဲ့ ကြွေးကြော်သံဟာ ဖာဘင်ညို ပြန်တောက်ပလာမှုကို သက်သေထူပါလိမ့်မယ်",
"btext1":" လီဗာပူးဟာ ဒီနွေရာသီမှာ ကွင်းလယ်ကို ပြုပြင်ပြောင်းလဲမှုတွေ လုပ်တော့မယ်ဆိုတာ အားလုံးအသိပါပဲ။ လက်ရှိ ကွင်းလယ်မှာ တာဝန်ယူနေတဲ့သူတွေဟာလည်း လာမယ့်ရာသီ ဘာတွေ ဖြစ်လာနိုင်တယ်ဆိုတာကို ကောင်းကောင်းကြီး နားလည်ထားကြမှာဖြစ်ပါတယ်။ တိုတောင်းတဲ့ ရာသီကြိုကာလ ပြီးကတည်းက ဖာဘင်ညိုဟာ တစ်ရာသီလုံး ရုန်းကန်နေခဲ့ရပါတယ်။ ဖူလ်ဟမ်နဲ့ အဖွင့်ပွဲမှာ သူ့ရဲ့ စိုးရိမ်ဖွယ် ပုံမှန်ခြေစွမ်းအောက် ကျဆင်းမှုက ခက်ခဲတဲ့ရာသီအစကို ဖြစ်စေခဲ့ပါတယ်။ ၂ပတ်အကြာ ယူနိုက်တက်နဲ့ပွဲမှာ သူ ချန်လှပ်ခံခဲ့ပြီး ဒါတွေကို ကျော်ဖြတ်ဖို့ ရုန်းကန်ခဲ့ရပါတယ်။ နှစ်သစ်ကူးကာလမှာ ဆယ်ကျော်သက်ကြယ်ပွင့် ဘာ့ဆီတစ်က သူ့ကို ကျော်ပြီး နေရာရသွားတော့ စိတ်ဓာတ်ကျမှုတွေနဲ့ လူစားဝင်ကစားခွင့်မှာလည်း ဘာမှမလုပ်ပြနိုင်တာက ပိုဆိုးစေခဲ့တာပါ။ ဒီနွေမှာ လီဗာပူးက သူ့ကို ရောင်းထုတ်နိုင်တယ်လို့ သတင်းတွေ ထွက်လာတဲ့ထိပါပဲ။",
"btext2":"ဒါပေမယ့် ဖာဘင်ညိုဟာ သူရင်ဆိုင်ရမယ့် အခက်ခဲနဲ့ စိန်ခေါ်မှုတစ်ခုကို ရှောင်ပြေးခဲ့တဲ့သူ မဟုတ်ခဲ့ပါဘူး။ နွေအပြောင်းအရွှေ့မှာ ကွင်းလယ်လူသစ် ၂ယောက် ၃ယောက်လောက် ရောက်လာရင် နေရာပြိုင်ဆိုင်မှုတွေက ပိုပြီးတော့ ပြင်းထန်လာဦးမယ်ဆိုတာ သူသိမှာပါ။ အနိမ့်ဆုံး အခြေအနေထိ ရောက်ခဲ့ပေမယ့် ဒီကာလတွေအတွင်း လီဗာပူးရဲ့ ချန်ပီယံလိဂ်ဝင်ခွင့် မျှော်လင့်ချက် အနည်းငယ် ပြန်ပေါ်ထွက်လာခြင်းမှာ ဖာဘင်ညိုက သူ့ရဲ့ အရေးပါမှုကို ထင်ရှားစေခဲ့ပါတယ်။ ဖာဘင်ညိုဟာ ပုံစံကောင်းတချို့ ပြန်ရလာခဲ့ပြီး လက်စတာနဲ့ပွဲဟာ သူ့ရဲ့ ပရီးမီးယားလိဂ်မှာ ၁၃ကြိမ်ဆက် ပွဲထွက်ခွင့် ဖြစ်ပါတယ်။ ကွင်းလယ်မှာ ခြေပြန်မှန်လာတဲ့ ဘရာဇီးသားဟာ ဖျက်ထုတ်မှုတွေလုပ်ပြီး ပွဲကို ကောင်းကောင်း ဖတ်နိုင်စွမ်းနဲ့အတူ အန္တရာယ်ကို ကြိုမြင်ပြီး ကျွမ်းကျင်ပိုင်နိုင်စွာ ဘောလုံးဖြန့်ဝေမှုတွေ လုပ်ပေးပါတယ်။ လီဗာပူးရဲ့ ကစားကွက်အသစ် အသားကျမြန်ခြင်းဟာ သူ့အားသာချက် ဖြစ်တဲ့ နေရာအလိုက် ပါးနပ်အကွက်မြင်တတ်ပုံကြောင့်လည်း ပါဝင်ပါတယ်။ သူ့ဘေးမှာ ထရန့် ရှိနေတာနဲ့အတူ ပိုပြီး လွတ်လွတ်လပ်လပ် ကစားနိုင်ခဲ့ပါတယ်။ ခံစစ်ကို ကူညီပေးရမယ့် တာဝန်တွေမှာလည်း လေးလံထိုင်းမှိုင်းနေတာမျိုး မရှိတော့ပါဘူး။ ",
"btext3": "     ဖာဘင်ညိုရဲ့ အကူအညီပေးမှုတွေက လီဗာပူးရဲ့ ဒုတိယဂိုး ပြီးပြီးချင်းမှာ အသိသာဆုံး ဖြစ်ခဲ့ပြီး သူ့ရဲ့ ချက်ချင်း ဖိအားကြမ်းကြမ်းပေးပုံကြောင့် ကိုဒီဂက်ပိုအတွက် ဂိုးရနိုင်လောက်တဲ့ အခွင့်အရေး ဖြစ်စေခဲ့ပါတယ်။ ပွဲချိန်နှောင်းပိုင်းမှာ သူဟာ ယုံကြည်မှု၊ အဆုံးအဖြတ် ပေးနိုင်စွမ်းတွေနဲ့ ပွဲကို ထိန်းကျောင်းခဲ့ပြီး ယခင် ဖာဘင်ညိုကို ပြန်မြင်တွေ့ခဲ့ရပါတယ်။ “မင်းတို့က ဒီဂျာစီဝတ်ဖို့ မတန်ဘူး” ဆိုတာက လီဗာပူးကို ဂိုးပြတ် ရှုံးပွဲကြောင့် တန်းဆင်းရဖို့ ပိုပြီး နီးစပ်သွားတာနဲ့အတူ ဒေါသဖြစ်နေကြတဲ့ လက်စတာအသင်း ပရိသတ်တွေတွေက ပွဲအပြီးမှာ သူတို့အသင်းကို ဝေဖန်လှောင်ပြောင်ခဲ့ကြပါတယ်။ ဒါပေမယ့် ဖာဘင်ညိုကတော့ ဒီရာသီပြီးသွားတဲ့ နောက်ပိုင်းမှာလည်း လီဗာပူးဂျာစီကို ဆက်လက် ဝတ်ဆင်ခွင့်ရဖို့ ထိုက်တန်သူ ဆိုတာကို သက်သေပြနိုင်ခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/05/fabinho-lfc-dm-678x381.jpg",
"imgurl2":"https://lfcthadin.com/wp-content/uploads/2023/05/fab-dm.jpg",
"imgurl3":"no",
"video":"no"
 },
             {"ndate":"May  17 , 2023",
"htext":"အိုဆင်ဟမ်ကို လီဗာပူး မပြောင်းဖို့ တားဆီးခဲ့ခြင်း၊ အန်ဖီးထံ ပြောင်းခွင့်မပေးဖို့ အသင်းသား ၃ ဦးကို တားမြစ်မယ့် ပိုချက်တီနို၊ ဖာမင်နို ဂုဏ်ပြုဖို့ ပြင်ဆင်ထားခြင်းနဲ့ လီဗာပူး သတင်းတိုများ",
"btext1":"ဒီအပတ် စနေနေ့မှာ အနိုင် ၃ မှတ် အရင် ရယူပြီးမှ ဘော်ဘီ အပါအဝင် အသင်းဖော်တွေကို စိတ်မကောင်းစွာ နှုတ်ဆက်ပါမယ်လို့ အသင်းခေါင်းဆောင် ဟန်ဒါဆန်က ဖွင့်ဟပါတယ်။ ဟန်ဒါဆန်ကပဲ ဘော်ဘီကို ဆုံးရှုံးတာ အတော်လေး နစ်နာမှုပါပဲလို့ ထပ်လောင်း ပြောဆိုပါတယ်။ မန်နေဂျာ ပိုချက်တီနိုက လီဗာပူးပစ်မှတ်တွေဖြစ်တဲ့ မေဆန်မောင့်၊ လီဗီ ကိုးဝဲလ်နဲ့ ဂါလယ်ဂါတို့ ၃ ဦးလုံးကို ပြိုင်ဘက်အသင်းထံ ပြောင်းခွင့်မပေးဘဲ ဆက်ထိန်းထားဖို့ ဆန္ဒရှိတယ်လို့ လန်ဒန်သတင်းတွေက ဖော်ပြပါတယ်။ တိုက်စစ်မှူး မာနေးကို ဒီနွေမှာ ဘိုင်ယန်မြူးနစ်က ရောင်းချသွားမှာ ဖြစ်ပါတယ်။ ဆီနီဂေါ တိုက်စစ်မှူးဟာ ပရီးမီးယားလိဂ်ထံ ပြန်ရောက်လာနိုင်ပါတယ်။ လီဗာပူးကတော့ တစ်နှစ် ယူရို သန်း ၂၀ ပေးရမယ့် တိုက်စစ်မှူးကို ပြန်ခေါ်ဖို့ စိတ်မဝင်စားပါဘူး။ ",
"btext2":" ဒီအပတ် အက်စတွန်ဗီလာပွဲမှာ ဘော်ဘီ ပါဝင်ကစားပေးဖို့ ကြံ့ခိုင်မှု ကောင်းနေမယ်လို့ အသင်းဘက်က မျှော်လင့်ထားပါတယ်။ လက်တလောမှာ ဘော်ဘီကို ဂုဏ်ပြုမှု အချို့ ပြုလုပ်ဖို့ ပရိသတ်တွေဘက်ကလည်း ပြင်ဆင်နေပါပြီ။ စပို့တင်း ကွင်းလယ်လူ အူဂါတီဟာ ဒီနွေမှာ အသင်းပြောင်းမှာဖြစ်ပြီး လက်တလောမှာ ပရီးမီးယားလိဂ်ကလပ် ၃ သင်းနဲ့ ချိတ်ဆက်မှု စတင်ထားပြီ ဖြစ်ပါတယ်။ ဒါပေမယ့် အဲ့ထဲမှာ လီဗာပူး မပါလာဘူးလို့ သတင်းထွက်နေပါတယ်။ ကာတစ်ဂျုံး၊ ထရန့်နဲ့ ဆာလာတို့ဟာ ဒီအပတ် ဘီဘီစီရဲ့ အကောင်းဆုံး အသင်းထဲမှာ ပါဝင်လာခဲ့ကြပါတယ်။ အပြောင်းအရွှေ့ဆိုင်ရာ သတင်းထောက် ရိုမန်နိုနဲ့ လန်ဒန်အခြေစိုက် သတင်းထောက်တွေကတော့ လီဗာပူးအသင်းဟာ အယ်လစ္စတာကို ခေါ်ယူနိုင်ဖို့ အတော်လေး ရေပန်းစားနေတဲ့ အခြေအနေလို့ ဆက်တိုက် ဖော်ပြနေကြပါတယ်။ ဂရာဗင်ဘက်ချ်ဟာ လီဗာပူးရဲ့ အစဉ်အလာကြီးမှုကို အထင်ကြီးပြီး ဒီနွေမှာ အသင်းပြောင်းလိုနေပေမယ့် သောမက်စ် တူချယ်က နယ်သာလန်သား ကွင်းလယ်လူကို ရောင်းထုတ်လိုခြင်း မရှိပါဘူး။",
"btext3": "    ၂၀၂၀ မှာတုန်းက လီဗာပူးအသင်းဟာ အိုဆင်ဟမ်ကို ရဖို့ အတော်လေး နီးစပ်ခဲ့ပြီး နာပိုလီ ဒါရိုက်တာ Cristiano Giuntoli က တိုက်စစ်သမားကို ဟိုတယ်မှာ ၃ ရက် ပိတ်ထားပြီး မနည်း ဆွေးနွေး ညိနှိုင်းခဲ့ရတယ်လို့ ဒါရိုက်တာဖြစ်သူရဲ့ တွဲဘက်ဟောင်းက ဖွင့်ချသွားပါတယ်။ PFA Fans’ Player of the Year ဆုအတွက် ဆန်ကာတင်စာရင်းထဲမှာ ဟာလန်း၊ ဒီဘရိုင်း၊ အိုဒီဂတ်၊ ဆာကာ၊ ဟယ်ရီကိန်းနဲ့ ရက်ဖိုဒ့်တို့ ပါဝင်ခဲ့ပေမယ့် ဆာလာတော့ မပါခဲ့ပါဘူး။ ဆာလာဟာ ဒီရာသီ ပရီးမီးယားလိဂ်မှာ ၁၉ ဂိုးသွင်းပြီး ဂိုးထောက်ပံ့မှု ၁၀ ကြိမ် လုပ်ထားပါတယ်။ ဒီရာသီ တန်းမဆင်းရဘူးဆိုရင် မီလ်နာကို ခေါ်ယူဖို့ လိဒ်စ်ယူနိုက်တက်ကလည်း ကြိုးစားလာနိုင်ပါတယ်။ မီလ်နာဟာ လိဒ်စ်ယူနိုက်တက် အကယ်ဒမီကနေ ပေါ်ထွက်လာတဲ့ ကစားသမား ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/lfc-shorts-news-2023175-678x381.jpg",
"imgurl2":"https://lfcthadin.com/wp-content/uploads/2023/05/bobby-lfc-legend.jpg",
"imgurl3":"https://lfcthadin.com/wp-content/uploads/2023/05/victor-lfc-2023.jpg",
"video":"no"
 },
          {"ndate":"May  16 , 2023",
"htext":"“နာမည် တပ်ပြောမနေတော့ပါဘူး” ဆိုပြီး ကပ်ကြီး ဟန်ဒိုကို စနောက် သွားတဲ့ ယာဂင်ကလောပ့်",
"btext1":"လီဗာပူး ညာအစွန်လူ ထရန့်ဟာ ဒီရာသီ သူ့ရဲ့ ၄ ဂိုးမြောက် သွင်းဂိုးကိုတော့ တည်ကန်ဘောကနေ လှလှပပ သွင်းယူခဲ့ပါတယ်။ ဒီလို သွင်းဂိုးကို စတမ်းဖိုဒ့်ဘရစ်ချ်မှာလည်း သူသွင်းယူခဲ့ဖူးပါတယ်။ ပြီးခဲ့တဲ့ ဖေဖော်ဝါရီတုန်းကလည်း ပဲလေစ့်ပွဲမှာ ဒီပုံစံအတိုင်း ထရန့် ဂိုးရလု ဖြစ်ခဲ့ပေမယ့် အသင်းဖော် ဟန်ဒါဆန်နဲ့ ထိခဲ့တာမို့ လွဲချော်ခဲ့ရပါတယ်။ လက်စတာပွဲအပြီးမှာ ထရန့်ရဲ့ သွင်းဂိုးအတွက် ဂုဏ်ယူနေတဲ့ ကလော့ပ်က ဒါဟာ သူ့အကြံဖြစ်ကြောင်း ထုတ်ပြောခဲ့သလို ပြီးခဲ့တဲ့ အကြိမ် ဟန်ဒါဆန်ကြောင့် လွဲခဲ့တာကိုပါ အရိပ်အမြွက် ပြောဆိုပြီး စနောက်ခဲ့ပါသေးတယ်။ “ တတိယဂိုးက ဘယ်လောက်တောင် ကောင်းတဲ့ လုပ်ရိုးလုပ်စဉ်မျိုးလဲကွာ၊ သိပ်သဘောကျမိတယ်။ ဒါက ကျနော်တို့ သွင်းခဲ့တဲ့ အကောင်းဆုံး တည်ကန်ဘောပဲ။ အအောင်မြင်ဆုံးလည်း ဟုတ်ပါတယ်။ ",
"btext2":" တကယ်ဆိုရင် ဒီရာသီမှာ အဲ့လို တည်ကန်ဘောမျိုးကနေ ၃ ကြိမ် ဂိုးရခဲ့သင့်တာပါ။ ဒါပေမယ့် ကျနော်တို့က ကိုယ်ရမယ့် ဂိုးအတွက် ကိုယ့်ဘာသာ ကာကွယ်ပေးခဲ့မိတယ်။ နာမည်တော့ မပြောတော့ပါဘူး။ (ပြုံးရယ်လျက်) ယူကျူ့ကနေ ရှာကြည့်ကြပေါ့။ ကာကွယ်မှုပိုင်းတွေမှာ ကျနော်တို့ အလုပ်နည်းနည်းလုပ်ခဲ့တယ်။ ဒါပေမယ့် အခု အဲ့လို တည်ကန်ဘောတွေမှာ တိုက်ရိုက်ဖြစ်စေ ထောင့်နှစ်ခုလုံးကိုဖြစ်စေ ကျနော်တို့ ကန်သွင်းနိုင်ပါတယ်။ ဒီအခြေအနေမျိုးကနေ ကျနော်တို့ ဂိုးတွေ သွင်းယူနိုင်လေ့ ရှိနေပါပြီ။",
"btext3": "  အဲ့ဧရိယာတဝိုက်မှာ ကျနော်တို့ ရှိနေနိုင်တဲ့ အချိန်တွေရယ်၊ ပြိုင်ဘက်ဘက် ပြစ်ဒဏ် ကျူးလွန်မှုတွေရယ်ကို ကျနော်တို့ အသုံးချနိုင်ဖို့ လိုပါတယ်။ ဒီနည်းလမ်းအတွက် ကျနော်ကို အသိအမှတ်ပြုရမှာပါ။ ဒါက ကျနော်ရဲ့ ဂိုးလို့ ပြောခဲ့ပြီးပါပြီ ” လို့ ကလော့ပ်က ထုတ်ပြောခဲ့ပါတယ်။ ထရန့်ကလည်း သူ့ရဲ့ သွင်းဂိုးဟာ ကလော့ပ်ရဲ့ လမ်းညွှန်မှုကြောင့်လို့ ဝန်ခံပါတယ်။ “ နည်းပြက တည်ကန်ဘောတွေမှာ ကျနော်တို့ကို အဲ့လို ကြိုစားဖို့ တိုက်တွန်းထားတာပါ။ ဒါမျိုး ကျနော်တို့ လုပ်ကြည့်နေတာ ကြာပါပြီ ” လို့ ထရန့်ကလည်း ပြောဆိုခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/05/klopp-hendo-trent-678x381.jpg",
"imgurl2":"https://lfcthadin.com/wp-content/uploads/2023/05/henderson-touch.jpg",
"imgurl3":"no",
"video":"no"
 },   
            {"ndate":"May  16 , 2023",
"htext":"ကလော့ပ်ကို ဖြုံနေတဲ့ ဂယ်ရီနဗီးက နယူးကာဆယ်နဲ့ မန်ချက်စတာ ယူနိုက်တက်ကို သတိပေးချက်တွေ ပြုလုပ်",
"btext1":"လီဗာပူးအသင်းရဲ့ အမှတ်ပေးပွဲစဉ် ၇ ပွဲဆက်တိုက် နိုင်ပွဲရယူလာမှုကို မြင်ပြီး တုန်လှုပ်လာသူကတော့ မန်ချက်စတာ ယူနိုက်တက် ကစားသမားဟောင်း ဂယ်ရီနဗီးပဲ ဖြစ်ပါတယ်။ ရာသီသိမ်းခါနီးမှာ ကလော့ပ်ဦးဆောင်တဲ့ လီဗာပူးအသင်းဟာ တည်ငြိမ်တဲ့ ခြေစွမ်းနဲ့အတူ အမှတ်တွေ ဆက်တိုက် ယူနေချိန်မှာ နယူးကာဆယ်နဲ့ မန်ချက်စတာ ယူနိုက်တက်တို့က ခြေချော်မှုတွေ ရှိနေတာပါ။ ဒါပေမယ့်လို့ ချန်ပီယံလိဂ်ဝင်ခွင့် ကိုယ်ကံကြမ္မာ ကိုယ်ရေးဖို့ကတော့ လီဗာပူးမှာ အခွင့်အရေး မရှိပါဘူး။ လက်စတာကို ၃-၀ နဲ့ အနိုင်ရအပြီး လက်သီမြောက်ကာ အောင်ပွဲခံခဲ့တဲ့ ကလော့ပ်ရဲ့ လုပ်ရပ်က အထက်က အသင်းတွေကို စိန်ခေါ်လိုက်ခြင်းလို့ နဗီးက ယူဆနေပြီး လက်ကျန် ၃ ပွဲစီကို နိုင်အောင်ကစားဖို့ အရေးတကြီး တိုက်တွန်းနေခဲ့တာ ဖြစ်ပါတယ်။ ",
"btext2":" ဂယ်ရီနဗီးက ‘ နယူးကာဆယ်နဲ့ မန်ယူနိုက်တက်တို့ သူတို့အလုပ်ကိုယ် အကောင်းဆုံး ဆက်လုပ်ရပါလိမ့်မယ်။ လက်စတာပွဲအပြီးမှာ ယာဂင်ကလော့ပ် လက်သီးတွေ မြောက်နေတာက တစ်ခုခုတော့ တစ်ခုခုပါပဲ။ အကယ်လို့ နယူးကာဆယ်နဲ့ ယူနိုက်တက် ကစားသမားတွေ အဲ့ဒီ အပြုအမှုကို မြင်မိကြရင် ကလော့ပ်တော့ နောက်ကနေ အပြီလိုက်နေပြီဆိုတာကို သတိပြုမိကြမှာပါ။ ကလော့ပ်ကလည်း အဲ့တာကိုပဲ သတိပေးလိုနေတာလို့ ထင်ပါတယ်။",
"btext3": "   လီဗာပူးက လက်ကျန် ၂ ပွဲလုံးကို အနိုင်ယူသွားတော့မှာမို့ သူတို့ နှစ်သင်း ကိုယ့်အလုပ်ကိုယ် ကောင်းကောင်းလုပ်ဖို့ လိုလာနေပါပြီ။ လီဗာပူး အမှတ်တွေ လျော့ဦးမလားဆိုပြီး တွေးနေလို့ မရတော့ပါဘူး။ အဲ့လို ထိုင်တွေးနေလို့ အလုပ်သေချာ မလုပ်နိုင်ရင် သူတို့ကို အဆင့် ၄ နေရာ ဖယ်ပေးလိုက်ရတော့မှာပါ ‘ လို့ သတိပေးနေခဲ့တာ ဖြစ်ပါတယ်။ လီဗာပူးဟာ ၁ ပွဲပိုကစားပြီး နယူးကာဆယ်၊ မန်ချက်စတာ ယူနိုက်တက်တို့နဲ့ ၁ မှတ်အကွာမှာ ရှိနေခဲ့တာပါ။ အထက်အသင်းတွေ ခြေချော်ခဲ့မယ်ဆိုရင် ထိပ်ဆုံး ၄ သင်းထဲ ဝင်ရောက် နေရာယူဖို့ အသင်းဘက်က အရှိန်နဲ့ အားထုတ်လာနေခဲ့ပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/klopp-jones-lfc-2023-678x381.jpg",
"imgurl2":"https://lfcthadin.com/wp-content/uploads/2023/05/9241652023.jpg",
"imgurl3":"no",
"video":"no"
 },
            {"ndate":"May  16 , 2023",
"htext":"အရေးကြီးချိန်ရောက်မှ ဖောက်ထွက်လာခဲ့တဲ့ လီဗာပူး ကြယ်တစ်ပွင့်ကို ကာရေဂါ ဖော်ထုတ် ချီးကျူး",
"btext1":" ကာတစ်ဂျုံးဟာ လီဗာပူးအသင်းမှာ ထိုးဖောက်ကျော်လွှားရမယ့် အခိုက်အတန့်တစ်ခု ကြုံတွေ့နေတာ ဖြစ်နိုင်တယ်လို့ ဂျေမီကာရေဂါက ပြောဆိုခဲ့ပါတယ်။ လက်စတာကို ၃-၀ နဲ့ အနိုင်ရရာမှာ ၂ဂိုး သွင်းယူပေးခဲ့တဲ့ ကာတစ်ဂျုံးဟာ ကလော့ပ်ရဲ့ စနစ်သစ်မှာ ၉ ပွဲဆက်တိုက် နေရာရနေသလို အဓိကကျတဲ့ အသင်းသား ဖြစ်လာနေပါပြီ။ အသက် ၂၂ နှစ်အရွယ် ကစားသမားအတွက် နည်းပြရဲ့ ယုံကြည်မှုနဲ့ ပရိသတ်တွေထံက အသိအမှတ်ပြုမှုကို ရဖို့ အကောင်းဆုံး အချိန်တစ်ခု ရောက်ရှိလာနေပြီ ဖြစ်ပါတယ်။ “ အခု ဂျုံးကို မြင်နေရတာက ယုံကြည်မှုရှိတဲ့ ကစားသမားတစ်ယောက်ရဲ့ ပုံစံပါပဲ။ အခုချိန်မှာ သူ တကယ် ထိုးဖောက်လာတဲ့ အခိုက်အတန့် တစ်ခုကို ကျနော်တို့ မြင်နေရတာလို့ ထင်ပါတယ်။",
"btext2":"လွန်ခဲ့တဲ့ နှစ်အနည်းငယ်က သူဟာ အသင်းရဲ့ နာမည်ကြီး ကစားသမား အချို့ကို ကျော်ပြီး နေရာရခဲ့တယ်။ တကယ်ကို ကောင်းကောင်း အလုပ်ဖြစ်နေခဲ့တာပါ။ ရုတ်တရတ်ပဲ မနှစ်ကရာသီမှာ အလုပ်ဖြစ်မလာခဲ့ဘူး။ ဒီရာသီမှာလည်း သူ့အတွက် အဆင်မပြေတာတွေ အများကြီး ရှိခဲ့တယ်။ သူ့ရဲ့ နောက်ဆုံး ၆ပွဲ၊ ၇ပွဲလောက်ကို ကြည့်ပြီး ‘အိုကေ.. ဒါက အသင်း လူစာရင်းထဲက အသင်းသား တစ်ဦး ဆိုတာထက် ပိုတဲ့သူပဲ.. ကစားသမားသစ်တွေ ဝယ်လိုက်ရင်တောင် အသင်းကြီး ပွဲထွက်စာရင်းထဲပါဖို့ တွန်းအားပေးနိုင်မယ့် အသင်းသားမျိုး’ ဆိုပြီး တွေးမိတယ်။ ချိန်ဘာလိန်၊ ကိတ်တာ၊ မီလ်နာတို့ ထွက်သွားတော့မယ်။ သူက အသင်းမှာ အရေးပါတဲ့ နေရာတစ်ခုကနေ ပါဝင်လာဦးမှာပါ ” လို့ ကာရေဂါက ဆိုပါတယ်။ ",
"btext3": "   ဂျုံးစ်ဟာ ၂၀၁၉ မှာ လီဗာပူးအတွက် စတင် ပွဲထွက်ခွင့်ရခဲ့သူဖြစ်ပြီး ထရန့်နောက် ကလပ်ရဲ့ အတောက်ပဆုံး အကယ်ဒမီ အသင်းသားအဖြစ် ယုံကြည်ခံခဲ့ရတာပါ။ ဘောလုံးကိုင်လွန်းတယ်ဆိုတဲ့ ဝေဖန်ချက်တွေလည်း ရခဲ့တဲ့ ဂျုံးက ဒီတစ်ကြိမ် ဒဏ်ရာက ပြန်သက်သာလာချိန်မှာ အတော်လေးကို ရင့်ကျက်သွားတာကို မြင်နေရပါတယ်။ “ သူ့အနေနဲ့ ပိုပြီး တည်ငြိမ်မှုရဖို့ လိုတယ်။ တခါတလေ သူက နည်းနည်းလေး ယုံကြည်မှု လွန်ကဲတတ်တယ်။ ဘောလုံးကိုင်တာ အရမ်းများလွန်းတယ်။ ဘောလုံးရပြီး ၂ချက်လောက် ထိကစားလိုက်ရင် သူ့ အင်အားကောင်းတွေ ရလာပြီးတော့ ဂိုးခြိမ်းခြောက်မှု လုပ်နိုင်တာ ရှိပါတယ်။ လီဗာပူးမှာ ဒီလို ကွင်းလယ်လူမျိုး မတွေ့ရတာတော့ ကြာပါပြီ။ လက်ရှိ လီဗာပူး ကစားနေသလို လိုင်တွေကြားမှာ ပြေးလွှား ကစားပေးဖို့အတွက် သူက သင့်လျော်သူ တစ်ဦးပါပဲ ” လို့ ကာရေဂါက မှတ်ချက်ပေးခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/trent-jones-lfc-678x381.jpg",
"imgurl2":"https://lfcthadin.com/wp-content/uploads/2023/05/9241652023.jpg",
"imgurl3":"no",
"video":"no"
 },
           {"ndate":"May  16 , 2023",
"htext":"လီဗာပူး သွင်းဂိုး ၃ ဂိုးလုံး ၁ ဂိုးမှ မရသင့်ဘူးလို့ ဝေဖန်သွားတဲ့ လက်စတာနည်းပြ ဒမ်းစမစ်",
"btext1":"ကင်းပါဝါမှာ လက်စတာက လီဗာပူးကို ၃-၀ ဖြင့် ဂိုးပြတ် အရေးနိမ့်ခဲ့ပေမယ့် ဒိုင်တွေကြောင့် ရှုံးရတာလို့ နည်းပြ ဒမ်စမစ်က ဝေဖန်သွားပါတယ်။ လီဗာပူးအသင်းရဲ့ အဖွင့်ဂိုး ၂ ဂိုးမှာ ကာတစ်ဂျုံးက ပိတ်သွင်းခဲ့တာဖြစ်ပြီး လှည့်ထွက်ပြီး အပြင်းကန်သွင်းတဲ့ ဒုတိယဂိုးက တော်တော်ကောင်းသလို လူကျွံကနေ ကပ်သီးလေး လွတ်သွားခဲ့တာပါ။ လက်စတာနည်းပြကတော့ VAR ဘက်က သူ့တို့ကို ကြည့်ပေးလိုရင် လူကျွံဘော လုပ်လိုက်လို့ရတဲ့ အနေအထားလို့ မြင်ပါတယ်။ ဒုတိယပိုင်းမှာ ထရန့်ရဲ့ တည်ကန်ဘောအတွက် ဖောင်းဖြစ်သွားတာကိုလည်း စမစ်က မကျေနပ်ခဲ့ပါဘူး။ သူကတော့ သွင်းဂိုး ၃ ဂိုးလုံးဟာ ဂိုးမဖြစ်သင့်ဘူးလို့ ပွဲအပြီးမှာ ထုတ်ပြောသွားပါတယ်။ ဒမ်းစမစ်က “ သွင်းဂိုးတွေက ပွဲကို ပြောင်းလဲသွားစေတာပါပဲ။ သူတို့ ဂိုးသမားကို ကန်တင်ကြည့် ဆိုပြီး ဘောလုံး အကြိမ် ၅၀ လောက် ပစ်ပေးလို့ရတယ်။ ကျနော်တို့ ခံစစ်ကြောင်းကို ကျော်ဖြတ်ဖို့ ဘောလုံး ၁ လုံးမှ ထုတ်နိုင်မှာ မဟုတ်ဘူး။ ဂိုးတွေ လွယ်လွယ်ပေးလိုက်ရတာကို သိပ်စိတ်ပျက်မိတယ်။ ",
"btext2":" ဂျုံးက လှည့်ထွက်ပြီး သိပ်ကောင်းတဲ့ သွင်းဂိုး သွင်းသွားတယ်။ ဒါပေမယ့် သူသွင်းသွားတဲ့ ၂ ဂိုးလုံးက ကပ်သီးလေး လူမကျွံခဲ့တာပါ။ VAR က ကျနော်တို့ဘက်က ကြည့်မပေးခဲ့ဘူး။ ကျနော်တို့ စိတ်တွေ ရှုပ်ထွေးနေတာကြောင့် နောက်ထပ် ဂိုးပေးရဖို့ ဖြစ်ခဲ့တယ်။ ဒုတိယပိုင်းမှာ လီဗာပူးအတွက် အခွင့်အရေး နည်းနည်းပဲရပါတယ်။ လူစားလဲမှုတွေနဲ့အတူ ကျနော်တို့ တုန့်ပြန်လာနိုင်ပေမယ့် ကံမကောင်းစွာဘဲ ဒိုင်လူကြီးက တတိယဂိုးနဲ့ ပွဲကို သတ်လိုက်တာပဲ။ အဲ့တာက ဘယ်လိုမှ တည်ကန်ဘော မပေးသင့်တာပါ။ အသင်းကောင်းတစ်သင်းကို ကိုက် ၂၀ အကွာကနေ တည်ကန်ဘော ကန်ခွင့်ပေးလိုက်တယ်ဗျာ။ ထရန့်ကလည်း ထောင့်ကို ကန်ထည့်သွားတယ်။ ပွဲက ပြီးသွားတော့တာပေါ့ ” လို့ ပြောဆိုသွားတာ ဖြစ်ပါတယ်။ လက်စတာဟာ မေလ ၂၃ ရက်နေ့မှာ နယူးကာဆယ် အိမ်ကွင်းထံ သွားရောက် ယှဉ်ပြိုင်ရဦးမှာပါ။ တန်းဆင်းဇုန် တိုက်ပွဲကနေ ရုန်းထွက်ဖို့ အဲ့ပွဲမှာ သူတို့ ရမှတ်တွေ ရသွားခဲ့ရင် လီဗာပူးအသင်းရဲ့ ချန်ပီယံလိဂ်ဝင်ခွင့်အတွက် အရေးပါသွားမှာပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/05/dean-smith-argue-678x381.jpg",
"imgurl2":"https://lfcthadin.com/wp-content/uploads/2023/05/trent-free-kick.jpg",
"imgurl3":"no",
"video":"no"
 },
           {"ndate":"May  16 , 2023",
"htext":"လီဗာပူးရဲ့ စနစ် ဖြစ်လာတဲ့ ထရန့်၊ စူပါဂျုံး၊ ကလော့ပ် ရှာတွေ့ထားတဲ့ အကောင်းဆုံး ပွဲထွက် ၁၁ ဦးနဲ့ လက်စတာကို ဂိုးပြတ် နိုင်ပွဲအတွင်း စကားပြောစရာများ",
"btext1":"နည်းပြရဲ့ ယုံကြည်မှုနဲ့ ထိုက်တန်ကြောင်းပြတဲ့ ပွဲထွက် ၁၁ ဦး ယာဂင်ကလော့ပ်ဟာ ဒီရာသီအတွက် သူအကြိုက်ဆုံး ပွဲထွက် ၁၁ ဦးကို ရှာတွေ့ခဲ့ပြီဖြစ်ကာ နောက်ပိုင်းပွဲတွေမှာ ဒီလူစာရင်းကို ဆက်တိုက် ပွဲထုတ်လာခဲ့ပါတယ်။ တိုက်စစ်ပိုင်း စတင်မှု နှေးကွေးပေမယ့်လို့ ဘောလုံးကို ကောင်းကောင်းထိန်းချုပ်ပြီး ပွဲကို လွှမ်းမိုးဖို့ရာ လီဗာပူးအသင်း အချိန်ကြာကြာ မယူခဲ့ရပါဘူး။ ခံစစ်ပိုင်း ကျစ်လစ်မှုကြောင့်လည်း လက်စတာဘက်က အခွင့်အရေး မယ်မယ်ရရ မရှာနိုင်ခဲ့တာ ဖြစ်ပါတယ်။ ဖာဘင်ညိုနဲ့ ကိုနတေးတို့ ခြေစွမ်း တောက်လျှောက် တက်နေတဲ့နောက် ကစားကွက်က အတော်လေး ငြိမ်လာခဲ့ပါတယ်။ ဒီယက်စ်ကတော့ ပထမပိုင်း ၄၅ မိနစ်ထက် ဒုတိယပိုင်းမှာ ပိုကောင်းခဲ့ပါတယ်။ အယ်လီဆန်က ကာကွယ်မှုတွေ သိပ်မလုပ်ရပေမယ့် လီဗာပူးရဲ့ ခံစစ်ဧရိယာတစ်ဝိုက် သူ့ရဲ့ လွှမ်းမိုးမှု ကြီးမားခြင်းဟာ အရမ်းကို ကျေနပ်ဖို့ ကောင်းခဲ့ပါတယ်။ စူပါ ဂျုံး ကစားသမားဘဝ အလှည့်အပြောင်း တစ်ခုကို ကာတစ်ဂျုံး လုပ်နိုင်နေခဲ့ပါပြီ။ ရာသီဝက်တုန်းက ဒီနွေမှာ လီဗာပူးအသင်း ရောင်းထုတ်သွားနိုင်တယ်လို့ သတင်းကြီးခဲ့တဲ့ ကာတစ်ဂျုံးဟာ လက်ရှိ ကစားကွက်မှာ ဖိအားပေးမှုကို ဦးဆောင်သူအဖြစ် ဖောက်ထွက်လာခဲ့ပါတယ်။ ဒီအပတ်တွေအတွင်း နည်းစနစ်ပိုင်းအရ ကာတစ်ဂျုံးရဲ့ အရေးပါမှုဟာ အတော်လေး မြင့်မားလာပါတယ်။ သူဟာ ခံစစ်ပိုင်း ကူညီမှုတွေမှာလည်း တိုးတက်လာတယ်။ ယုံကြည်မှုရှိစွာ ကစားနိုင်ပြီး အခုဆိုရင် သွင်းဂိုးတွေအတွက်ပါ မြင်နိုင်စွမ်း ရှိလာနေပါပြီ။ တိုက်စစ်အားသန်ကွင်းလယ် ဒါမှမဟုတ် တောင်ပံသမားဆန်ဆန်ပါ ကစားနေရတာက သူနဲ့ ကိုက်ပါတယ်။ လာမယ့်ရာသီမှာ ကွင်းလယ်လူသစ်တွေ ခေါ်ယူသွားမယ် ဆိုပေမယ့်လို့ ကစားကွက်မှာ အထိုင်ကျနေတဲ့ အခံကစားသမားတွေ ရှိနေဖို့ကလည်း အရေးကြီးပါတယ်။ ဂျုံးရဲ့ တောက်ပလာမှုဟာ ဟာဗေးတောင် အရန်ခုံ ရောက်နေစေတာဖြစ်လို့ ကွင်းလယ် အားပြိုင်မှုတွေ ပိုပြင်းထန်လာတော့မှာပါ။ ",
"btext2":"တိုက်စစ်အတွက် သော့ချက် ကလော့ပ်က ကစားသမားသစ်တွေထဲ ဂက်ပိုရဲ့ နည်းစနစ်ပိုင်း စွယ်စုံသုံးနိုင်စွမ်းကို အတော်လေး သဘောကျဟန်ရှိပါတယ်။ အထောင်တိုက်စစ်နေရာမှာ ဂက်ပိုက ကိစ္စတိုင်းတော့ မလုပ်နိုင်ပါဘူး။ ဒါပေမယ့် ဘောလုံးပိုင်ဆိုင်မှုတွေ ပြန်ယူပေးနိုင်တာရယ်၊ အကြိမ်များစွာ ဘောလုံးဝင်လုမှုတွေ အောင်မြင်တာရယ်အပြင် တိုက်စစ်အတွက် ဖန်တီးပေးမှုတွေ ကောင်းပါတယ်။ ဆာလာအတွက် သူဖန်တီးပေးတဲ့ အလုံးဆိုရင် ဒီထက်ပိုကောင်းတဲ့ ပေးချက်မျိုး မရနိုင်တော့ပါဘူး။ ဆာလာက အပိုင်အခွင့်အရေး ဖြုန်းတီးပေမယ့် ဒီပွဲမှာ တစ်ပွဲတည်း ဂိုးဖန်တီးမှု ၃ ကြိမ် လုပ်ပေးသွားခဲ့ပါတယ်။ အကယ်လို့ သူ နောက်ထပ် သွင်းဂိုး ၁ ဂိုးရရင် ရမယ့် စံချိန်တွေက အများကြီးပါ။ လီဗာပူးအသင်း ၇ ပွဲဆက်တိုက် နိုင်ပွဲရမှုမှာ ဆာလာရဲ့ တည်ငြိမ်တဲ့ ခြေစွမ်းကလည်း အဓိကကျတာဖြစ်ပါတယ်။ ရုပ်ပိုင်းဆိုင်ရာ မာကျောလှတဲ့ ဆာလာဟာ သူအပိုင်စားရထားတဲ့ ညာခြမ်းကနေ တိုက်စစ်အသင်းဖော်တွေအတွက် နေရာလွတ်တွေ အများကြီးကို ပေါ်ထွက်စေခဲ့သူဖြစ်ပါတယ်။ ",
"btext3": "     လီဗာပူးရဲ့ စနစ် ဖြစ်လာတဲ့ ထရန့် ကလော့ပ်ရဲ့ စနစ်သစ်ဟာ ထရန့်ရဲ့ ဖန်တီးနိုင်စွမ်းတွေအပေါ်မှာ အခြေခံထားတာလို့ ဆိုရင် မမှားပါဘူး။ ထရန့်ဟာ ညာအစွန်မှာ ကစားတာထက် ပိုပြီး အရေးကြီးလာတယ်။ သူမပါရင် လီဗာပူးရဲ့ ကစားကွက် ဘယ်လိုဖြစ်မလဲ ဆိုတာကိုလည်း စိုးရိမ်လာရပါတယ်။ ပွဲတိုင်း သူ့ကို သုံးနိုင်ဖို့ နည်းလမ်းရှာရမှာပါ။ အပြောင်းအရွှေ့ စျေးကွက်မှာ လီဗာပူးအသင်းက ညာအစွန်လူ တကယ်ပဲ ခေါ်ယူသင့်သလား ဆိုတာကလည်း ဆွေးနွေးစရာပါပဲ။ လက်ရှိမှာ ထရန့်က ညာခြမ်းနဲ့ ကွင်းလယ်နေရာ ပူးတွဲ တာဝန်ယူနေပြီး ညာခြမ်းစစ်စစ်ကို ထည့်ကာ ထရန့်ကို ကွင်းလယ်လူအဖြစ် လုံးဝ နေရာပြောင်း ကစားစေသင့်သလားဆိုတဲ့ ကိစ္စကလည်း စိတ်လှုပ်ရှားစရာပါ။ ဘာပဲဖြစ်ဖြစ် လက်စတာပွဲမှာတော့ ထရန့်က အဓိကပါပဲ။ သိပ်ကောင်းတဲ့ ပေးချက်တွေ၊ အဝေးဘော ပေးမှုတွေ၊ ဘောလုံးလုယူရေး အောင်မြင်တွေအပြင် ဆာလာနဲ့ ချိတ်ဆက်ပြီး ကန်သွင်းသွားတဲ့ တည်ကန်ဘောတွေနဲ့အတူ အကောင်းဆုံး ခြေစွမ်းကို ပြသခဲ့ပါတယ်။ ရာသီကုန်ဖို့ နီးလာပြီး ရည်မှန်းချက်နဲ့ ဝေးနေသေးခြင်း ၂ ပွဲပဲ ကစားရပါတော့မယ့်။ ကိုယ့်ကံကြမ္မာ ကိုယ်ဆုပ်ကိုင်ထားခွင့် မရှိသေးဘဲ အခုချိန်ထိ ပြိုင်ဘက်တွေ ခြေချော်မှာကို စောင့်ကြည့်နေရဆဲပဲ ဖြစ်ပါတယ်။ လာမယ့် အက်စတွန်ဗီလာပွဲမှာ ဘော်ဘီ အပါအဝင် စီနီယာအချို့ကို နှုတ်ဆက်သွားမယ့် အကြောင်း ကလော့ပ်က ပြောဆိုထားပြီး အဲ့မတိုင်ခင် အမှတ်ပေးဇယားအတွက် သတင်းကောင်း အချို့ကြားရရင် ပိုကောင်းမှာပါ။ လာမယ့်ရာသီ ယူရိုပါလိဂ်ပဲ ဝင်ပြိုင်ရရင်တောင် လက်ခံရမယ်ဆိုပေမယ့် နောက်ဆုံး အချိန်ထိတော့ မျှော်လင့်ချက်တွေကို လက်မလျော့လိုသေးပါဘူး။ ",
"imgurl1":"https://lfcthadin.com/wp-content/uploads/2023/05/9341652023-678x381.jpg",
"imgurl2":"https://lfcthadin.com/wp-content/uploads/2023/05/9241652023.jpg",
"imgurl3":"https://lfcthadin.com/wp-content/uploads/2023/05/9251652023-gakpo.jpg",
"video":"no"
 },
           {"ndate":"May  16 , 2023",
"htext":"ဖာမင်နို ဂုဏ်ပြုမှု၊ အယ်လစ္စတာအတွက် စျေးပြိုင် ကမ်းလှမ်းမှုရလိုနေတဲ့ ဘရိုက်တန်၊ ဥရောပဝင်ခွင့် ၁ နေရာ သေချာခြင်းနဲ့ လီဗာပူး နံနက်ခင်း သတင်းများ",
"btext1":" လက်ကျန် ပွဲစဉ် ၂ ပွဲကစားဖို့ ကျန်ရှိနေသေးပေမယ့် လီဗာပူးအသင်းဟာ လာမယ့်ရာသီ ယူရိုပါလိဂ် ပြိုင်ပွဲမှာ ပါဝင်ခွင့်ရဖို့ သေချာသွားခဲ့ပြီဖြစ်ပါတယ်။ လီဗာပူးအသင်းဟာ လက်စတာကို ၃-၀ နဲ့ အနိုင်ရခဲ့ပြီး ပထမပိုင်းမှာ ကာတစ်ဂျုံးရဲ့ သွင်းဂိုး ၂ ဂိုး၊ ဒုတိယပိုင်းမှာ ထရန့်ရဲ့ တည်ကန်ဘောတွေကနေ ဂိုးရခဲ့တာဖြစ်ပါတယ်။ ၃ ဂိုးလုံးအတွက် ဆာလာက ဖန်တီးပေးသွားပါတယ်။ (အောက်မှာ ၈ မိနစ်စာ ဟိုက်လိုက် ဗီဒီယို ထည့်သွင်းထားပါတယ်) လီဗာပူးအသင်းရဲ့ နောက်ဆုံး အိမ်ကွင်းပွဲဖြစ်တဲ့ အက်စတွန်ဗီလာပွဲ မတိုင်ခင် ဒီကြားရက် ဗုဒ္ဓဟူးနေ့မှာ ဖာမင်နို လေ့ကျင့်ရေး ပြန်ဝင်မယ်လို့ ကလော့ပ်က ပြောပါတယ်။ ဒီအပတ်ပွဲဟာ ဘရာဇီးသားအပြင် နွေမှာ ထွက်ခွာသွားတော့မယ့် ကစားသမားတွေအတွက် နှုတ်ဆက်ပွဲ ဖြစ်လာဖွယ် ရှိနေပါတယ်။",
"btext2":"ဒဏ်ရာကနေ ကာလရှည် အနားယူရပြီး ပြန်သက်သာလာခဲ့သလို ပုံမှန်ပွဲထွက်ခွင့်ရလာချိန် အသင်းအတွက် သွင်းဂိုးတွေနဲ့ ကူညီပေးနိုင်ခဲ့ခြင်းကို ဝမ်းသာတယ်လို့ ကာတစ်ဂျုံးက ထုတ်ပြောခဲ့ပါတယ်။ ထရန့်ကို ကွင်းလယ်မှာပဲ ဆက်ထားဖို့ ကာရေဂါက ထပ်မံ တိုက်တွန်းခဲ့ပြီး အမြဲတမ်း ကွင်းလယ်လူအဖြစ် သူ့ကို ဆက်မြင်လိုမှုတွေ တိုးပွှားလာနေဆဲဖြစ်ပါတယ်။ လက်စတာကို နိုင်ပွဲအပြီးမှာ လီဗာပူးပရိသတ်တွေက ဘော်ဘီကို ဂုဏ်ပြုသီချင်း သီဆိုပေးခဲ့ပြီး အသင်းသားတွေ အားလုံးက ဘော်ဘီနဲ့အတူ ပျော်ရွှင်စွာ အောင်ပွဲခံခဲ့ကြပါတယ်။ (လီဗာပူးပရိသတ်ဘက်ခြမ်းက ဘော်ဘီကို ဂုဏ်ပြုနေတဲ့ ဗီဒီယိုဖိုင် ထည့်သွင်းထားပါတယ်) ",
"btext3": "   လက်စတာကို လီဗာပူးအသင်း အနိုင်ရသွားတဲ့နောက် ယာဂင်ကလော့ပ်က နယူးကာဆယ်နဲ့ မန်ချက်စတာ ယူနိုက်တက်ကို ခြိမ်းခြောက်လိုက်ပြီလို့ ဂယ်ရီနဗီးက မှတ်ချက်ပေးခဲ့ပါတယ်။ ဒီမနက် CBS Sports နဲ့ အင်တာဗျူးမှာ အယ်လစ္စတာ အပြောင်းအရွှေ့နဲ့ ပတ်သက်ပြီး ရိုမန်နိုက “ ဘရိုက်တန်ဘက်ကတော့ အယ်လစ္စတာကော၊ ကိုင်ဆီဒိုပါ ဒီနွေမှာ အသင်းပြောင်းမယ်လို့ မျှော်လင့်ထားပြီ ဖြစ်ပါတယ်။ အယ်လစ္စတာအတွက် လီဗာပူးဘက်က အားကောင်းတဲ့ စိတ်ဝင်စားမှု ရှိထားပြီး စကားပြောဆိုမှုလည်း ရှိနေတယ်။ ဒါပေမယ့် အခုချိန်ထိ တရားဝင် ကိစ္စတွေ မဖြစ်သေးပါဘူး။ အံ့ဩစရာတွေ ဖြစ်လာနိုင်သလို ချယ်ဆီးကလည်း အယ်လစ္စတာကို ခေါ်ယူသွားနိုင်တာမို့ ကျနော်တို့ စောင့်ကြည့်ရပါမယ် ” လို့ သတင်းပေးခဲ့ပါတယ်။ ဘရိုက်တန်အသင်းက စာချုပ်မှာ ပြောင်းရွှေ့ကြေး ကန့်သတ်ချက်မရှိတဲ့ အယ်လစ္စတာအတွက် စျေးပြိုင် ကမ်းလှမ်းမှုရဖို့ မျှော်လင့်နေတာနဲ့အတူ လီဗာပူးနဲ့ မန်ချက်စတာ ယူနိုက်တက်တို့ သူတို့ကစားသမားအတွက် အပြိုင် ချိတ်ဆက်လာကြဖို့ မျှော်လင့်နေပါတယ်။ ပိုချက်တီနို ရောက်လာခဲ့ရင်တောင် မေဆန်မောင့်ဟာ ဒီနွေမှာ ချယ်ဆီးကနေ ထွက်ခွာဖို့ကို ဦးတည်ဆဲဖြစ်ပြီး လီဗာပူးက ရေပန်းစားနေဆဲလို့ လန်ဒန် သတင်းဌာနတွေက ဆိုပါတယ်။   ",
"imgurl1":"https://lfcthadin.com/wp-content/uploads/2023/05/1682152023-678x381.jpg",
"imgurl2":"https://lfcthadin.com/wp-content/uploads/2023/05/1682152023-678x381.jpg",
"imgurl3":"no",
"video":"no"
 },
          {"ndate":"May  15 , 2023",
"htext":"NEWS: ဘရိုက်တန်က ထွက်ရင် ချန်ပီယံလိဂ် ဝင်ခွင့်ရ ကလပ်အတွက်ပဲ ကစားလိုနေတဲ့ အယ်လစ္စတာ",
"btext1":" မက် အယ်လစ္စတာဟာ ဒီနွေမှာ ဘရိုက်တန်က ထွက်ခွာခဲ့ရင် ချန်ပီယံလိဂ် ဝင်ခွင့်ရ ကလပ်ကို ရွေးချယ်လိုနေကြောင်း The Athletic က ဖော်ပြလာပါတယ်။ လီဗာပူးနဲ့ မန်ချက်စတာ ယူနိုက်တက်တို့ဟာ နွေစျေးကွက် အကြိုမှာ ကမ္ဘာ့ဖလား ချန်ပီယံကို ချိတ်ဆက်ဖို့ ပြိုင်ဆိုင်နေကြတာပါ။ ဘရိုက်တန်နဲ့ အယ်လစ္စတာကြား စာချုပ်ဟာ ၂၀၂၅ ခုနှစ်ထိ စာချုပ်ရှိကြောင်းနဲ့ ဘရိုက်တန်ဘက်က ဆန္ဒရှိရင် တစ်နှစ် သက်တမ်းတိုးခွင့် ပါဝင်ကြောင်းကို အဆိုပါ သတင်းဌာနကပဲ ဖော်ထုတ်ထားပါတယ်။ အယ်လစ္စတာရဲ့ ဖခင်နဲ့ ကိုယ်စားလှယ် အဖွဲ့ဟာ အသက် ၂၄ နှစ်အရွယ် ကွင်းလယ်လူအတွက် သင့်လျော်တဲ့ ကလပ်ကို ရှာဖွေနေပြီး လီဗာပူးအသင်းနဲ့ စကားပြောဆိုမှု လုပ်ထားသေးတာ ဖြစ်ပါတယ်။",
"btext2":"လက်ရှိမှာ လီဗာပူးအသင်းက အဆင့် ၅ နေရာမှာပဲ ရှိနေပြီး လာမယ့်ရာသီ ချန်ပီယံလိဂ် ဝင်ခွင့်မှာ နယူးကာဆယ်၊ မန်ချက်စတာ ယူနိုက်တက်တို့နောက် နောက်ကောက်ကျမယ့် အခြေအနေမျိုးပဲ ရှိနေပါသေးတယ်။ လက်ကျန် ၃ ပွဲလုံးကို အနိုင်ရရင် ပြိုင်ဘက် ၂ သင်းက အနည်းဆုံး ၂ ပွဲစီ ခြေချော်မှပဲ လီဗာပူးအသင်း ချန်ပီယံလိဂ်ဝင်ခွင့်ရမှာပါ။ ဘရိုက်တန်ကလည်း လာမယ့်ရာသီ ယူရိုပါလိဂ်ပဲ ဝင်ခွင့်ရနိုင်မယ့် အနေအထားဖြစ်ပါတယ်။ အယ်လစ္စတာက သူ့ရဲ့ ဆန္ဒဟာ ချန်ပီယံလိဂ် ကစားခွင့်လို့ တုန့်ပြန်လာခဲ့ပြီး ဒါဟာ လီဗာပူးအသင်းရဲ့ စိတ်ဝင်စားမှုကို ဘယ်လောက် အတိုင်းအတာ ထိခိုက်နိုင်မလဲ မသိရသေးပါဘူး။ နည်းပြကလော့ပ်ကတော့ ဇူလိုင်လ ၈ ရက်နေ့ ရာသီကြို ပြန်စမယ့် ရက်စွဲ မတိုင်ခင် ကစားသမားသစ်တွေကို စုဆောင်းပေးဖို့နဲ့ ကွင်းလယ်လူသစ် ၃ ဦး ခေါ်ယူပေးဖို့ ကလပ် တာဝန်ရှိသူတွေကို တောင်းဆိုထားပါတယ်။ ဘယ်လင်ဟမ်ကို မခေါ်ယူနိုင်တဲ့နောက် အယ်လစ္စတာကို အဓိက ပစ်မှတ်အဖြစ် ချိတ်ဆက်နေချိန် ဒီသတင်းက အချိန်ကိုက် ပေါ်ထွက်လာတာမို့ အနည်းငယ် စိတ်ပျက်စရာ ဖြစ်လာပါလိမ့်မယ်။ ",
"btext3": " no     ",
"imgurl1":"https://lfcthadin.com/wp-content/uploads/2023/05/allister-ucl-2023-678x381.jpg",
"imgurl2":"https://lfcthadin.com/wp-content/uploads/2023/05/klopp-allister-lfc-brighton.jpg",
"imgurl3":"no",
"video":"no"
 },
          {"ndate":"May  15 , 2023",
"htext":"တန်းဆင်းသွားမယ့် ဆောက်သမ်တန်အသင်း ကွင်းလယ်လူကို လီဗာပူးဘက်က စိတ်ဝင်စားနေ",
"btext1":"လီဗာပူးအသင်းဟာ ဒီနွေအတွက် ကွင်းလယ်လူပေါင်း များစွာကို ပစ်မှတ်ထားနေပြီး ဘောလုံးရာသီ မပြီးခင်ထိတော့ တရားဝင် လှုပ်ရှားမှုတွေ ရှိလာဦးမှာ မဟုတ်ပါဘူး။ ဘရိုက်တန်မှ အယ်လစ္စတာ၊ ချယ်ဆီးမှ မောင့်နဲ့ ဘိုင်ယန်မြူးနစ်မှ ဂရာဗင်ဘက်ချ်တို့ဟာ အသင်းနဲ့ သတင်းအထွက်ဆုံး ကစားသမားတွေ ဖြစ်ပါတယ်။ အယ်လစ္စတာကိုဆိုရင် ဘောလုံးရာသီ ပြီးဆုံးမယ့် မေလ ၂၈ ရက်နေ့ နောက်ပိုင်းမှာ တည်ပြု သတင်းတွေ ထွက်လာမယ် ဆိုတဲ့ထိ သတင်းကြီးထားပါတယ်။ ဂုဏ်သိက္ခာရှိ သတင်းထောက်တွေရဲ့ အဆိုအရ လီဗာပူးအသင်းဟာ လာမယ့်ရာသီ ချန်ပီယံလိဂ် ဝင်/မဝင် ဆိုတဲ့အပေါ် မူတည်ပြီး ကွင်းလယ် လူစာရင်းရှည် ၂ ခု ပြုလုပ်ထားပါတယ်။ ဒါ့အပြင် ဒီနွေမှာတော့ ပရီးမီးယားလိဂ်မှာ ကျင်လည်ဖူးပြီး ကစားသမားတွေကို ပိုမို ဦးစားပေးမယ်လို့ သိရပါတယ်။ The Athletic က နောက်ဆုံးဖော်ပြလာမှုအရ ဇန်နဝါရီကမှ အစက် ၁၉ နှစ် ပြည့်ထားတဲ့ ဆောက်သမ်တန် ကွင်းလယ်လူ ရိုမီရို လာဗီယာကို လီဗာပူးဘက်က သဘောကျနေတယ်လို့ သိရပါတယ်။ လာဗီယာဟာ ဒီရာသီကမှ ဆောက်သမ်တန်ကို ပေါင် ၁၀ သန်း ဝန်းကျင်နဲ့ ပြောင်းရွှေ့ခဲ့သူ ဖြစ်ပါတယ်။ ",
"btext2":"ပရီးမီးယားလိဂ်ကလပ် များစွာက ခေါ်ယူလိုနေတဲ့ သူ့ကို မန်စီးတီးဘက်က ပေါင် သန်း ၄၀ ဖြင့် ခေါ်ယူခွင့် အချက်အား ၂၀၂၂ နွေမှာတည်းက ထည့်သွင်းထားခဲ့တယ်။ အကယ်လို့ လာဗီယာကို အခြားအသင်းက ခေါ်ယူသွားမယ်ဆိုရင်တော့ အဲ့ပမာဏထက် နည်းတဲ့ ပြောင်းရွှေ့ကြေးကို မန်စီးတီးက ခံစားခွင့် ရမှာဖြစ်ပါတယ်။ ၄-၃-၃ ကစားကွက်မှာ တစ်ဦးတည်း နံပါတ် ၆ နေရာ ကစားတဲ့ လာဗီယာဟာ ဖိအားမြင့်မြင့်ပေးခြင်းနဲ့ ဘောလုံးလက်ခံရချိန်မှာ ကျွမ်းကျင်စွာ ကိုင်တွယ်နိုင်ခြင်း ဆိုတဲ့ အရည်အချင်းတွေ ရှိထားသူလို့လည်း လီဗာပူးဘက်က နားလည်ထားပါတယ်။ ဘယ်ဂျီယံသားကို လီဗာပူးဘက်က သဘောကျပေမယ့် မန်စီးတီးနဲ့ စာချုပ်အရ မန်ချက်စတာဘက်ကလည်း အချိန်မရွေး ကြားဖြတ် ခေါ်ယူနိုင်တာပါ။ လက်တလေထိတော့ လီဗာပူးဘက်က စိတ်ဝင်စားနေပြီး နွေမှာ ခေါ်ယူဖွယ်ရှိတဲ့ ကစားသမားစာရင်းမှာ ပါဝင်နေဆဲဖြစ်ပါတယ်။  ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-lavia-678x381.jpg",
"imgurl2":"https://lfcthadin.com/wp-content/uploads/2023/05/lavia-lfc-2023-1238x1536.jpg",
"imgurl3":"no",
"video":"no"
 },
          {"ndate":"May  15 , 2023",
"htext":"လာမယ့်ရာသီ မန်စီးတီးနဲ့ ထိပ်တိုက်တွေ့ရင် နိုင်ဖို့ထက် လီဗာပူး ပိုမို ဦးစားပေးရမယ့် နိုင်ပွဲများ",
"btext1":" လီဗာပူးအသင်းဟာ ဒီရာသီမှာ တတ်နိုင်သလောက် ရမှတ်တွေ ရယူနိုင်ဖို့ကို အာရုံစိုက်နေပြီး လာမယ့်ရာသီ မန်စီးတီးကို အနိုင်ယူရေးအတွက် သီးသန့်ကြီး စဉ်းစားနေတာမျိုး မရှိပါဘူး။ ကလော့ပ်ကတော့ မန်စီးတီးနဲ့ပွဲတွေမှာ နိုင်ရမယ် ဆိုတာထက် တစ်ရာသီ ပွဲပေါင်း ၂၅ ပွဲလောက်ကို အနိုင်ယူဖို့ကိုပဲ အာရုံစိုက်လိုနေတယ်။ ဒါဟာ ချန်ပီယံလိဂ် ဝင်ခွင့် သေချာစေမယ့် ရမှတ်ဖြစ်သလို ရာသီနှောင်းပိုင်းမှာ ဖလားစိန်ခေါ်ပွဲထဲ ပါဝင်စေမယ့် ရမှတ်တွေပဲ ဖြစ်ပါတယ်။ ဒီရာသီ ကျရှုံးမှုနဲ့အတူ လာမယ့်ရာသီ မန်စီးတီးနဲ့ ထိပ်တိုက်တွေ့တဲ့ ပွဲစဉ်တွေမှာ အနိုင်ယူဖို့ ဘယ်လိုမျိုး စိတ်ကူးထားသလဲလို့ သတင်းသမားတွေက ကလော့ပ်ကို မေးခွန်းထုတ်ခဲ့ကြတယ်။",
"btext2":"လီဗာပူးနည်းပြ ကလော့ပ်က “ မန်စီးတီးကို အနိုင်ယူဖို့က မဆိုင်ပါဘူး။ တစ်ရာသီမှာ ပုံမှန် ၂ပွဲပဲ သူတို့နဲ့ တွေ့ရမယ်။ ဒါမှမဟုတ် ဖလားပြိုင်ပွဲတွေမှာပါ ထပ်တွေ့ရရင်တော့ စုစုပါင်း သုံးလေး ငါးပွဲလောက် ဖြစ်သွားတာပေါ့။ အောင်မြင်တဲ့ ရာသီ တစ်ခု ဖြစ်ဖို့ဆိုရင် လိဂ်မှာ ပွဲ ၂၀ ကျော်၊ ၂၅ ပွဲလောက် အနိုင်ယူရပါတယ်။ အနိုင်ရတဲ့ ၂၅ ပွဲထဲမှာ စီးတီး၊ အာဆင်နယ်၊ ချယ်ဆီး၊ နယူးကာဆယ်၊ စပါး၊ မန်ယူနိုက်တက်တို့ ပါသွားရင် ပိုကောင်းတာပေါ့။ ဒါပေမယ့် ကျွန်တော်တို့က ပွဲအများစုကို အနိုင်ရယူနိုင်တဲ့ အသင်းတစ်သင်းကို ဖန်တီးနိုင်လားဆိုရင် ဖန်တီးနိုင်တယ်။ တခြားအသင်းတွေရဲ့ အခြေအနေနဲ့ ဘာမှ မသက်ဆိုင်ပါဘူး ” လို့ ယှဉ်ပြပါတယ်။  ",
"btext3": "    လီဗာပူးနဲ့ မန်စီးတီးဟာ လွန်ခဲ့တဲ့ ရာသီတွေအတွင်း ပရီးမီးယားလိဂ်ကို လွှမ်းမိုးထားခဲ့ပြီး ၂၀၁၇ ကတည်းက ဒီနှစ်သင်းက အင်္ဂလန်လိဂ်ကို ဦးဆောင်လာခဲ့ကြတာပါ။ အဲ့ဒီ့ထဲမှာ လီဗာပူး တစ်ရာသီ ချန်ပီယံဖြစ်ခဲ့သလို စီးတီးက တစ်မှတ်အသာထဲနဲ့ ကျော်ဖြတ်သွားခဲ့တာ ၂ရာသီ ရှိခဲ့ပါတယ်။ အာဆင်နယ် ပေါ်ထွက်လာပြီး၊ နယူးကာဆယ်၊ ယူနိုက်တက်တို့ရဲ့ ခြိမ်းခြောက်လာမှုတွေဟာ လာမယ့်ရာသီ လီဗာပူးအသင်း ပိုမို အာရုံစိုက် ကစားဖို့အတွက် အရိပ်အမြွက် ဖြစ်စေခဲ့ပါတယ်။ “ အမှတ် ၉၀ ကျော်ရတယ်ဆိုတာ လုံးဝ ထူးခြားတယ်။ ဘယ်အသင်းကမှ ဒီလိုအရာတွေကို အပိုင်တွက်ထားလို့မဖြစ်ဘူ။ ထိပ်ဆုံး ၅သင်း၊ ၆သင်း၊ ၇သင်းက ပိုပြီးတော့တောင် အကြိတ်အနယ် ဖြစ်လာတော့မယ် ထင်ပါတယ်။ နောက်နှစ်တွေမှာ ပြိုင်ပွဲက ပိုပြီးတော့တောင် ကျပ်တည်းခက်ခဲလာတော့မှာ။ ဒါပေမယ့် ဖလားတိုက်ပွဲထဲ မင်းပါရင် မင်းလည်း အနိုင်ရနိုင်ခြေ ရှိတယ်လေ” လို့ ကလော့ပ်က ပြောခဲ့တာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/klopp-pep-grealish-678x381.jpg",
"imgurl2":"https://lfcthadin.com/wp-content/uploads/2023/05/klopp-pep-grealish-678x381.jpg",
"imgurl3":"no",
"video":"no"
 },
          {"ndate":"May  15 , 2023",
"htext":"ဒီယက်စ်၊ ဆာလာ တောင်ပံတွဲလုံးနဲ့အတူ လက်စတာပွဲမှာ ကလော့ပ် ထုတ်သုံးနိုင်တဲ့ တိုက်စစ်ပုံစံ (၂) မျိုး",
"btext1":" လီဗာပူးအသင်းဟာ ဒီအပတ်မှာတော့ ဥရောပဝင်ခွင့် တစ်နေရာရရေး အရေးကြီးပွဲအဖြစ် လက်စတာအသင်းကို အဝေးကွင်းမှာ သွားရောက် ရင်ဆိုင်ရပါမယ်။ ချန်ပီယံလိဂ် ဝင်ခွင့် မသေချာပေမယ့် ယူရိုပါလိဂ် ဝင်နိုင်ဆဲ လီဗာပူးအသင်းဟာ ဒီပွဲမှာ အနိုင် ၃ မှတ်သေချာပေါက် ရယူထားဖို့ လိုအပ်နေပါတယ်။ ဖာမင်နို ပွဲကစားနိုင်ဖို့ နီးနေပေမယ့် လက်စတာပွဲမှာ မဟုတ်ပါဘူး။ ကိတ်တာနဲ့ ပတ်သက်ပြီး ထူးထူးခြားခြား ပြောဆိုမှု မရှိပါဘူး။ နောက်ဆုံး ကစားထားတဲ့ ၆ ပွဲဆက် အနိုင်ရခဲ့ပေမယ့် လီဗာပူးအသင်းဟာ လက်ကျန် ၃ ပွဲပဲ ရှိတော့ချိန်မှာ ချန်ပီယံလိဂ်ဝင်ခွင့်နဲ့ ၄ မှတ်ပြတ်ကျန်နေဆဲပါ။ ပြိုင်ဘက်တွေ ခြေချော်ခဲ့ရင် အခွင့်အရေး ယူနိုင်ဖို့အတွက် ဒီပွဲကို အနိုင်ရထားဖို့ လိုအပ်ပါတယ်။",
"btext2":"အကယ်လို့ လက်စတာကို အနိုင်ယူခဲ့ရင် တန်းဆင်းဇုန်မှာ ဆက်ရှိနေတဲ့ မြေခွေးတွေက နယူးကာဆယ်ပွဲကို ရုန်းကစားရတော့မှာကလည်း လီဗာပူးအသင်း သတိပြုဖို့ လိုအပ်တဲ့ အချက်ဖြစ်ပါတယ်။ ပြီးခဲ့တဲ့ အပတ်ကပွဲမှာ တိုက်စစ်သမား ၄ ဦးနဲ့ ပွဲထွက်ပေမယ့် ဂက်ပိုကို ကွင်းလယ်လူအဖြစ် အသုံးပြုခဲ့ပြီး ကစားကွက်ပြောင်းလဲမှုဟာ အရမ်းကြီး အလုပ်မဖြစ်ခဲ့ပါဘူး။ ဒါပေမယ့်လို့ တစ်ပတ်တိတိ ပြင်ဆင်ချိန်ရခဲ့တဲ့ လက်စတာပွဲမှာ ဒီစနစ်ကိုပဲ ထုတ်သုံးလာမယ်ဆိုရင် ဘရန့်ဖိုဒ့်ပွဲကလောက်တော့ အခြေအနေ မဆိုးလောက်ပါဘူး။ ဒါဝင်ကို အထောင်နေရာထားပြီး ဒီယက်ဇ်၊ ဆာလာ၊ ဂက်ပိုကို နောက်က ထားမယ့် ၄-၂-၃-၁ ကစားကွက်မှာ ကွင်းလယ်တန်းကိုတော့ ဖာဘင်ညိုနဲ့ ဂျုံးကိုပဲ နေရာချမှာပါ။ ခံစစ်ကတော့ ထရန့်၊ ကိုနတေး၊ ဗန်ဒိုက်နဲ့ ရော်ဘတ်ဆန် အတွဲဖြစ်ပါလိမ့်မယ်။  ",
"btext3": "  နောက်ထပ် စနစ်ကတော့ ၄-၃-၃ ပုံစံကိုပဲ ပြန်ပြောင်းဖို့ဖြစ်ပါတယ်။ အဲ့လိုဆိုရင် တိုက်စစ် ၃ ယောက်တန်းက ဒီယက်ဇ်၊ ဂက်ပို၊ ဆာလာအတွဲ ဖြစ်လာနိုင်ပြီး ကွင်းလယ်မှာတော့ ဖာဘင်ညို၊ ဂျုံးနဲ့ တွဲကစားဖို့ရာ ဟန်ဒါဆန် ပါလာနိုင်ပါတယ်။ ခံစစ်ကတော့ ဗန်ဒိုက် ဦးဆောင်တဲ့ ခံစစ်ကြောင်းပဲ ဖြစ်ပါလိမ့်မယ်။    ",
"imgurl1":"https://lfcthadin.com/wp-content/uploads/2023/05/8241552023-678x381.jpg",
"imgurl2":"https://lfcthadin.com/wp-content/uploads/2023/05/8151552023.jpg",
"imgurl3":"https://lfcthadin.com/wp-content/uploads/2023/05/lfc-line-up-a.jpg",
"video":"no"
 },
          {"ndate":"May  15 , 2023",
"htext":"အယ်လစ္စတာကိစ္စ ဘရိုက်တန်နည်းပြ အတည်ပြု၊ ကွင်းဘေးမှာ ရန်ဖြစ်ခဲ့ကြတဲ့ တောရက်စ်နဲ့ အဘီလိုအာ၊ ကွင်းလယ်လူသစ် ၃ ဦး တောင်းဆိုထားတဲ့ ကလော့ပ်၊ လီဗာပူး နံနက်ခင်းသတင်းတိုများ",
"btext1":" ပရီးမီးယားလိဂ် လက်ကျန်ပွဲစဉ် ၃ ပွဲပဲ ကစားရတော့မယ့် အချိန်မှာ အဆင့် ၃ က နယူးကာဆယ်နဲ့ လီဗာပူးကြားမှာ ၄ မှတ်ကွာဟနေသလို အဆင့် ၄ က ယူနိုက်တက်နဲ့ လီဗာပူးကြားလည်း ၄ မှတ် ကွာဟနေပါတယ်။ လူငယ်အစွန်လူ လုချမ်ဘာက သူလက်ရှိ အငှားထွက်နေတဲ့ Kilmarnock အသင်းရဲ့ တန်းဆင်းဇုန် တိုက်ပွဲ အခြေအနေကို အကူအညီပေးနိုင်ရေး ကမ္ဘာ့ဖလား ဝင်ပြိုင်မယ့် ယူ-၂၀ အင်္ဂလန်အသင်း လူစာရင်းကနေ ဖယ်ထုတ်ပေးဖို့ တောင်းဆိုလိုက်ပါတယ်။ လီဗာပူးအသင်းရဲ့ အငှားချကစားသမား စောင့်ကြည့်ရေး အကြီးအကဲနေရာ အပြောင်းအလဲဖြစ်လာပြီး အကယ်ဒမီ လူသစ်စုဆောင်းရေး အကြီးအကဲက အဆိုပါ ရာထူးကို ဆက်ခံသွားပါမယ်။",
"btext2":" ဒီရာသီ မန်စီးတီးနဲ့ပွဲမှာ ပက်ဂွာဒီယိုလာက သွင်းဂိုးအတွက် အတူအောင်ပွဲခံဖို့ တောင်းဆိုခဲ့တဲ့ ကိစ္စနဲ့ပတ်သက်ပြီး ပွဲအပြီးမှာ ပြန်တောင်းပန်တယ်လို့ ကိုစတက်က ပြောပါတယ်။ သူကိုယ်တိုင်ကတော့ ပက်ကို ရပါတယ်လို့ တုန့်ပြန်ခဲ့ကြောင်းနဲ့ ငါအသင်းအလှည့်ဆိုရင် မင်းထက်တောင် အောင်ပွဲခံမိမှာလို့ ပြောဆိုခဲ့ကြောင်း ထုတ်ပြောလာပါတယ်။ လက်စတာနဲ့ပွဲမှာ ဘယ်ခြမ်း တောင်ပံနေရာကို ဒီယက်စ် ဆက်လက် ပွဲထွက်ခွင့်ရမယ်လို့ သတင်းထွ့က်နေပါတယ်။ ဒါကြောင့် အထောင်တိုက်စစ်နေရာကို ဂျိုတာ၊ ဂက်ပို၊ ဒါဝင်တို့ထဲက တစ်ဦး ထုတ်သုံးမလား? တိုက်စစ်မှူး ၄ ဦးထိ ဆက်လက် ပွဲထုတ်မလား စောင့်ကြည့်ရမှာပါ။ ဒီနွေမှာ မက်အယ်လစ္စတာကော ကိုင်ဆီဒိုပါ ဘရိုက်တန်ကနေ ထွက်မယ်လို့ နည်းပြဒီဇာဘီက အတည်ပြုလိုက်ပါတယ်။ အယ်လစ္စတာကို လီဗာပူး လိုက်နေပြီး ကိုင်ဆီဒိုကိုလည်း အသင်းဘက်က စိတ်ဝင်စားခဲ့ဖူးပေမယ့် အာဆင်နယ်က ပိုအရေးသာနေပါတယ်။",
"btext3": "   လီဗာပူးအသင်းဟာ မနှစ်က မအောင်မြင်တဲ့ ခေါ်ယူမှုဖြစ်တဲ့ ချူအာမီနီအတွက် မက်ဒရစ်ကလပ်ထံ ချိတ်ဆက်မှု ပြုလုပ်ခဲ့ပေမယ့် ပြင်သစ်သား ကွင်းလယ်လူကို မရောင်းလိုကြောင်း အကြောင်းပြန်ခြင်း ခံခဲ့ရပါတယ်။ လီဗာပူး ကစားသမားဟောင်းတွေဖြစ်တဲ့ ဖာနန်ဒို တောရက်စ်နဲ့ အဘီလိုအာတို့ဟာ ၎င်းတို့ မန်နေဂျာအဖြစ် ကိုင်တွယ်နေတဲ့ အသင်းတွေကို တာဝန်ယူပြီး ကွင်းစည်းဘေးမှာ တွန်းထိုး စကားများခဲ့ကြပါတယ်။ တောရက်စ်က အေတီကို ယူ-၁၉ အသင်း နည်းပြဖြစ်နေပြီး အဘီလိုအာက ရီးရဲလ်မက်ဒရစ် ယူ-၁၉ အသင်း နည်းပြဖြစ်နေတာပါ။ အယ်လစ္စတာရဲ့ ပြောင်းရွှေ့ကြေးဟာ ပေါင် သန်း ၇၀ ဝန်းကျင်မှာ ရှိမှာဖြစ်ပြီး လီဗာပူးဘက်က အတော်လေး အရေးသာတဲ့ အခြေအနေ ရောက်နေပြီလို့ ရိုမန်နိုက ပြောပါတယ်။ ဘောလုံးရာသီ ပြီးပြီးချင်းမှာ အပြောင်းအရွှေ့ ကိစ္စတွေ တရားဝင် သတင်းထွက်လာနိုင်ပါတယ်။ ယာဂင်ကလော့ပ် ကလပ်တာဝန်ရှိသူတွေကို ကွင်းလယ်လူသစ် ၃ ဦး တောင်းဆိုထားတယ်လို့ သိရပြီး မေဆန်မောင့်ကိုလည်း လိုက်နေဆဲဖြစ်ကာ တတိယ တစ်ဦးကတော့ စျေးအနည်းငယ် သက်သာတဲ့ လူငယ်ကွင်းလယ်လူ ဖြစ်လာဖို့ ရှိပါတယ်။   ",
"imgurl1":"https://lfcthadin.com/wp-content/uploads/2023/05/liverpool-shorts-news-678x381.jpg",
"imgurl2":"https://lfcthadin.com/wp-content/uploads/2023/05/torren-Arbeloa.jpg",
"imgurl3":"no",
"video":"no"
 },
          {"ndate":"May  14 , 2023",
"htext":"ဒါဝင် နူးညက်ဇ် က ခြေစွမ်းငုပ်နေတာ လီဗာပူးကြောင့်ပါလို့ ဝန်ခံဖြောင့်ချက်ပေးလာတဲ့ ယာဂင်ကလော့ပ်",
"btext1":"လီဗာပူး အသင်းသာ ပုံမှန်အဆင့်အတန်းမှာ ရှိနေခဲ့ရင် တိုက်စစ်မှူး ဒါဝင် နူးညက်ဇ် က ဒီရာသီမှာ ဂိုး၂၀လောက်ထိ သွင်းနိုင်ခဲ့မှာ သေချာတယ် လို့ ယာဂန်ကလော့ပ်က ပြောဆိုလိုက်ပါတယ်။ ၁၁ပွဲမှာ ၁ဂိုးသာသွင်းယူခဲ့ပြီး အခွင့်အရေးတွေ ဖြုန်းတီးခဲ့တဲ့ ပေါင် ၈၅သန်းတန် တိုက်စစ်မှုး နူးညက်ဇ် အပေါ် သဘောထားကွဲလွဲမှုတွေ ရှိနေသးပေမယ့် သူဟာ ဒီရာသီအတွင်း မန်စီးတီး၊ အာဆင်နယ်၊ နယူးကာဆယ်၊ နာပိုလီ၊ ရီးရဲလ်မက်ဒရစ်တို့နဲ့ ပွဲတွေမှာ ဂိုးသွင်းယူခဲ့တာပါ။ နောက်ရာသီမှာ နူးညက်ဇ် ထံကနေ နောက်ထပ်အများကြီး မြင်တွေ့ရဖို့ ကလော့ပ်က မျှော်လင့်ထားပါတယ်။ ",
"btext2":"“သူက အထိုင်ကျဖို့ အချိန်လိုခဲ့တာ။ တိုက်စစ်မှူးတစ်ယောက်အတွက် အခက်ခဲဆုံးအရာက စည်းချက် မညီဖြစ်နေတဲ့ အသင်း တစ်သင်းကို ပြောင်းလာရတာပဲ။ ဒါတောင် သူက ၁၅ဂိုး သွင်းနိုင်ခဲ့သေးတယ်။ စဉ်းစားကြည့်ပါ။ ကျွန်တော် တို့သာ အမှတ် ၇၀၊ ၈၀ လောက်နဲ့ ပုံမှန်အဆင့်အတန်းရှိတဲ့ ရာသီတစ်ခုလို ကစားနိုင်ခဲ့ရင် သူလဲ သေချာပေါက် ဂိုး ၂၀ ကျော် သွင်းနိုင်ခဲ့မှာပဲ။ သူ့အကောင်းဆုံး ရာသီမှာ ဂိုး၄၀ လောက် သွင်းယူခဲ့တဲ့ မိုဆာလာလဲ အခွင့်အရေးတွေကို လွဲချော်ခဲ့တယ်။ ဟာလန်းလဲ လွဲချော်ခဲ့ပါတယ်။ ဒါက သာမန်ပါပဲ။ ဒါပေမယ့် ဒီကာလမှာ ကျွန်တော်တို့ ဖန်တီးခဲ့တာထက် ပိုများခဲ့တာပဲရှိတာပါ။ ဘယ်လိုပဲဖြစ်ဖြစ် ၁၅ဂိုးဆိုတာ လုံးဝ အဆင်ပြေပါသေးတယ်။ ရာသီကုန်ဖို့ ၃ပွဲကျန်သေးတယ်ဆိုတော့ ၁၅ဂိုး ထက် တောင် ပိုရနိုင်တဲ့ အခွင့်အရေး ရှိသေးတယ်။ ",
"btext3": "   ဒီကိစ္စကို ကျွန်တော်တို့ ပြောပြီးပြီ။ သူ ဒီမှာ အသားကျဖို့ အချိန်လိုတယ်။ ဘင်ဖီကာမှာလဲ အဲ့လိုပါပဲ။ ဒါပေမယ့် အဲ့မှာတုန်းက ဒီမှာလောက် ဘာသာစကား အခက်အခဲ မရှိခဲ့ဘူးလေ။ ကျွန်တော်တို့ သူ့ကို ကူညီနိုင်အောင် ကြိုးစား သွားမှာပါ။ သူကလဲ အခု လုပ်ထားတာထက် ပိုပြီးတော့တောင် ကျွန်တော်တို့ကို ကူညီပေးနိုင်ပါတယ်”လို့ ကလော့ပ်က ဆိုပါတယ်။ လီဗာပူးရဲ့ မကြာသေးမီက ပြန်လည်ဦးမော့လာမှုတွေဟာ နောက်ဆုံး ၈ပွဲအတွင်း ၈ဂိုးသွင်းခဲ့တဲ့ ဆာလာရဲ့ ခြေပြန် ပေါ်လာတဲ့အချိန်နဲ့ ကိုက်နေတာက တိုက်ဆိုင်မှုတော့ မဟုတ်လောက်ပါဘူး။ ဒီလို အရာတွေကို နူးညက်ဇ် လဲ အလားတူ လုပ်ပြချင်နေမှာပါ။ လီဗာပူးဟာ နူညက်အတွက် ကနဦး ပြောင်းရွှေ့ကြေး ပေါင် ၆၄သန်း ပေးခဲ့ရပြီး အပိုဆုကြေးတွေနဲ့ဆိုရင် စုစုပေါင်း ပေါင် ၈၅သန်းထိ ပေးချေရမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/ltd0105-7-678x381.jpg",
"imgurl2":"https://lfcthadin.com/wp-content/uploads/2023/05/ltd0105-7-678x381.jpg",
"imgurl3":"no",
"video":"no"
 },
         {"ndate":"May  14 , 2023",
"htext":"နောက်နှစ်မှာ လီဗာပူး လူသစ်တွေနဲ့ ဖြည့်ရတော့မယ့် နာမည်ကျော် ဂျာစီ နံပါတ်ကြီး ၄ ခု",
"btext1":"လီဗာပူးအသင်း ဟာ အပြောင်းအရွှေ့ဈေးကွက်ထဲမှာ အလုပ်ရှုပ်တော့မှာပါ။ ဒါပေမယ့် အရင်ဆုံး ရင်းနှီးနေတဲ့ ကစားသမား တချို့ကို နှုတ်ဆက်ရမှာ ဖြစ်ပါတယ်။ ဂျိမ်းမီနာ၊ နာဘီကီတာ၊ ဖာမင်နို၊ ချိန်ဘာလိန်တို့နဲ့အတူ ဂိုးသမား အေဒရီရန်နဲ့ အငှားကစားသမား အာသာမယ်လိုတို့ဟာ ဒီနွေရာသီ အသင်းကနေ ထွက်ခွာသွားတော့မှာပါ။ အရှေ့ဆုံးသုံးယောက်ကြောင့် ဒီနွေရာသီမှာ လီဗာပူးရဲ့ ဂန္တဝင်အတွင်ဆုံး နံပါတ်သုံးခုက လစ်လပ်သွားတော့မှာဖြစ်ပြီး မနှစ်က ဆာဒီယို မာနေး ထွက်သွားပြီးနောက်ပိုင်း နံပါတ် ၁၀ နေရာကိုလည်း ဖြည့်ဆည်းရဦးမှာ ဖြစ်ပါတယ်။ ဒါကြောင့် နောက်ရာသီမှာ လီဗာပူးရဲ့ လစ်လပ်နေတဲ့ ဂန္တဝင်နံပါတ်တွေနဲ့ ဘယ်သူတွေက အဲ့နံပါတ်ကို ဝတ်ဆင်ဖြစ်မလဲဆိုတာ ကြည့်လိုက်ရအောင်.. ",
"btext2":" နံပါတ် ၇ လီဗာပူးသမိုင်းမှာ ဂန္တဝင်အဆန်ဆုံး နံပါတ်ကို ဟိုအရင်တုန်းက ဘီလီ လစ်ဒယ်၊ အီရန် ကယ်လာဂါ၊ ကီဗင် ကီးဂန်း၊ ကန်နီ ဒဲဂလစ်ချ်တို့ ဝတ်ဆင်ခဲ့ကြပါတယ်။ ဒီနံပါတ်ကို ဒဲဂလစ်ချ် ဝတ်ဆင်ထားတဲ့ပုံတွေက အခုထက်ထိ the Kop ပွဲကြည့်စင်မှာ ချိတ်ဆွဲထားဆဲပါ။ ဒီနံပါတ်က ကျိန်စာလိုမျိုး ခက်ခဲတဲ့ အခြေအနေကို ရောက်စေခဲ့တာလဲ ရှိပါတယ်။ ဗလာဒီမာရ် စမိုက်ဆာက ဒီနံပါတ်ရဲ့ဖိအားတွေကြာင့် နံပါတ် ၇ ကနေ နံပါတ် ၁၁ ကို ပြောင်းလိုက်ပြီးမှ ချန်ပီယံလိဂ်ဖလား ရခဲ့တာရှိပေမယ့် နောက်ဆုံး ဆယ်စုနှစ်အတွင်း နံပါတ် ၇ ဝတ်ဆင်ခဲ့ကြတဲ့ လူးဝစ်ဆွာရက်ဇ်နဲ့ မီနာတို့ကတော့ ကောင်းကောင်းလုပ်ခဲ့ကြပါတယ်။ မေဆန်မောင့်ဟာ လီဗာပူးနဲ့ ခိုင်မာတဲ့ ချိတ်ဆက်မှုရှိထားပြီး သူသာ ရောက်လာရင် မီနာရဲ့ နံပါတ် ၇ ကို အမွေဆက်ခံရနိုင်ပါတယ်။ ဒါပေမယ့် သူဟာ ကလပ်ရော နိုင်ငံမှာပါ နံပါတ် ၁၉ ကို ပိုအကြိုက်တွေ့ခဲ့တာဖြစ်ပြီး တကယ်လို့ လီဗာပူးမှာလဲ သူနံပါတ် ၁၉ ယူချင်ရင် ဟာဗေးအဲလီယော့က နံပါတ် ၇ ယူပေးဖို့ ပြဿနာရှိမှာမဟုတ်ပါဘူး။ လူးဝစ်ဒီယက်ဇ်ကလဲ နောက်ထပ် ရွေးချယ်စရာတစ်ခု ဖြစ်ပါတယ်။ နံပါတ် ၈ လီဗာပူးသမိုင်းတလျှောက် ဒုတိယမြောက် ဂိုးသွင်းအများဆုံး ရော်ဂျာဟန့်ဟာ နံပါတ် ၈ ကို ဝတ်ဆင်ခဲ့တာဖြစ်ပြီး တွမ်မီစမစ်၊ အမ်လင် ဟူ့ဂျက်၊ ဂျင်မီကေ့စ်၊ တယ်ရီ မက်ဒါးမော့နဲ့ ဂျွန်အယ်ဒရစ်ချ်တို့လဲ ဝတ်ဆင်ခဲ့ဖူးပါတယ်။ စတန်ကော်လီမိုးနဲ့ အမ်မီလီ ဟက်စကီးတို့က ဒီနံပါတ်ကို ထောင်စုနှစ်အသစ်ဆီ ယူဆောင်လာပေးခဲ့တာဖြစ်ပေမယ့် ၂၀၀၄ မှာ စတီဗင်ဂျရတ်လက်ထက်ကျမှ တကယ့် ဂန္တဝင်တွင်ခဲ့တာပါ။ ၂၀၁၈ မှာ ကီတာ ရောက်လာတော့ ဂျရတ်ကနေတဆင့် ဒီနံပါတ်ကို လက်ဆင့်ကမ်းပေးခဲ့ပါတယ်။ ဒီနွေမှာ လီဗာပူးအတွက် ကွင်းလယ်အားဖြည့်မှုက မဖြစ်မနေ လိုအပ်တာကြောင့်ကီတာရဲ့ ကျောနံပါတ်က အကြာကြီး လစ်လပ်နေမှာမဟုတ်ပါဘူး။ ဘယ်လင်ဟမ်ကို လက်လျှော့လိုက်တဲ့နောက် ဘိုင်ယန်ရဲ့ ဂရာဗင်ဘက်ချ်က အဓိက ပစ်မှတ်ဖြစ်လာပြီး ၎င်းဟာ အေဂျက်မှာရော ဂျာမနီမှာပါ နံပါတ် ၈ ဝတ်ဆင်သူဖြစ်ပါတယ်။ မေဆန်မောင့်ကလဲ နံပါတ်၈ အတွက် နောက်ထပ် ရွေးချယ်စရာ တစ်ခု ဖြစ်ပါတယ်။",
"btext3": "  နံပါတ် ၉ လီဗာပူးရဲ့ ဂိုးသွင်းအများဆုံးဖြစ်တဲ့ အီယန်ရက်ရှ်ဟာ ကလပ်ကစားမားဘဝ ၂ကြိမ်အတွင်း နံပါတ် ၉ ကို ဝတ်ဆင် ခဲ့ရပါတယ်။ အဲ့ဒီ့နောက် ရော်ဘီဖောင်လာဆီ ရောက်ခဲ့ပြီး သူက ဒီနံပါတ်ရဲ့ ဂိုးသွင်းအစဉ်အလာကို ဆက်လက် ရှင်သန်စေခဲ့ပါတယ်။ ဒါပေမယ့် ဖာနန်ဒို တောရက်စ်နောက်ပိုင်း ဒီနံပါတ်က ကျိန်စာလို ဖြစ်လာခဲ့ကာ အန်ဒီကာရိုး၊ အီယာဂို အက်စ်ပက်၊ ရစ်ကီလမ်းဘတ်၊ ဘန်တီကီတို့အထိ ကြုံတွေ့ခဲ့ရပါတယ်။ ဖာမင်နိုရောက်လာပြီးနောက် ပထမ ၂ရာသီအတွင်း နံပါတ် ၁၁ ကို ဝတ်ဆင်ခဲ့ပေမယ့် နောက်ပိုင်းမှာ နံပါတ် ၉ ကို ရယူခဲ့ပါတယ်။ ဒီနံပါတ်ကို ဆက်ခံရမယ့်သူကတော့ ခန့်မှန်းရလွယ်ပါတယ်။ ဒါဝင်နူညက်ဟာ ပထမရာသီအတွင်း အတက်အကျတွေ များခဲ့ပေမယ့် နောက်ရာသီမှာ နံပါတ်၉ အသစ်ကို ယူလိုက်ရင် သူ့ရဲ့ အလားအလာတွေကို ဖွင့်ထုတ်ဖို့ အကူအညီ ဖြစ်လောက်ပါတယ်။ နံပါတ် ၁၀ မနှစ်က နွေရာသီမှာ မာနေး ထွက်သွားကတည်းက နံပါတ်၁၀ကို ဘယ်သူမှ မထိပဲ ထားခဲ့ကြပါတယ်။ မာနေးက လီဗာပူး ဂန္တဝင်တစ်ယောက်ဖြစ်ပြီး ဖာမင်နိုလိုပဲ ခေတ်သစ်လီဗာပူးကို ဖော်ဆောင်ပေးခဲ့သူပါ။ ကော်တင်ညို ထွက်သွားပြီးနောက် ၆လအကြာ၊ ၂၀၁၈ နွေရာသီမှာ နံပါတ် ၁၀ ကို သူဝတ်ဆင်ခဲ့တာဖြစ်ပါတယ်။ နာမည်ကျော် နံပါတ် ၁၀ ဝတ်ဆင်ခဲ့သူတွေကတော့ လူးဝစ်ဂါစီယာ၊ မိုက်ကယ်အိုဝင်၊ ဂျို့ရှ်တိုရှက်၊ ဂျွန်ဘန်းစ်တို့ပဲ ဖြစ်ပါတယ်။ နံပါတ်၁၀ဟာ တကယ့် မက်မောစရာပါ။ မာနေးဟာ လိုအပ်တဲ့အချိန်တိုင်း လီဗာပူးအတွက် အဆုံးအဖြတ်ပေးခဲ့သူအဖြစ် အမြဲတမ်း ရှိနေပေးခဲ့တဲ့ ကစားသမားတစ်ယောက် ဖြစ်ပါတယ်။ ဒီနံပါတ်ကို ဆက်ခံမယ့် ဘယ်သူမဆို အလားတူ လုပ်ပေးနိုင်ဖို့ လီဗာပူး မျှော်လင့်နေမှာပါ။ ဖြစ်နိုင်သူတစ်ယောက်တော့ ဘရိုက်တန်ရဲ့ နံပါတ်၁၀ မက်ကယ်လစ်စတာပါပဲ။ အဲလီယော့၊ ကာတစ်ဂျုံးစ်တို့ကလဲ အလားအလာရှိတဲ့ လက်ရှိအသင်းသားတွေဖြစ်ပေမယ့် မက်ကယ်လစ်စတာကတော့ မာနေးရဲ့ ခြေရာနင်းဖို့ ဆုံးဖြတ်ထား လောက်ပါတယ်။    ",
"imgurl1":"https://lfcthadin.com/wp-content/uploads/2023/05/ltd0105-5-678x381.jpg",
"imgurl2":"https://lfcthadin.com/wp-content/uploads/2023/05/ltd0105-5-678x381.jpg",
"imgurl3":"no",
"video":"no"
 },

         {"ndate":"May  13 , 2023",
"htext":"လီဗာပူး အဝေးကွင်း ရလဒ်မကောင်းတာကို ထောက်ပြပြီး အနိုင်ယူမယ် ကြုံးဝါးလာတဲ့ လက်စတာနည်းပြ ဒင်းစမစ်",
"btext1":"လီဗာပူးအသင်းဟာ ဒီအပတ် ပရီးမီးယားလိဂ်မှာ တနင်္လာနေ့ညမှ လက်စတာ အသင်းကို အဝေးကွင်းမှာ သွားရောက် ရင်ဆိုင် ကစားရမှာ ဖြစ်ပါတယ်။ လက်စတာက တန်းဆင်းဇုန်မှာ ရှိနေတာကြောင့် အိမ်ကွင်းအားနဲ့ ရုန်းလာမှာ ဖြစ်လို့ ဒီပွဲက လီဗာပူးအတွက် ခက်ခဲနိုင်ပါတယ်။ လက်စတာ နည်းပြ ဒင်းစမစ်ကလည်း လီဗာပူးကို ဘယ်လို အနိုင်ယူဖို့ စီစဉ်ထားသလဲ ဆိုတာ ပွဲကြိုမှာ အခုလို ဖွင့်ဟလာပါတယ်။ ” သူတို့ နိုင်ပွဲဆက်နေတာ ၆ ပွဲ ရှိပြီ ထင်တယ်။ ဒါကို ကြည့်မယ်ဆိုရင်တော့ ‘ ဟာ ငါတို့ သူတို့ကို ရင်ဆိုင်ရတာတော့ ခက်ခဲမှာပဲ ‘ လို့ တွေးမိမှာပဲ။ ဒါပေမယ့် လီဗာပူးက ဒီရာသီမှာ ခါတိုင်းလောက် အဝေးကွင်းပွဲတွေ မနိုင်ပါဘူး။ ကျနော် ထင်တာ မမှားဘူး ဆိုရင် နောက်ဆုံး ကစားခဲ့တဲ့ ပွဲတွေထဲ ရမှတ် ၃ဝ ရနိုင်တဲ့ထဲက သူတို့ ၁၀ မှတ်ပဲ ရထားတယ်။ ",
"btext2":"ဒီတော့ ကျနေ်ာတို့လည်း ဘရိုက်တန်တို့ ဘရန့်ဖို့ဒ်တို့လို စွမ်းဆောင်ရည်မျိုးနဲ့ သူတို့ဆီကနေ အမှတ်ရအောင် သေချာ ယူရမှာပါ။ အဓိက အချက်က ကိုယ့်ကစားသမားတွေ စွမ်းဆောင်ရည် ၁ဝ ရှိရင် ၇-၈ လောက်ထိ ရအောင် ညှစ်ထုတ်ဖို့ပဲ။ ဘောလုံး ယှဉ်လုတာတွေ နိုင်ရမယ်။ ပြေးတာ ပိုမြန်ရ သွက်ရမယ်။ ပြိုင်ဘက်ထက် ဘောလုံးကို ပိုပြီး ကောင်းကောင်း သုံးတတ်ရမယ်။ ဒါဆိုရင် ကျနော်တို့မှာလည်း အနိုင်ရဖို့ အခွင့်အရေးကောင်း ရှိပါတယ်။ ” လို့ ဒင်းစမစ်က ပြောဆိုခဲ့ပါတယ်။ လက်စတာ က နောက်ဆုံး ကစားထားတဲ့ ပရီးမီးယားလိဂ် ၁၃ ပွဲမှာ တစ်ပွဲသာ နိုင်ထားပြီး အဆင့် ၁၇ နေရာမှ အဲဗာတန် နောက် နှစ်မှတ် အကွာ အဆင့် ၁၈ မှာ ရပ်တည်နေတာပါ။ ဒါကြောင့် လက်စတာတို့ သရေတောင် ကျလို့မရဘဲ တန်းမဆင်းရအောင် နိုင်ပွဲ အရယူဖို့ ကင်းပါဝါကွင်းမှာ အစွမ်းကုန် ကစားဖို့ ဦးတည်နေပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/ltd0105-6-678x381.jpg",
"imgurl2":"https://lfcthadin.com/wp-content/uploads/2023/05/ltd0105-6-678x381.jpg",
"imgurl3":"no",
"video":"no"
 },

        {"ndate":"May  13 , 2023",
"htext":"လီဗာပူးမှာ သီယေဂို လူငယ် ဗာရှင်း ရှိနေတာမို့ ကွင်းလယ်ထက် အခြားနေရာ လူသစ်ခေါ်ဖို့ ကလော့ပ်ကို တိုက်တွန်းခြင်း",
"btext1":"နည်းပြ ကလော့ပ် အနေနဲ့ ထရန့်ကို ကွင်းလယ်မှာ အမြဲတမ်း ထားကစားဖို့ စဉ်းစားသင့်တဲ့အကြောင်း ကလပ်တိုက်စစ်မှူးဟောင်း ဂျွန်အဲဒရစ်က ဆွေးနွေးလာခဲ့ပါတယ်။ လက်တလောမှာ ထရန့်ဟာ ညာအစွန်နဲ့ ကွင်းလယ် နံပါတ် ၆ တစ်နေရာကို ပူးတွဲ ကစားနေတာဖြစ်ပြီး အသင်းဟာ ခံစစ် ၃ ယောက်တန်း ပုံစံကို ပြောင်းလဲနေတာပါ။ ရေရှည်မှာ ၄-၃-၃ ကစားကွက်ကိုပဲ ကျင့်သုံးလိုတယ်ဆိုရင် ထရန့်ကို အမြဲတမ်း ကွင်းလယ်လူအဖြစ် သုံးပြီး သူ့နေရာ အစွန်လူသစ် တစ်ဦး ခေါ်ယူဖို့က လူပြောများနေတဲ့ ကိစ္စ ဖြစ်ပါတယ်။ ဂျွန်အဲဒရစ်ကတော့ ” ကျွန်တော်တို့က ဟိတ်ဟန်ကြီးနဲ့ မကစားနိုင်ပါဘူး။ ခံစစ်ပိုင်းမှာ ပိုပြီး ခုခံကာကွယ်မှုတွေ လုပ်နေရပါတယ်။ ဒါပေမယ့် ဒီရာသီ အစောပိုင်းတုန်းကဆိုရင် ခံစစ်က ပိုလို့တောင် အခြေအနေဆိုးသွားနိုင်ခဲ့တာပါ။ အခု ထရန့်က ကွင်းလယ်ကို ဝင်ကစားနေပြီး အသင်းက ယုံကြည်မှုပိုရှိလာနေပါတယ်။ ",
"btext2":" ကွင်းလယ်က ထရန့်ရဲ့ နေရာအသစ်ဖြစ်သလို အနာဂတ်မှာ ကွင်းလယ်နေရာကနေ သူပါဝင်ကစားရနိုင်ချေ ရှိနေပါပြီ။ လီဗာပူးအနေနဲ့ တကယ်ကောင်းတဲ့ ညာနောက်ခံလူ တစ်ယောက်ကို ရှာထားရတော့မှာပါ။ အဲ့ဒါက အသင်းကို ပိုက်ဆံ ကုန်ကျမှု အများကြီး သက်သာသွားစေမှာပဲ။ ထရန့် လုပ်နေတာတွေ၊ သူ့ရဲ့ အမြင်တွေကို ကြည့်မယ်ဆိုရင် သူက သီယေဂို လုပ်တာတွေကို လုပ်နိုင်တယ်။ သီယေဂို လူငယ်ဗားရှင်းလိုပဲ။ ဒါပေမယ့် သူက ပိုလျင်မြန်၊ ပိုအားသန်ပြီး ခံစစ်ပိုကောင်းကောင်း ဆော့နိုင်တဲ့သူပါ။ ထရန့်ကို ကွင်းလယ်ပို့ပြီး ညာနောက်ခံလူ တစ်ဦးဝယ်လိုက်ရင် ထိပ်တန်း ကွင်းလယ်လူ တစ်ဦး ရလိုက်သလိုပါပဲ။",
"btext3": "     ထရန့်ကို ကွင်းလယ်ပို့ပြီး သူ့နေရာအတွက် အစွန်လူတစ်ဦး ခေါ်ယူလိုက်တဲ့ စိတ်ကူးက အဓိပ္ပါယ်ရှိပါတယ်။ လွန်ခဲ့တဲ့ လတွေတုန်းက ထရန့်ဟာ စိတ်ပျက်စရာ ကောင်းခဲ့ပါတယ်။ သူဘောလုံးရရင် လိုက်လုမယ့် ပြိုင်ဘက်က ၄ ယောက်လောက် ရှိနေတယ်။ သူကောင်းကောင်း မကစားတော့လည်း အပြောအဆို ခံရပါတယ်။ အခုတော့ ထရန့်ရဲ့ ကိန်းဂဏန်းတွေက သိပ်ကောင်းနေပါတယ်။ နောက်ဆုံးလ အနည်းငယ်အတွင်း သူက အခက်အခဲတွေကို အံတုရင်ဆိုင်ခဲ့ရပေမယ့် အခုတော့ သူ ပျော်ပျော်ရွှင်ရွှင် ကစားနေပါပြီ။ ကလပ်အတွက် သူလုပ်ပေးခဲ့တာတွေအတွက် ဂုဏ်ယူပါတယ်။ ” လို့ ပြောဆိုခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/05/thaigo-6-lfc-trent-678x381.jpg",
"imgurl2":"https://lfcthadin.com/wp-content/uploads/2023/05/trent-20203-mid.jpg",
"imgurl3":"no",
"video":"no"
 },
        {"ndate":"May  13 , 2023",
"htext":"မာဒီနီရဲ့ ဂျာစီကို ဘတ်ခဲ့တဲ့ ကာရေဂါ၊ တတိယ ကွင်းလယ်လူက စျေးပေါမည်၊ ခံစစ်မှူးကို စာချုပ်သစ်ပေးခြင်းနဲ့ လီဗာပူး သတင်းတိုများ",
"btext1":" ဒီရာသီ တန်းမဆင်းရရင် သူ့ရဲ့ကစားသမားဘဝ အကြီးမားဆုံး အောင်မြင်မှုပဲလို့ ဗာဒီက ထုတ်ဖော်လိုက်ပြီး ဒီအပတ် လီဗာပူးနဲ့ပွဲကို ရုန်းကစားမယ့်အကြောင်း ဖော်ထုတ်လာခဲ့ပါတယ်။ ၂၀၀၅ ချန်ပီယံလိဂ် ဖိုင်နယ်တုန်းက အေစီမီလန် ကစားသမားတွေဟာ လီဗာပူးကို ရှုံးခဲ့တာကြောင့် စိတ်ပျက်စွာပဲ ဂျာစီချွတ်ပြီး ကွင်းထဲက ထွက်သွားကြစဉ် လူငယ် ကစားသမားတွေကို ဂျာစီ လိုက်ကောက်ခိုင်းပြီး သူကိုယ်တိုင်ကတော့ မာဒီနီရဲ့ ဂျာစီကို အမှတ်တရ ယူထားခဲ့တယ်လို့ ကာရေဂါက ရယ်ရယ်မောမော ထုတ်ပြောလာပါတယ်။ ပေါ်တူဂီဘက်က ကြီးကြီးမားမား ဖော်ပြမှုတွေ ရှိပေမယ့်လို့ အူဂါတီဟာ ဒီနွေမှာ လီဗာပူးရဲ့ ပစ်မှတ်ဖြစ်လာမှာ မဟုတ်ဘူးလို့ သတင်းထောက် Neil Jones က ထုတ်ဖော်လိုက်ပါတယ်။ ယာဂင်ကလော့ပ်ဟာ လာမယ့်ရာသီ လီဗာပူးအသင်း ချန်ပီယံလိဂ်ပြိုင်ပွဲ လွဲချော်မယ်ဆိုတဲ့ ယူဆချက်အပေါ် အခြေခံပြီး သူလုပ်စရာရှိတာတွေကို ဆက်လုပ်နေတာလို့ သတင်းထောက် Chris Bascombe က ပြောပါတယ်။",
"btext2":"လီဗာပူးအသင်းရဲ့ ကွင်းလယ် ခေါ်ယူမှု ၂ ခုဟာ စျေးကြီးမှာဖြစ်ပြီး တတိယ ခေါ်ယူမှုကတော့ စျေးနည်းနည်း သက်သာမှာဖြစ်ကာ ဂရာဗင်ဘက်ချ်လို ကစားသမား ဖြစ်လိမ့်မယ်လို့ Paul Joyce က ဆိုပါတယ်။ အယ်လစ္စတာ၊ မေဆန်မောင့်နဲ့ ဂရာဗင်ဘက်ချ်တို့ဟာ လီဗာပူးအသင်း ခေါ်ယူလိုတဲ့ ကွင်းလယ်လူ ၃ ဦးဖြစ်ပြီး သူတို့အတွက် ပြောင်းရွှေ့ကြေး ပေါင် သန်း ၁၇၀ လောက် သုံးရမယ်လို့ ကလပ်ဘက်က တွက်ဆထားပါတယ်။ FWA Player of the Year ဆုအတွက် မဲပေးမှုမှာ ဆာလာဟာ နံပါတ် ၉ နေရာပဲ ချိတ်ခဲ့တယ်လို့ သိရပါတယ်။ အသက် ၂၀ အရွယ် လီဗာပူးခံစစ်မှူး ကွမ်းဆက်ဟာ ရာသီကြို မတိုင်ခင်မှာပဲ လီဗာပူးအသင်းနဲ့ ကာလရှည် သက်တမ်းတိုးစာချုပ် ချုပ်ဆိုခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/7561352023-678x381.jpg",
"imgurl2":"https://lfcthadin.com/wp-content/uploads/2023/05/7561352023-678x381.jpg",
"imgurl3":"no",
"video":"no"
 },
       {"ndate":"May  12 , 2023",
"htext":"တနင်္လာနေ့ည လက်စတာ vs လီဗာပူး ပွဲစဉ်အတွက် ပေါမာဆန်ရဲ့ ပွဲကြို ရလဒ် ခန့်မှန်းချက်",
"btext1":"ဒီအပတ်မှာ လီဗာပူးအသင်းဟာ အဝေးကွင်းပွဲအဖြစ် လက်စတာကွင်းထံ သွားရောက် ယှဉ်ပြိုင်ရမှာပါ။ လာမယ့်ရာသီ ဥရောပဝင်ခွင့် တစ်နေရာအတွက် အနိုင်ရလဒ် ရယူဖို့ လိုအပ်နေပါတယ်။ ဒါပေမယ့် ပရီးမီးယားလိဂ် ဝါရင့် သုံးသပ်သူဖြစ်တဲ့ ပေါမာဆန်ကတော့ လက်စတာကလည်း တန်းဆင်းဇုန် ရုန်းအား ပြသမှာဖြစ်ကာ လီဗာပူးကို အနိုင်ယူပါလိမ့်မယ်လို့ ခန့်မှန်းခဲ့ပါတယ်။ ပေါမာဆန်ကတော့ ” ဒီအပတ်မှာ လက်စတာအသင်းက တန်းဆင်းဇုန် အခြေအနေကနေ ပြန်ပြီး ရုန်းထွက်လာဖို့ အခွင့်အရေး ရှိနေတယ်လို့ မြင်ပါတယ်။ လီဗာပူးအသင်းက လာမယ့်ရာသီ ချန်ပီယံလိဂ်ဝင်ခွင့် ထိပ်ဆုံး ၄ သင်းထဲမှာ ပါဝင်နိုင်ဖို့ ကြိုးစားနေပေမယ့် သူတို့ ဘယ်လောက်ပဲ နိုင်ပွဲတွေ ရနေပါစေ မလွယ်တော့ပါဘူး။ ",
"btext2":"အခုချိန်မှာ လီဗာပူးအသင်းက ပြိုင်ဘက်တွေကို ဖျက်ဆီးနိုင်နေတဲ့ အနေအထားမျိုး မရှိပါဘူး။ ဒီပွဲမှာ လက်စတာအသင်း အခွင့်အရေး ရှိမှာပါ။ လက်တလောက ခံစစ်တော့ မကောင်းပေမယ့် ဒီပွဲမှာ သရေရလဒ် ထွက်ဖို့ မရှိဘဲ သူတို့ အနိုင်ရမှာပါ။ ကျနော်ကတော့ လက်စတာဘက်က ရှိမှာပါ။ ဒီပွဲ ကစားချိန်မှာ နယူးကာဆယ်နဲ့ မန်ယူနိုက်တက်ကလည်း နိုင်ပွဲတွေ ရထားပြီးလောက်ပါပြီ။ လက်စတာအသင်းက သူ့အနားက အသင်းတွေ ရှုံးပွဲ ရင်ဆိုင်ထားရတာမို့ ဒီပွဲကို အားခဲ ကစားပါလိမ့်မယ်။ လီဗာပူးက ဖိအားတွေ ရှိနေချိန် လက်စတာက အင်ပြည့်အားပြည့် ထည့်ကစားမှာပါ။ ",
"btext3": "    လက်စတာရဲ့ ပွဲကို အဆုံးအဖြတ်ပေးမယ့် ပွဲစဉ် ဖြစ်လာမှာပါ။ ဒီပွဲ မနိုင်ရင် လက်စတာတို့ တန်းဆင်းရမှာ ဖြစ်ပါတယ် ” လို့ သုံးသပ်သွားခဲ့တယ်။ ပေါမာဆန် ခန့်မှန်းရလဒ်ကတော့ ” လက်စတာ ၂-၁ လီဗာပူး ” ပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/lcfc-lfc-vs-2023-pl-678x381.jpg",
"imgurl2":"https://lfcthadin.com/wp-content/uploads/2023/05/lcfc-lfc-vs-2023-pl-678x381.jpg",
"imgurl3":"no",
"video":"no"
 },

       {"ndate":"May  12 , 2023",
"htext":"ဘောလုံးရာသီ မသိမ်းခင် လီဗာပူးအသင်းက ကစားသမားတွေနဲ့ အပြောင်းအရွှေ့ ကိစ္စ စကားပြောနေခြင်း အကြောင်းရင်း",
"btext1":"ဘောလုံးရာသီတောင် မကုန်သေးခင်မှာ လီဗာပူးအသင်းက ကစားသမားတွေကို အပြောင်းအရွှေ့ ကိစ္စ လိုက်ပြောနေတာဟာ ပရိသတ်တွေကြားမှာတော့ အမြင်အမျိုးမျိုး ကွဲလွဲနေပါတယ်။ တချို့ကတော့ မီဒီယာတွေရဲ့ ဂျင်းသတင်းတွေအဖြစ် မြင်ကြတယ်၊ တချို့ကတော့ အသင်းဟာ တချိန်လုံး ကစားသမားတွေ လို်က်ချိတ်နေပြီး အဆုံးမှာတော့ စျေးပေါတာပဲ ခေါ်ယူမယ်လို့ မြင်ပါတယ်။ တချို့ကတော့ လီဗာပူးက အပြောင်းအရွှေ့ ကိစ္စတွေ ခပ်မြန်မြန် လုပ်လိုတာကြောင့် အာသာလို ဖြစ်ရပ် ထပ်မပေါ်ဖို့ ကြိုတင် ချိတ်ဆက်တာလို့ မြင်ပါတယ်။ သန်းပေါင်းများစွာ တန်ကြေးရှိသလို ကလပ်ရဲ့ အနာဂတ်ကို အဆုံးအဖြတ် ဖြစ်စေမယ့် လူသစ် ခေါ်ယူမှု ကိစ္စတွေကို လီဗာပူးအသင်း ခပ်စောစော စတင်နေခြင်းက အကြောင်းရင်း ၂ ချက်ရှိပါတယ်။ ",
"btext2":" တချက်ကတော့ လာမယ့်ရာသီအတွက် ရာသီကြို လေ့ကျင့်မှု မတိုင်ခင် ကစားသမားသစ်တွေကို အပြီးသတ် ခေါ်ယူလိုတာပါ။ ဒုတိယအချက်ကတော့ အသင်းက ချန်ပီယံလိဂ် မဝင်ရင်တောင်မှ အသင်းလူစာရင်းထဲ ပါဝင်ဖို့ရာ စိတ်ဆန္ဒ ပြင်းပြသူတွေကို လိုချင်တာ ဖြစ်ပါတယ်။ ဒါနဲ့ ပတ်သက်လို့ ကလော့ပ်က ပြောရာမှာ “ ဒီအခြေအနေမှာ ကစားသမား တစ်ယောက်ကို အပြောင်းအရွှေ့ အကြောင်း စကားပြောရင် သူဟာ လာမယ့်ရာသီ ချန်ပီယံလိဂ်မှာ ကစားရဖို့ မသေချာဘူးဆိုတာ သိထားပြီး ဖြစ်ပါတယ်။ ဒီတော့ သူ့ကို စကားပြောတာက သူဟာ ကျနော်တို့ရဲ့ အခြေအနေကို နားလည်ထားပြီး ဖြစ်ပါတယ်။ တကယ်တမ်းမှာ ကျနော်တို့က ချန်ပီယံလိဂ်ဝင်ခွင့်နဲ့ ဆုဖလားတွေအတွက် တိုက်ခိုက်ရမယ့် သူတွေပါ။ ကျနော်တို့အတွက် ပါဝင်ပေးလိုသူတွေကို အမြဲတမ်း ကြိုဆိုမှာပါ။ လီဗာပူးအသင်းက ဒီရာသီမှာ အဆင့် ၄ အတွင်း ရာသီသိမ်းဖို့ မသေချာဘူးဆိုတာ သူတို့ နားလည်ထားရပါမယ် ” လို့ ဖြစ်ပါတယ်။",
"btext3": "   လီဗာပူးအသင်းရဲ့ ရည်ရွယ်ချက်ကတော့ ရှင်းပါတယ်။ အသင်းက ချန်ပီယံလိဂ် မဝင်ရင်တောင် လီဗာပူးအတွက် ကစားပေးဖို့ ဆန္ဒရှိသူတွေကို ခေါ်ယူလိုပါတယ်။ ချန်ပီယံလိဂ် မဝင်လို့ လီဗာပူးကို ငြင်းမယ်ဆိုတဲ့ ကစားသမားတွေအတွက် အသင်းက အချိန်ကုန် မခံချင်ပါဘူး။ ကလော့ပ်ကပဲ “ ဒီကလပ်က သိပ်ကို ကောင်းတဲ့ ကလပ်ပါ၊ သိပ်ကောင်းတဲ့ ဘောလုံးလည် ကစားနေပါတယ်။ လာမယ့်ရာသီမှာ ပိုကောင်းတဲ့ ဘောလုံးကို ကစားနိုင်ဖို့ မျှော်လင့်ထားပါတယ်။ ဘာပဲဖြစ်ဖြစ် ကျနော်တို့က လီဗာပူးအသင်း ဖြစ်နေဆဲပါ။ ဒီအသင်းကို ပြောင်းလာလိုတဲ့ ကစားသမားတွေ ရှိနေဆဲပါ။ ဒါကို မေ့ထားဖို့ မသင့်ပါဘူး ” လို့ ပြောဆိုသွားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/klopp-transfer-2023-678x381.jpg",
"imgurl2":"https://lfcthadin.com/wp-content/uploads/2023/05/klopp-transfer-2023-678x381.jpg",
"imgurl3":"no",
"video":"no"
 },

       {"ndate":"May  12 , 2023",
"htext":"ကမ္ဘာ့အကောင်းဆုံး နည်းပြ စာရင်းမှာ ကလော့ပ်ကို ဖယ်ထုတ်ခဲ့ကြတဲ့ မိုက်ကယ် အိုဝင်နဲ့ ရီယို ဖာဒီနန်",
"btext1":" လီဗာပူးနည်းပြ ယာဂင်ကလော့ပ်ဟာ ဥရောပဘောလုံးလောကရဲ့ လက်ရှိ ထိပ်တန်းနည်းပြ နှစ်ဦးစာရင်းထဲ မပါဘူးလို့ မိုက်ကယ်အိုဝင်နဲ့ ရီယိုဖာဒီနန်တို့က မှတ်ချက်ပေးခဲ့ပါတယ်။ ဒီနှစ်တွေအတွင်း ဥရောပရဲ့ အကောင်းဆုံး နည်းပြနေရာကို ကလော့ပ်နဲ့ ဂွာဒီယိုလာတို့ တစ်လှည့်စီ ပိုင်ဆိုင်နေခဲ့ကြတာပါ။ လက်တလောမှာတော့ ပက်ဂွာဒီယိုလာနဲ့ ကာလို အန်ဆလော့တီတို့ဟာ ဥရောပရဲ့ အကောင်းဆုံးနည်းပြ နှစ်ဦးဖြစ်တယ်လို့ ၎င်းတို့က ဆွေးနွေးလာခဲ့တာ ဖြစ်ပါတယ်။ ချန်ပီယံလိဂ် ဆီမီးဖိုင်နယ်ပွဲမှာ ဒီဆွေးနွေးမှုကို အိုဝင်နဲ့ ဖာဒီနန်တို့ ပြုလုပ်ခဲ့ကြတာပါ။ သူတို့ နှစ်ဦးကို ယှဉ်ပြိုင်နိုင်မယ့် နောက်ထပ် ထိပ်တန်း နည်းပြကလည်း ကလော့ပ် မဟုတ်ဘဲ မော်ရင်ညိုပဲ ဖြစ်တယ်လို့ပါ မှတ်ချက်ပေးခဲ့ကြပါတယ်။",
"btext2":" “ ကျွန်တော့်အမြင်အရ ဂွာဒီယိုလာနဲ့ အန်ဆယ်လော့တီတို့ နှစ်ယောက်ဟာ တခြားသူတွေထက် ခေါင်းတစ်လုံး ပိုသာတယ်လို့ ထင်ပါတယ်။ မော်ရင်ညိုလည်း ရိုးမားမှာ ကောင်းကောင်းလုပ်နေတာပဲ။ ဒါပေမယ့် အခုချိန်မှာ ထိပ်ဆုံးမှာ ရပ်တည်နေတဲ့သူတွေကတော့ ဂွာဒီယိုလာနဲ့ အန်ဆယ်လော့တီပါပဲ”လို့ ဖာဒီနန်က ဆိုပါတယ်။ လီဗာပူး၊ မန်ယူနိုက်တက် အသင်းတွေမှာ ကစားပြီး မန်စီးတီးကို ပြိုင်ဘက်အဖြစ် ရင်ဆိုင်ဖူးတဲ့ အိုဝင်ကတော့ ဂွာဒီယိုလာဟာ လက်ရှိ ကမ္ဘာ့အကောင်းဆုံး နည်းပြဖြစ်တယ်လို့ ထောက်ခံပါတယ်။",
"btext3": "  “ ပက်ဂွာဒီယိုလာက ကမ္ဘာ့အကောင်းဆုံးနည်းပြလို့ ထင်ပါတယ်။ သူက မယုံနိုင်စရာ နည်းပြဖြစ်ပြီး ချန်ပီယံလိဂ်ဖလား အောင်မြင်ခဲ့ပြီး ဖြစ်ပေမယ့် နောက်ထပ် အသင်းတစ်သင်းနဲ့ ချန်ပီယံလိဂ်ဖလား ကိုင်မြှောက်ပြဖို့ မြင်ချင်ကြပါတယ်။ သူ့အရည်အချင်းနဲ့ဆိုရင် မန်စီးတီးမှာ ရသင့်နေပါပြီ ” လို့ အိုဝင်က ပြောခဲ့ပါတယ်။ ဒီရာသီ ကျဆုံးမှုတွေအရ လီဗာပူး၊ နည်းပြကလော့ပ်နဲ့ အသင်းသားတွေဟာ များစွာသော အထင်သေးမှုတွေကို ရင်ဆိုင်ထားရတာပါ။ ဒီနာကျင်မှုတွေဟာ လာမယ့်ရာသီမှာ ပေါက်ကွဲအားအဖြစ် ပြောင်းလဲလာဖို့ ပရိသတ်အားလုံး မျှော်လင့်ထားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/05/klopp-owen-ferdinand-678x381.jpg",
"imgurl2":"https://lfcthadin.com/wp-content/uploads/2023/05/klopp-owen-ferdinand-678x381.jpg",
"imgurl3":"no",
"video":"no"
 },

       {"ndate":"May  12 , 2023",
"htext":"အူဂါတီ စပို့တင်းကနေ ထွက်ခွာပါမယ်လို့ အေးဂျင့်ဖြစ်သူ အတည်ပြု၊ ၁၅ ရက်အတွင်း ကိစ္စတွေ ဖြေရှင်းမယ်လို့ ဆို",
"btext1":"စပို့တင်း ကွင်းလယ်လူ အူဂါတီဟာ ဒီတလောမှာ လီဗာပူးအသင်းနဲ့ အပြောင်းအရွှေ့ သတင်းတွေ အများကြီး ထွက်ပေါ်နေတာဖြစ်ပြီး ကစားသမားရဲ့ အေးဂျင့်ဘက်က သတင်းသစ်တစ်ခု ထုတ်ပြောလာခဲ့ပါတယ်။ အသက် ၂၂ နှစ်အရွယ် အူဂါတီဟာ စပို့တင်းမှာ ၂ ရာသီ ကျင်လည်ခဲ့ပြီးနောက် ဒီနွေမှာ အသင်းပြောင်းတော့မှာ ဖြစ်ပါတယ်။ စာချုပ်ပါကြေး ယူရို သန်း ၆၀ ရှိထားတဲ့ ကွင်းလယ်လူကို လီဗာပူးအပြင် အခြားသော ကလပ်တွေကပါ ချိတ်ဆက်နေကြောင်း အေးဂျင့်ဖြစ်သူက ထုတ်ပြောလာခဲ့ပါတယ်။ အူဂါတီရဲ့ အေးဂျင့်ဖြစ်သူ Jorge Chijane က ပြောရာမှာ ” လီဗာပူးလား? စကားပြောမှုတွေ အများကြီး ရှိပါတယ်။ ဒါပေမယ့် ကလပ် တစ်သင်းတည်း မဟုတ်ဘဲ အခြားသော ကလပ်တွေကလည်း စကားပြောနေကြပါတယ်။ ကစားသမားအတွက် စကားပြောမှုတွေ အတော်လေး ရှိနေပေမယ့်လို့ ဘယ်အသင်းလဲ ဆိုတဲ့အကြောင်း ကျနော် မသေချာသေးပါဘူး။ ကလပ်တွေ အများကြီးက အူဂါတီကို ခေါ်ယူရေး ကမ်းလှမ်းလိုနေကြပါတယ်။ ",
"btext2":"လာမယ့်ရာသီ စပို့တင်းမှာ အူဂါတီ ဆက်ရှိ မနေဖို့က များပါတယ်။ သူ ဒီကနေ ထွက်မယ်ဆိုတာ သေချာပါတယ်။ ၁၅ ရက်လောက်အတွင်းမှာ ဒီအခြေအနေကို ကျနော်တို့ ဖြေရှင်းနိုင်မယ်လို့ ယုံကြည်ပါတယ် ” လို့ ဖြေဆိုခဲ့တာပါ။ လီဗာပူးဟာ လက်ရှိ ဝုဗ်ကွင်းလယ်လူ မက်သရုစ် နူးနက်ကို စောင့်ကြည့်နေကတည်းက အူဂါတီကိုလည်း ကင်းထောက်နေခဲ့တာ ဖြစ်ပါတယ်။ ကလော့ပ်ဟာ ဖာဘင်ညိုရဲ့ နံပါတ် ၆ နေရာအတွက် နောက်ထပ် ကစားသမား လိုချင်နေတာဖြစ်ပြီး အူဂါတီအပြင် ရီးရဲလ်မှ ချူအာမီနီ၊ ဆောက်သမ်တန်မှ လာဗီယာတို့ကိုလည်း စောင့်ကြည့်နေပါသေးတယ်။ ",
"btext3": " no     ",
"imgurl1":"https://lfcthadin.com/wp-content/uploads/2023/05/lfc-aston-villa-Ugarte-678x381.jpg",
"imgurl2":"https://lfcthadin.com/wp-content/uploads/2023/05/lfc-aston-villa-Ugarte-678x381.jpg",
"imgurl3":"no",
"video":"no"
 },

      {"ndate":"May  12 , 2023",
"htext":"တနင်္လာနေ့ Leicester v Liverpool ပွဲစဉ်အတွက် ခရစ်ဆက်တန်ရဲ့ ပွဲကြို ရလဒ် ခန့်မှန်း",
"btext1":" ဒီအပတ်မှာတော့ လီဗာပူးအသင်းဟာ နယူးကာဆယ်၊ ယူနိုက်တက် ပွဲတွေ အပြီးမှ လက်စတာနဲ့ အဝေးကွင်း သွားရောက် ရင်ဆိုင်ရမှာ ဖြစ်ပါတယ်။ လီဗာပူးအသင်းဟာ ဒီရာသီ အဝေးကွင်း ရလဒ်တွေ မတည်ငြိမ်သလို လက်စတာက တန်းဆင်းဇုန် ရုန်းအားရှိနေတဲ့ အသင်း ဖြစ်ပါတယ်။ ဒီပွဲမှာ ပေါ့ဆခဲ့မယ်ဆိုရင် အသင်းဟာ နာကျင်စရာ ရလဒ်မျိုး ရင်ဆိုင်ရနိုင်တာမို့ အတော်လေး အာရုံစိုက်ဖို့ လိုအပ်ပါတယ်။ ဒီပွဲအတွက် ဘီဘီစီမှ ခရစ်ဆက်တန်က အခုလို သုံးသပ် ခန့်မှန်းခဲ့ပါတယ်။ ” လက်စတာကွင်းလယ်လူ မတ်ဒီဆန်က ဖူလ်ဟမ်ပွဲတုန်းက သူတို့အသင်း ခြေစွမ်းကို သူကို်ယ်တိုင် ဝေဖန်စကား ဆိုခဲ့တယ်။ ဘာဖြစ်လို့ အဲ့လိုပြောလဲ ကျနော် နားလည်တယ်။ ဒါပေမယ့် သူကိုယ်တိုင်က အဆုံးအဖြတ်ပိုင်းတွေမှာ ပြတ်ပြတ်သားသား မလုပ်နိုင်တာတွေ ရှိခဲ့ပါတယ်။ အဲဗာတန်က သူ့ရဲ့ ပင်နယ်တီကို ကာကွယ်နိုင်ခဲ့ပါတယ်။",
"btext2":"လက်စတာက ကွင်းပြင်မှာ စကားချည်း ပြောနေတာထက် ကွင်းထဲမှာ စွမ်းဆောင်ရည်တွေ ထုတ်ပြနိုင်ဖို့ လိုနေတာပါ။ သူတို့က နောက်ဆုံး ၆ ပွဲဆက် နိုင်ပွဲရထားတဲ့ လီဗာပူးနဲ့ တွေ့မှာဖြစ်တာကြောင့် ခက်ခဲ့တဲ့ ပွဲတစ်ပွဲကို ရင်ဆိုင်သွားရဖွယ် ရှိနေပါတယ်။ လီဗာပူးအသင်းဟာ ချန်ပီယံလိဂ်ဝင်ခွင့်အတွက် မှန်းမျှော်နေတာ ဖြစ်ပါတယ်။ လီဗာပူးက အညှာအတာ မရှိ ကစားနေတယ်။ လက်စတာကတော့ ဘယ်အသင်းနဲ့ပဲ ရင်ဆိုင်ရပါစေ ခံစစ်က ဂိုးတွေ ပေးနေရပါတယ်။ သူတို့ရဲ့ ခံစစ်က အခြေအနေ ဆိုးပါတယ်။ နှစ်သင်းလုံးက တိုက်စစ်ဖွင့်ကစားရင် ကစားပုံကောင်းကြတဲ့ အသင်းတွေဖြစ်လို့ ဒီပွဲက ဖျော်ဖြေမှု ရသ အပြည့် ပေးနိုင်မှာ ဖြစ်ပါတယ်။ လက်စတာက ဂိုးသွင်းမှာဆိုပေမယ့် လီဗာပူးက ဂိုးပိုသွင်းမှာပါ။ ဒီပွဲမှာ လီဗာပူး အနိုင်ရလဒ်ပဲ ရှိပါလိမ့်မယ် ” လို့ သုံးသပ်ခဲ့တယ်။ ဒီပွဲအတွက် ဆက်တန် ခန့်မှန်းရလဒ်ကတော့ လက်စတာ ၁-၃ လီဗာပူး ပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/chris-sutton-lcfc-lfc-678x381.jpg",
"imgurl2":"https://lfcthadin.com/wp-content/uploads/2023/05/chris-sutton-lcfc-lfc-678x381.jpg",
"imgurl3":"no",
"video":"no"
 },
      {"ndate":"May  12 , 2023",
"htext":"ချူအာမီနီ၊ လာဗီယာတို့ကို စာရင်းထဲ ထည့်ခဲ့ခြင်း၊ လီဂူးဝမ်းမှာ ခြေရှုပ်နေတဲ့ အသင်းကင်းထောက်များ၊ နည်းပြဖြစ်သူရဲ့ တောင်းဆိုချက်ကို ကလော့ပ် လက်မခံခြင်းနဲ့ လီဗာပူး နံနက်ခင်း သတင်းများ",
"btext1":"စပို့တင်း ကွင်းလယ်လူ အူဂါတီကို ခေါ်ယူရေးအတွက် လီဗာပူးနဲ့အပြိုင် အက်စတွန်ဗီလာအသင်း ဝင်ရောက်လာဖွယ် ရှိနေပါပြီ။ ကွင်းလယ်လူဟာ ဒီနွေမှာ စပို့တင်းကနေ ထွက်ခွာမှာ ဖြစ်ပါတယ်။ လီဗာပူးအသင်းဟာ ဆောက်သမ်တန်အသင်းမှ မန်စီးတီး ကွင်းလယ်လူဟောင်း ရိုမီယို လာဗီယာကို စောင့်ကြည့်နေပါတယ်။ အသက် ၁၉ နှစ်အရွယ် ဘယ်ဂျီယံ ကစားသမားကို ခေါ်ယူလိုရင် ပေါင် သန်း ၅၀ ကျသင့်ပါမယ်။ ပိုချက်တီနိုက သူ့ရဲ့ ချယ်ဆီးအသင်းအတွက် ထောက်တိုင်တွေထဲမှာ မောင့်ပါဝင်နိုင်မယ်လို့ ယုံကြည်ချက်ရှိနေကာ ကွင်းလယ်လူကို ဆက်ထိန်းဖို့အတွက် ချယ်ဆီးအသင်းကို မီးစိမ်းပြထားပါတယ်။ ",
"btext2":" လီဗာပူးအသင်း လက်မြောက်ဘောဆိုင်ရာ နည်းပြက စီနီယာအသင်းနဲ့ သူ့ကို လေ့ကျင့်ချိန် ပိုပေးဖို့ တောင်းဆိုခဲ့ပေမယ့် ကလော့ပ်က လက်မခံခဲ့ကာ ဒီနွေမှာတော့ နှစ်ဘက် လမ်းခွဲမှု ပြုလုပ်မှာဖြစ်ပါတယ်။ ဘရန့်ဖိုဒ့်ဟာ သူတို့ရဲ့ ဂိုးသမား ယာယာကို လက်လွတ်ရရင် လီဗာပူးကနေ ကလယ်ဟာကို ပြန်လည် ခေါ်ယူပြီး ပထမဦးစားပေး ဂိုးသမားအဖြစ် အသုံးပြုဖို့ထိ ရည်မှန်းထားပါတယ်။ ဧပရယ်လအတွက် လီဗာပူးအသင်း တစ်လတာ အကောင်းဆုံး ကစားသမားဆုကို ထရန့်က ရရှိခဲ့ပါတယ်။ လီဗာပူးအသင်း ကင်းထောက်တွေဟာ လီဂူးဝမ်းဘက်မှာ ခြေရှုပ်နေပြီး နိုက်အသင်းမှ ပြင်သစ်သား ခံစစ်မှူး တိုဒီဘို၊ ကွင်းလယ်လူ တူဟမ်တို့ရဲ့ ခြေစွမ်းတွေကို လိုက်လံ စောင့်ကြည့်နေပါတယ်။ ဒီနွေမှာတော့ လီဗာပူးအသင်းဟာ ကစားသမား ရောင်းချမှုတွေ မပါဘဲ အသုံးစရိတ် ပေါင် သန်း ၁၀၀ အထက်ကို အသုံးပြုမယ်လို့ မာဆေးဆိုဒ် သတင်းထောက်တွေ ဖော်ပြလာပါတယ်။",
"btext3": "  အူဂါတီနဲ့ ချူအာမီနီတို့ နှစ်ဦးဟာ ဒီနွေအတွက် လီဗာပူးအသင်းရဲ့ ကွင်းလယ် ခံစစ် စောင့်ကြည့်စာရင်းထဲ ပါဝင်ထားတယ်လို့ သတင်းထောက် David Maddock က ဆိုပါတယ်။ လီဗာပူးအသင်းဟာ ကလပ်ရဲ့ အပြောင်းအရွှေ့ စာရင်းကို သေချာ ပြုစုနေတာကလွဲလို့ အခုချိန်ထိတော့ တရားဝင် ကိစ္စတွေ မစတင်လာသေးပါဘူး။ အသက် ၃၂ နှစ်အရွယ်ကို ရောက်လာပေမယ့် ဘောလုံးကို အမြင့်ဆုံး အဆင့်မှာ ကစားဖို့ နှစ်အနည်းငယ် ကျန်နေဦးမယ်လို့ ဟန်ဒါဆန်က ယုံကြည်နေပါတယ်။ လီဗာပူး လူငယ်ခံစစ်မှူး ကွမ်းဆက်ဟာ ယူ-၂၀ ကမ္ဘာ့ဖလား ပြိုင်ပွဲဝင်မယ့် အင်္ဂလန်အသင်း လူစာရင်းမှာ ရွေးချယ်ခံခဲ့ရပါတယ်။ လီဗာပူးအသင်း နိုင်ပွဲတွေ ဆက်တိုက်ယူနေလို့ ချန်ပီယံလိဂ်ဝင်ခွင့်အတွက် စိုးရိမ်လာတယ်လို့ နယူးကာဆယ် တိုက်စစ်မှူး ဝဲလ်ဆန်က ဝန်ခံပါတယ်။    ",
"imgurl1":"https://lfcthadin.com/wp-content/uploads/2023/05/8521252023-678x381.jpg",
"imgurl2":"https://lfcthadin.com/wp-content/uploads/2023/05/8521252023-678x381.jpg",
"imgurl3":"no",
"video":"no"
 },
     {"ndate":"May  11 , 2023",
"htext":"လီဗာပူးကြောင့် ချန်ပီယံလိဂ်ဝင်ခွင့် စိတ်ပူနေရကြောင်း ဝန်ခံတဲ့ နယူးကာဆယ် တိုက်စစ်မှူး ဝဲလ်ဆန်",
"btext1":"နယူးကာဆယ် တိုက်စစ်မှူး ကော်လမ် ဝဲလ်ဆန်က ချန်ပီယံလိဂ်ဝင်ခွင့်နဲ့ ပတ်သက်ပြီး လီဗာပူးရဲ့ တိုးတက်လာမှုကို စိုးရိမ်မိတယ်လို့ ဝန်ခံစကား ပြောဆိုလာပါတယ်။ လီဗာပူးအသင်းဟာ ၆ ပွဲဆက် အမှတ်ပေးပွဲ နိုင်ပွဲကြောင့် ရာသီမသိမ်ခင်မှာ ထိပ်ဆုံး ၄ သင်း နေရာကို စိန်ခေါ်နိုင်မလား စိတ်လှုပ်ရှားစရာတွေ ဖြစ်လာနေပါတယ်။ အဆင့် ၃ နဲ့ အဆင့် ၄ နေရာက အသင်းတွေဟာ ချန်ပီယံလိဂ်ဝင်ခွင့် အာမခံချက် မရှိသေးတာနဲ့အတူ စိုးရိမ်လာနေကြပါပြီ။ လီဗာပူးရဲ့ ရလဒ်တွေကြောင့် ဖိအားတွေ ခံစားမိလာနေပြီး အရင်အပတ်တွေတုန်းက ပျော်ထားတာတွေ ပျောက်ဆုံးလုနေကြောင်းကို နယူးကာဆယ် တိုက်စစ်မှူးက ဝန်ခံခဲ့ပါတယ်။ ",
"btext2":" “ လီဗာပူးအသင်းက စိတ်သက်သက်သာသာ ရှိနေဖို့ လိုမှာပါ။ အရင်နှစ်ပတ်လောက်တုန်းက ကျနော်တော့ ချန်ပီယံလိဂ်အနံ့ ရနေပြီလို့ ပြောခဲ့ပါတယ်။ အခုတော့ အဲ့အနံ့တွေလည်း ပျောက်ကုန်ပါပြီ။ ဘယ်နေရာကို ရောက်ကုန်တယ် မသိပေမယ့် ကျနော်တို့ရဲ့ ခံစားချက်တွေ ရှာမတွေ့တော့ပါဘူး။ အာဆင်နယ်ကို ၂-၀ နဲ့ ရှုံးပြီးတဲ့နောက် ကျနော်တို့ အဝေးကြီး သွားရဦးမှာပါလား ဆိုတာကို ခံစားမိခဲ့ပါတယ်။ ကျနော်တို့ လိစ်ဒ်၊ လက်စတာတို့နဲ့ ကစားရဦးမယ်၊ သူတို့ နှစ်သင်းလုံးက တန်းဆင်းဇုန် ရုန်းအား ရှိနေတာပါ။ နောက်ဆုံး ၄ ပွဲမှာ ကျနော်တို့ ၃ ပွဲနိုင်ဖို့ လိုနေပါတယ် ” လို့ ဝဲလ်ဆန်က ပြောခဲ့ပါတယ်။ ဒီအပတ်မှာ နယူးကာဆယ်က လိဒ်စ်ယူနိုက်တက်ကို ရင်ဆိုင်ရမှာဖြစ်ပြီး လီဗာပူးကတော့ လက်စတာနဲ့ ယှဉ်ပြိုင်ရမှာပဲ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/05/salah-welson-pl-678x381.jpg",
"imgurl2":"https://lfcthadin.com/wp-content/uploads/2023/05/salah-welson-pl-678x381.jpg",
"imgurl3":"no",
"video":"no"
 },
     {"ndate":"May  11 , 2023",
"htext":"ရာသီကြို မတိုင်ခင် နည်းပြမှု ပုံစံသစ်၊ လေ့ကျင့်ရေး ပုံစံသစ်နဲ့ လီဗာပူး ပြုပြင်ပြောင်းလဲရေး စတင်ခဲ့ပါပြီ",
"btext1":"လီဗာပူးဟာ ကလော့ပ် လက်အောက် ပြန်လည် တည်ဆောက်မှုတွေ လုပ်ဆောင်နေသလို ရာသီမကုန်ခင်မှာပဲ အသင်းရဲ့ပုံမှန် လေ့ကျင့်ရေးနဲ့ နည်းပြခြင်း နည်းစနစ်တွေကို ပြောင်းလဲလိုက်ပြီဖြစ်ပါတယ်။ ချန်ပီယံလိဂ်ဝင်ခွင့် ပြင်ပနေရာကို ရောက်ခဲ့တဲ့ထိ ဆိုးရွားမှုတွေကို ရင်ဆိုင်နေရတဲ့ လီဗာပူးအသင်းဟာ ရာသီကုန်ခါနီးမှာတော့ အထင်ကြီးစရာ ပုံစံကောင်းကို ရရှိနေပြီး စနေနေ့က ဘရန့်ဖို့ဒ်ကို ၁-၀ နဲ့ အနိုင်ရခဲ့တာဟာ အသင်းရဲ့ ၆ပွဲဆက် အနိုင်ရလဒ် ဖြစ်ခဲ့ပါတယ်။ မတ်လအတွင်း ဘုန်းမောက်နဲ့ ရီးရဲလ်မက်ဒရစ်တို့ကို ရှုံးနိမ့်ခဲ့ကာ ဒီရာသီ ဘာမှ မျှော်လင့်စရာ မရှိတော့တဲ့နောက် လီဗာပူးဟာ အသစ်တွေကို ပြောင်းလဲဖို့ ဆုံးဖြတ်ခဲ့ပါတယ်။ ရာသီကြိုမှ အသစ်စမှာထက် အခုတည်းက နည်းပြအဖွဲ့ဟာ ချဉ်းကပ်မှုပုံစံ အသစ်ကို ကျင့်သုံးနေပါပြီ။ ",
"btext2":"“ ကျွန်တော်တို့ စီမံကိန်း အသစ်တစ်ခုကို စတင်ခဲ့ပါတယ်။ ဒါက ကျွန်တော်တို့အတွက်တော့ လတ်ဆတ်တဲ့လေကို ရှူသွင်းလိုက်ရသလို ခံစားရပါတယ်။ နည်းပြတဲ့ပုံစံ ပြောင်းလဲသွားတယ်၊ လေ့ကျင့်မှု ပုံစံတွေကလည်း ပြောင်းလဲသွားတယ်။ အရာအာလုံးက ကျွန်တော်တို့ရင်ဘတ်ကို ဖွင့်လှစ်လိုက်သလို ဖြစ်ခဲ့တာပါ။ ကျွန်တော်တို့ ယှဉ်ပြိုင်ကြရအောင်ပါ။ ဒီနှစ်မှာ ထပ်ပြီး ဆုံးရှုံးစရာလည်း မရှိတော့ပါဘူး။ ဒါဆိုရင် အခုပဲ လီဗာပူးအသင်း အသစ်ကို ဘာကြောင့် မစတင်နိုင်ရမှာလဲ။ အဲ့အတွေးနဲ့ ကျနော်တို့ အသစ်တွေကို စတင်ခဲ့တာ ဖြစ်ပါတယ်။ ကောင်းတဲ့အခိုက်အတန့်တွေ အများကြီး မြင်ရတယ်။ ဒါပေမယ့် ပြင်ဆင်စရာတွေ ရှိပါသေးတယ်။ သင်ယူရဦးမယ်။ တိုးတက်အောင် လုပ်ရဦးမယ်။ ကျွန်တော်တို့ တိုးတက်လာမှာ ၁၀၀ ရာခိုင်နှုန်း သေချာပါတယ်။ ",
"btext3": "  အခုချိန်မှာ ၁ပတ် ၃ပွဲ ကစားနေရတယ်။ ဆိုတော့ ‘ဒါက ကောင်းတယ်’ ‘ဒါက သိပ်မကောင်းဘူး’ ဆိုတာကလွဲရင် ကောင်လေးတွေအတွက် ပြောစရာက သိပ်မရှိသေးဘူး ” လို့ ကလော့ပ်က ဆိုခဲ့ပါတယ်။ ၁၅ ရက်အတွင်း ၅ပွဲ ကစားခဲ့ပြီးနောက် လီဗာပူးဟာ တနင်္လာနေ့ လက်စတာနဲ့ အဝေးကွင်းပွဲ ယှဉ်ပြိုင်ရပါမယ်။ အဲ့ဒါပြီးရင်တော့ အက်စ်တွန်ဗီလာနဲ့ အိမ်ကွင်းပွဲ၊ ရာသီနောက်ဆုံးရက်မှာ ဆောက်သမ်တန်နဲ့ အဝေးကွင်းပွဲ ကစားရမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/lfc-klopp-training-2023-678x381.jpg",
"imgurl2":"https://lfcthadin.com/wp-content/uploads/2023/05/vdd-hendo-lfc.jpg",
"imgurl3":"no",
"video":"no"
 },
     {"ndate":"May  11 , 2023",
"htext":"လက်ကျန် ၃ ပွဲမှာ ၉ မှတ် ယူပေးပြီးမှ ဖြစ်လာတာကို လက်ခံလိုက်ဖို့ လီဗာပူး အသင်းကို တိုက်တွန်း",
"btext1":"လီဗာပူးအသင်းဟာ ထိပ်ဆုံး ၄ သင်း ဝင်ခွင့်အတွက် မျှော်လင့်ချက်ကြီး ထားနေတာမျိုးထက် လက်ကျန် ၃ ပွဲမှာ ၉ မှတ်ရဖို့ကို အာရုံစိုက်ဖို့ လိုအပ်တယ်လို့ အသင်းတိုက်စစ်မှူးဟောင်း ဂျွန်အတ်ဒရစ်က Echo ကနေ ရေးသားလာပါတယ်။ နယူးကာဆယ်၊ မန်ယူနိုက်တက်တို့နောက် အဆင့် ၅ နေရာကနေ ဖိအားပေးနေတဲ့ လီဗာပူးအသင်းဟာ လက်ကျန်ပွဲတွေမှာ ဘာဖိအားမှ မကျန်တော့ပါဘူး။ အသင်းရဲ့ ချန်ပီယံလိဂ် ဝင်နိုင်ခွင့်ကလည်း မှိန်ပျပျပဲ ရှိတော့တာဖြစ်လို့ အခြားပွဲတွေကို မကြည့်ဘဲ ကိုယ့်ပွဲပဲ ယှဉ်ပြိုင်ကစားဖို့ တိုက်တွန်းခံထားရတာပါ။ ဂျွန်အတ်ဒရစ်က ” ထိပ်ဆုံးလေးနေရာနဲ့ ချန်ပီယံလိဂ်ဝင်ခွင့်က ကျွန်တော်တို့ လက်ထဲမှာ မရှိသေးပါဘူး။ ဘက်စုံတိုးတက်လာတာ မဟုတ်သေးပေမယ့် ၈ပွဲဆက်မရှုံး၊ ၆ပွဲဆက် အနိုင်ရလဒ်က ကျွန်တော်တို့သိတဲ့ လီဗာပူးကို ပြန်မြင်လာရပါတယ်။ ",
"btext2":"ကျွန်တော်တို့ဟာ မဖြစ်မနေ ပွဲတွေကို အနိုင်ယူခဲ့တယ်။ လီဗာပူးအသင်းဟာ ပွဲတွေကို အနိုင်ယူဖို့ ယုံကြည်မှုတွေ ပြန်ရလာပြီဆိုတာ မန်ချက်စတာ ယူနိုက်တက်နဲ့ နယူးကာဆယ်တို့လို ထိပ်ဆုံးလေးသင်း ပြိုင်ဘက်တွေ သိကြပါတယ်။ ပွဲတွေကို အနိုင်ယူဖို့ ကျွန်တော်တို့ မျှော်လင့်ထားခဲ့တဲ့ ပုံစံမျိုး မဟုတ်သေးပေမယ့် ကိစ္စမရှိပါဘူး။ ဒီလိုအချိန်မှာ အနိုင်ရဖို့က အဓိကပါပဲ။ နယူးကာဆယ်နဲ့ ယူနိုက်တက်တို့က ၃ပွဲ မဖြစ်မနေ အနိုင်ယူရမယ်၊ သူတို့ပွဲတွေက သိပ်လည်း မခက်ပါဘူး။ ဒါပေမယ့် သူတို့ အမှတ်လျော့နိုင်တဲ့ ပွဲအနည်းငယ်ရှိပါတယ်။ ကျွန်တော်တို့က လက်ကျန်ပွဲတွေ အားလုံးကို အနိုင်ယူနိုင်ရင် အခြေအနေက စိတ်ဝင်စားစရာ ဖြစ်ပါလိမ့်မယ်။ ကျွန်တော်တို့လုပ်ရမှာက နောက်ပွဲကို အာရုံစိုက်ဖို့ပဲ။ လက်စတာနဲ့ အဝေးကွင်းမှာ ကစားရတာက ခက်ပါတယ်။ သူတို့က တန်းမဆင်းရရေး အသည်းအသန် တိုက်ခိုက်နေရတယ်။ ကောင်းတဲ့ရာသီတစ်ခု မဖြစ်ခဲ့ပေမယ့် ဂိုးကွာခြားချက်နဲ့ ယူနိုက်တက်ကို အဆင့်လေးကနေ ဆွဲချနိုင်ရင် သိပ်ကောင်းမှာပါ။ ဒါက အက်ဖ်အေဖလား ဖိုင်နယ်မှာ အနိုင်ရသလို ဖြစ်သွားမှာပါ။ ",
"btext3": "    ယူနိုက်တက်တို့ ခြေချော်ရင် ပျော်တယ်။ နောက်ပွဲမှာ ဘာဖြစ်မလဲဆိုတာ မသိဘူးလေ။ ကိုယ့်ဘာကိုယ် အာရုံစိုက်ထားဖို့ လိုပါတယ်။ တခြားအသင်းတွေကို မကြည့်နဲ့။ အခြားအသင်းတွေက ယူနိုက်တက်ဆီက အမှတ်တွေ ယူနိုင်တယ်လို့ မျှော်လင့်ရတယ်။ နယူးကာဆယ်ကလည်း အန္တရာယ်များတဲ့ ပြိုင်ဘက်တချို့နဲ့ တွေ့ရမယ့်ပွဲတွေ ရှိနေတယ်။ ကျွန်တော်တို့မလည်း ခက်ခဲတဲ့ ပွဲ၃ပွဲ ရှိတယ်။ ၉မှတ် အပြည့်ယူပြီးတော့ တခြားအသင်းတွေ ဘာဖြစ်မလဲဆိုတာ ကြည့်ရမှာပါ။ သူတို့တွေ ခြေချော်မလား၊ လမ်းကြောင်းမှန်ပေါ် ပြန်ရောက်သွားမလားပေါ့။ ” ဆိုပြီး ရေးသားခဲ့တာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/gakpo-trent-klopp--678x381.jpg",
"imgurl2":"https://lfcthadin.com/wp-content/uploads/2023/05/gakpo-trent-klopp--678x381.jpg",
"imgurl3":"no",
"video":"no"
 },
    {"ndate":"May  11 , 2023",
"htext":"လီဗာပူး ပစ်မှတ် ဘာရယ်လာရဲ့ ကောင်းကွက်နဲ့ ပတ်သက်ပြီး မှတ်ချက်ပေးလိုက်တဲ့ စတီဗင် ဂျရတ်",
"btext1":" လီဗာပူး ဂန္တဝင်ကြီး စတီဗင်ဂျရတ်က မနက်က ချန်ပီယံလိဂ် ဆီမီးဖိုင်နယ်ပွဲ အကြိုမှာ အင်တာမီလန် ကွင်းလယ်လူ ဘာရယ်လာကို အထူးချီးကျူးမှု ပြုလုပ်ခဲ့ပါတယ်။ ကွင်းလယ်လူဟာ ကုန်ခဲ့တဲ့ ၄ နှစ်အတွင်း ဆန်စီယိုမှာ အင်တာမီလန်အတွက် ထူးချွန်ထားခဲ့သူပါ။ သူဟာ အင်တာမီလန်နဲ့ စီးရီးအေဖလား၊ ကိုပါ အီတလီဖလား တို့ကို အနိုင်ရခဲ့တယ်။ ၂၀၂၁ ခုနှစ်မှာ ယူရို အနိုင်ရ အီတလီအသင်းအတွက် အရေးကြီး ကစားသမားလည်း ဖြစ်ပါတယ်။ ယာဂင်ကလော့ပ်ဟာ ကွင်းလယ်ပိုင်း အင်အားဖြည့်ဖို့ ဘာရယ်လာကို စိတ်ဝင်စားနေကြောင်း အီတလီ ဂုဏ်သိက္ခာရှိ သတင်းထောက် ဒီမာဇီယိုက ဖော်ပြလာခဲ့တာပါ။ အသက် ၂၆ နှစ်အရွယ် ကွင်းလယ်လူနဲ့ ပတ်သက်ပြီး စတီဗင်ဂျရတ်ကတော့ အတော်လေး အထင်ကြီးနေပါတယ်။",
"btext2":"‘ ဘာရယ်လာက ဖန်တီးနိုင်တယ်၊ အရေးကြီးတဲ့ သွင်းဂိုးတွေလည်း သွင်းယူနိုင်တယ်။ နေပယ်မှာ အင်္ဂလန်ကို ရင်ဆိုင်ကစားတဲ့ပွဲကို ကျနော် ကြည့်ခဲ့ပါတယ်။ သူက ပွဲရဲ့ အစိတ်အပိုင်း အားလုံးမှာ ပါဝင်နေခဲ့တာပါ။ ဘယ်လင်ဟမ်ကို ရင်ဆိုင်ရာမှာ သူက အကောင်းဆုံး လုပ်နိုင်ခဲ့တယ်။ ဘာရယ်လာက အရွယ်ကောင်း ကစားသမားဖြစ်ပြီး အကောင်းဆုံး အသက်အရွယ်ကို ရောက်လာနေပါပြီ။ သူနဲ့ လက်ရွေးစင် အသင်းဖော် တိုနယ်လီကြား ရင်ဆိုင်ပွဲမှာ ဘယ်သူ အသာရမလဲက စိတ်ဝင်စားဖို့ ကောင်းမှာပါ။ ကွင်းလယ်ဧရိယာဟာ အရမ်းကို အရေးကြီးတာကို ကျနော်တို့ အားလုံး သိကြပါတယ် ‘ လို့ ဂျရတ်က ဆိုခဲ့တာပါ။ မနက်က ချန်ပီယံလိဂ် ဆီမီးဖိုင်နယ်ပွဲမှာ ဘာရယ်လာ ဦးဆောင်တဲ့ အင်တာမီလန်က ၂-၀ နဲ့ အနိုင်ရခဲ့ပါတယ်။ ဘာရယ်လာကတော့ အင်တာမှ ပျော်နေပြီး သူ့ကို ခေါ်ယူလိုရင် ပေါင် သန်း ၅၀-၇၀ ကြား ကျသင့်မှာပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/gerrard-barella-lfc-678x381.jpg",
"imgurl2":"https://lfcthadin.com/wp-content/uploads/2023/05/gerrard-barella-lfc-678x381.jpg",
"imgurl3":"no",
"video":"no"
 },

    {"ndate":"May  11 , 2023",
"htext":"နည်းပြအဖွဲ့သား တစ်ဦး ထွက်ခွာဖို့ ရှိခြင်း၊ ဘာရယ်လာအတွက် ပေါင် ၆၁ သန်း၊ အဆင့် ၄ မှလွဲလို့ အခြားသော ချန်ပီယံလိဂ် ဝင်နိုင်ခွင့် မရှိခြင်းနဲ့ လီဗာပူး သတင်းများ",
"btext1":"ဘာစီလိုနာက ပြန်ရောက်လာပြီဖြစ်တဲ့ လီဗာပူးအသင်းသားတွေဟာ မနက်ကစပြီး အက်ဆာမှာ လေ့ကျင့်ရေး ပြန်ဝင်ကြပြီဖြစ်ကာ လက်စတာပွဲအတွက် စတင် ပြင်ဆင်နေပါပြီ။ ဒဏ်ရာကြောင့် အနားယူနေရတဲ့ ကယ်ဗင် ရမ်ဆေးဟာ ဒီကနေ့မှာ အပေါ့စား လေ့ကျင့်ရေး စလုပ်မှာဖြစ်ပြီး ရာသီကြို ပြင်ဆင်မှုတွေအတွင်း ကြံ့ခိုင်မှု အဆင်သင့် ဖြစ်နေဖို့ ရှိပါတယ်။ လီဗာပူးအသင်းနဲ့ အယ်လစ်စတာရဲ့ ဖခင် ဦးဆောင်တဲ့ ကိုယ်စားလှယ် အဖွဲ့တို့ စကားပြောဆို ဆက်ဆံထားမှုက အတော်လေးကို အဆင်ပြေနေခဲ့ပြီဖြစ်ကာ ရာသီကုန်ရင် ကစားသမားဘက်က ဆုံးဖြတ်ချက် ပြုလုပ်လာပါမယ်။ ",
"btext2":"အူဂါတီ ကိုယ်တိုင်က လီဗာပူးအသင်းထံ ပြောင်းရွှေ့လိုနေခြင်းကြောင့် ဒီနွေမှာ ဥရုဂွေး ကွင်းလယ်လူကို ခေါ်ယူရေး ကိစ္စဟာ တိုးတက်မှု ဖြစ်လာနိုင်တဲ့ အခြေအနေပဲ ဖြစ်ပါတယ်။ ချယ်ဆီးနည်းပြသစ်ဖြစ်လာမယ် ရေပန်းစားနေတဲ့ ပိုချက်တီနိုက မေဆန်မောင့်ဟာ သူ့ရဲ့ အသင်းအတွက် အဓိကျတဲ့ ကစားသမားဖြစ်လာနိုင်တယ် ယုံကြည်နေပြီး ဒီနွေမှာ လက်မလွတ်ရဖို့ ကြိုးစားလာနိုင်ပါတယ်။ အသက် ၂၆ နှစ်အရွယ် အင်တာမီလန် ကွင်းလယ်လူ ဘာရယ်လာဟာ လီဗာပူးနဲ့ သတင်းကြီးတွေ ထွက်ပေါ်နေပြီး ၎င်းရဲ့စာချုပ်ပါ ပြောင်းရွှေ့ကြေးက ပေါင် ၆၁ သန်း ဖြစ်ပါတယ်။ လက်မြောက်ဘောဆိုင်ရာ နည်းပြဖြစ်သူ Thomas Gronnemark ဟာ ဒီနွေမှာတော့ သူ ၅ နှစ်ကြာ လုပ်လာတဲ့ လီဗာပူးအသင်းကနေ ထွက်ခွာပါမယ်။ ",
"btext3": "   လူတိုင်းက ဆာလာဟာ ဆိုးရွားတဲ့ ဘောလုံးရာသီကို ပိုင်ဆိုင်နေတယ် ပြောကြပေမယ့် အီဂျစ်သားဟာ ဂိုး ၃၀ သွင်းသွားတာပါပဲလို့ ဝက်စ်ဟမ်း တိုက်စစ်မှူး ဘိုဝန်က အထင်ကြီးစွာ မှတ်ချက်ပေးပါတယ်။ လီဗာပူးအသင်း လာမယ့်ရာသီ ချန်ပီယံလိဂ်ဝင်ဖို့က အဆင့် ၄ ဝင်ဖို့ကလွဲပြီး အခြားနည်းလမ်း မရှိပါဘူး။ ချန်ပီယံလိဂ်ကို ဘယ်အသင်းပဲ ရပါစေ လီဗာပူးအပေါ် သက်ရောက်မှု မရှိပါဘူး။ ရီးရဲလ်မက်ဒရစ်မှာ ပွဲထွက်ခွင့် နည်းပါးနေတဲ့ ချူအာမီနီကို လာမယ့်ရာသီ အငှားခေါ်ယူဖို့ လီဗာပူးအသင်း စိတ်ဝင်စားတယ်ဆိုကာ အပြောင်းအရွှေ့ သတင်းလွှင့်မှုတွေ ရှိလာနေပါတယ်။  ",
"imgurl1":"https://lfcthadin.com/wp-content/uploads/2023/05/lfc-tha-din-short-news-678x381.jpg",
"imgurl2":"https://lfcthadin.com/wp-content/uploads/2023/05/lfc-tha-din-short-news-678x381.jpg",
"imgurl3":"no",
"video":"no"
 },

   {"ndate":"May  10 , 2023",
"htext":"လီဗာပူးအသင်း ရာသီကုန်ရင် Top 4 ဝင်နိုင်တဲ့ အကြောင်းရင်းကို စီးတီး ခံစစ်မှူးဟောင်း ပြောပြလာ",
"btext1":"ဒီရာသီမှာ လီဗာပူးအသင်းက ထိပ်ဆုံး ၄ သင်းထဲ ဝင်ဖို့ရာ ဖိအား မရှိခြင်းကပဲ ရာသီသိမ်းရင် အန်ဖီးကလပ်ကို အဆင့် ၄ အတွင်း ဝင်စေမယ့် အခွင့်အရေး ဖြစ်လာလိမ့်မယ်လို့ မန်စီးတီး ခံစစ်မှူးဟောင်း မီဂါရစ်ချက်က မှတ်ချက်ပေးလိုက်ပါတယ်။ လီဗာပူးအသင်းဟာ အမှတ်ပေးပွဲမှာ ၆ ပွဲဆက်တိုက် နိုင်ပွဲရယူနိုင်ခဲ့တာကြောင့် နယူးကာဆယ်၊ မန်ယူနိုက်တက်တို့နဲ့ ရမှတ်ကွာဟချက်ကို ကျဉ်းမြောင်းအောင် လုပ်လာနိုင်ခဲ့ပါတယ်။ ဒါပေမယ့်လည်း အခုချိန်ထိတော့ လီဗာပူးရဲ့ ထိပ်ဆုံး ၄ သင်း ဝင်နိုင်မယ့် ရာနှုန်းက နည်းပါးနေဆဲ ဖြစ်ပါတယ်။ မီဂါရစ်ချက်က ” လီဗာပူးအသင်းက ဘရန့်ဖိုဒ့်ကို အနိုင်ရအပြီးမှာ သူတို့နဲ့ ပတ်သက်ပြီး ကျနော် နည်းနည်းလေး ယုံကြည်ချက် ပိုရှိလာနေပါပြီ။ ဘာလို့လဲဆိုတော့ သူတို့က ဘာဖိအားမှ မရှိဘူးလေ။ သူတို့ ကိုယ်တိုင်လည်း ထိပ်ဆုံး ၄ သင်းထဲ ဝင်မယ်လို့ မျှော်လင့်ထားကြတာ မဟုတ်ဘူး။ ",
"btext2":"အခုဆိုရင် သူတို့က လွတ်လွတ်လပ်လပ် ကစားခွင့်ရလာနေပါတယ်။ လီဗာပူးအတွက် ကောင်းတာတစ်ခုက သူတို့က အရင် လီဗာပူးလို ကစားနေတာ မဟုတ်ဘူး။ ဒါပေမယ့် သူတို့ နိုင်ပွဲတွေ ဆက်တိုက် ရနေတာပါပဲ။ သူတို့က ပွဲတိုင်းကို ကြည့်ကြည့်မှုတွေနဲ့ သွားနိုင်နေတယ်။ တခါတလေမှာ စိတ်ပိုင်းဆိုင်ရာအရ အနောက်ကနေ လိုက်ကစားရတာထက် ရမှတ်တွေ ဆက်တိုက် ယူနေတာက ပိုကောင်းတတ်ပါတယ် ” လို့ သုံးသပ်ခဲ့တာ ဖြစ်ပါတယ်။ လီဗာပူးက ရာသီသိမ်းပွဲ ၃ ပွဲ ကစားဖို့ ကျန်ရှိချိန်မှာ နယူးကာဆယ်နဲ့ ယူနိုက်တက်က ၄ ပွဲ ကစားရမှာဖြစ်ပါတယ်။ ချန်ပီယံလိဂ်ဝင်ရေးမှာ လီဗာပူးက ပွဲတိုင်း နိုင်ဖို့ လိုအပ်သလို ကျန်တဲ့ ၂ သင်းကလည်း အနည်းဆုံး ၂ ပွဲစီ ရှုံးနိမ့်ဖို့ လိုအပ်ဦးမှာ ဖြစ်ပါတယ်။  ",
"btext3": "  no    ",
"imgurl1":"https://lfcthadin.com/wp-content/uploads/2023/05/richard-klopp-lfc-2023-678x381.jpg",
"imgurl2":"https://lfcthadin.com/wp-content/uploads/2023/05/richard-klopp-lfc-2023-678x381.jpg",
"imgurl3":"no",
"video":"no"
 },
   {"ndate":"May  10 , 2023",
"htext":"ပေါ်တူဂီမှာတော့ လီဗာပူးနဲ့ အူဂါတီ အပြောင်းအရွှေ့ ကိစ္စ သတင်းထူးတွေ ထွက်ပေါ်နေပါပြီ",
"btext1":"ဒီအပတ်တွေအတွင်း လီဗာပူးအသင်းဟာ ကွင်းလယ်လူ အူဂါတီကို ရေရှည်အတွက် ရည်ရွယ်ပြီး စောင့်ကြည့်နေတယ်ဆိုတဲ့ ကောလဟာလတွေ ဆက်တိုက် ထွက်ပေါ်နေခဲ့ပါတယ်။ လီဗာပူးအသင်းဟာ ချန်ပီယံလိဂ်ဝင်ရင် ခေါ်ယူမယ့် ကွင်းလယ်လူစာရင်းနဲ့ ချန်ပီယံလိဂ် လွဲခဲ့ရင် ခေါ်ယူမယ့် လူစာရင်းကို ပြုစုထားပါတယ်။ ဒါ့အပြင် ကမ်းလှမ်းမယ့် ကစားသမားအတွက် သက်ဆိုင်ရာ ကလပ်တွေက စျေးကိုင်ခဲ့ရင် နောက်ထပ် ပစ်မှတ်ကို ခပ်မြန်မြန် ပြောင်းချိတ်မယ်လို့ ကလော့ပ် ကိုယ်တိုင်က အတည်ပြုထားတာပါ။ ပေါ်တူဂီသတင်းသမားတွေကတော့ လီဗာပူးဟာ အူဂါတီကို စောင့်ကြည့်နေတာထက် ပိုတဲ့ စိတ်ဝင်စားမှုမျိုး ရှိထားကြောင်း ဖော်ထုတ်ခဲ့ကြတယ်။ ဒါကြောင့်ပဲ ဒီနွေမှာ ဥရုဂွေး ကွင်းလယ်လူကို ခေါ်ယူလိုရင် စာချုပ်ပါကြေး ပေါင် ၅၂.၂ သန်း ရှိထားတယ်ဆိုတာတွေထိပါ ပေါ်တူဂီ အခြေစိုက် သတင်းဌာနတွေက ဖော်ပြလာခဲ့ပါတယ်။ ",
"btext2":"ဒီအပတ် အစောပိုင်းမှာပဲ ပေါ်တူဂီ သတင်းဌာန Report က ထပ်မံ ဖော်ပြရာမှာ လီဗာပူးဟာ စပို့တင်းကလပ် တာဝန်ရှိသူတွေနဲ့ ရက်ပိုင်းအတွင်း တွေ့ဆုံပြီး အူဂါတီကိစ္စ စကားပြောဖို့ ပြင်ဆင်ထားတယ်လို့ ဆိုပါတယ်။ အသက် ၂၂ နှစ်အရွယ် ကွင်းလယ်လူဟာ ဥရောပကို ခြေချလာခဲ့တာ ၂ ရာသီ ရှိပြီဖြစ်ပြီး ချန်ပီယံလိဂ်နဲ့ အမှတ်ပေးလိဂ်တွေမှာ ပုံမှန်ပါဝင်ကစားနေသူ ဖြစ်ပါတယ်။ ဂျော့မန်ဒက်စ်ရဲ့ အေဂျင်စီက အူဂါတီရဲ့ အနာဂတ်ကို စီမံပေးခွင့် ရထားပြီး စပို့တင်းက ကစားသမားကို ရောင်းချခွင့်ရဲ့ ၇၀% ကိုပဲ ပိုင်ဆိုင်ထားပါတယ်။ ",
"btext3": "   အင်္ဂလန်သတင်းတွေကတော့ လီဗာပူးအသင်းဟာ ဖာဘင်ညိုနေရာ ရေရှည် အစားထိုးနိုင်မယ့် ကစားသမားမျိုးကို ရှာဖွေနေတယ်။ အသင်းဟာ ဥရောပမှာ ၂ နှစ် အနည်းဆုံး ကစားထားတဲ့ အသက် ၂၃ နှစ်အောက် ကွင်းလယ်လူတွေကို စောင့်ကြည့်နေတာဖြစ်ပြီး အူဂါတီကို ဒီနွေမှာ ခေါ်ယူဦးမှာ မဟုတ်ဘူးလို့ ဆိုပါတယ်။ ဒါ့အပြင် ကွင်းလယ်ခံစစ်အတွက် လီဗာပူး စောင့်ကြည့်နေတာက အူဂါတီ တစ်ဦးတည်း မဟုတ်ဘဲ လီဂူးဝမ်းကလပ် နိုက်အသင်းမှ တူဟမ်လို ကြယ်ပွင့်မျိုးလည်း ပါဝင်ထားကြောင်းနဲ့ ဒီနွေမှာတော့ ၎င်းတို့ကို ခေါ်ယူဦးမှာ မဟုတ်ကြောင်း သတင်းထောက် Dominic King က ထုတ်ပြောထားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/17011042023-678x381.jpg",
"imgurl2":"https://lfcthadin.com/wp-content/uploads/2023/04/17362942023.jpg",
"imgurl3":"no",
"video":"no"
 },
   {"ndate":"May  10 , 2023",
"htext":"လီဗာပူးရဲ့ တန်ကြေးကြီး ခေါ်ယူမှုက အယ်လစ်စတာ တစ်ဦးတည်း မဟုတ်ကြောင်း သတင်းထောက် ထုတ်ဖော်",
"btext1":"လီဗာပူးအသင်းဟာ ဒီတလောမှာ မက်အယ်လစ်စတာနဲ့ သတင်းကြီးတွေ ထွက်နေပေမယ့် အန်ဖီးကလပ်ရဲ့ ဒီနွေ ခေါ်ယူမှုက ဘရိုက်တန် ကွင်းလယ်လူ တစ်ဦးတည်းဖြင့် အပြီးသတ်မှာ မဟုတ်ဘူးလို့ သိရပါတယ်။ လန်ဒန်အခြေစိုက် သတင်းထောက် Bobby Vincent က ဖော်ပြရာမှာ လီဗာပူးက အယ်လစ်စတာကို ခေါ်ယူခဲ့ရင်တောင်မှပဲ မေဆန်မောင့်ကို ထပ်မံ ခေါ်ယူဖို့ ရပ်တန့်မှာ မဟုတ်ကြောင်းနဲ့ အင်္ဂလန်ကွင်းလယ်လူအတွက် ကြိုးစားမှုတွေ ရှိလာဦးမှာပါလို့ ဖော်ပြလာခဲ့ပါတယ်။ ဘောလုံးရာသီဟာ မေလအကုန်မှ အပြီးသတ်မှာဖြစ်ခြင်းကြောင့် အခုချိန်မှာ ကြိုတင် ချိတ်ဆက်မှုတွေကလွဲလို့ အပြောင်းအရွှေ့နဲ့ ပတ်သက်ပြီး အပြီးသတ်ဆိုင်ရာ သတင်းတွေ ထွက်ပေါ်လာဦးမှာ မဟုတ်ပါဘူး။ ",
"btext2":"၂၀၂၂-၂၀၂၃ ဘောလုံးရာသီ မကုန်ဆုံးသေးသလို သက်ဆိုင်ရာ ကလပ်တွေက ရာသီကုန်မှာ အမြင့်ဆုံး အနေအထားနဲ့ အဆုံးသတ်လိုတာကြောင့် ကစားသမားတွေက ဘောလုံးရာသီ မသိမ်းခင် ကောလဟာလတွေကို ပိုကြီးမားစေမှာ မဟုတ်ပါဘူး။ သို့ပေမယ့်လို့ ကွင်းလယ်လူစာရင်းကို ကြီးကြီးမားမား အင်အားဖြည့်မယ့် လီဗာပူးဟာ အယ်လစ်စတာ၊ မေဆန်မောင့်တို့လို ပရီးမီးယားလိဂ် ကစားသမားတွေကို အဓိက ပစ်မှတ်အဖြစ် မှတ်ယူထားကြောင်း လီဗာပူးသတင်းထောက် Dominic King ကလည်း မနေ့ကပဲ ဖော်ပြလာခဲ့ပါတယ်။ ",
"btext3": "    ဇွန်လဟာ လီဗာပူးအသင်း အပြောင်းအရွှေ့ ကိစ္စတွေကို အလေးအနက် ကြိုးစားမယ့်လ ဖြစ်လာဖို့ ရှိနေပြီး အခုချိန်ထိလည်း အယ်လစ်စတာနဲ့ မေဆန်မောင့်ကို ခေါ်ယူရေးမှာ ရှေ့ရောက်နေတဲ့ အသင်းအဖြစ် ရေပန်းစားဆဲ ဖြစ်ပါတယ်။ လက်တလောထိတော့ အယ်လစ်စတာရဲ့ စာချုပ်ပါ ပြောင်းရွှေ့ကြေးကိစ္စ တရားဝင် သတင်းမျိုး မရှိသေးပေမယ့် ပေါင် သန်း ၇၀ လို့ ကြားသိထားရတယ်။ မေဆန်မောင့်အတွက်လည်း ချယ်ဆီးဘက်က အလားတူ ပြောင်းရွှေ့ကြေး တောင်းခံမှာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/allister-lfc-70m-678x381.jpg",
"imgurl2":"https://lfcthadin.com/wp-content/uploads/2023/05/allister-lfc-70m-678x381.jpg",
"imgurl3":"no",
"video":"no"
 },
   {"ndate":"May  10 , 2023",
"htext":"လူတိုင်း လိုချင်နေတဲ့ VAR အပြောင်းအလဲကို လက်စတာ vs လီဗာပူး ပွဲမှာ မြင်တွေ့ရတော့မည်",
"btext1":"လာမယ့် ပရီးမီးယားလိဂ်ပွဲတွေအတွက် နည်းလမ်းအသစ်တွေ မိတ်ဆက်ပေးဖို့ ပြင်ဆင်လာရာမှာ နောက်ဆုံးမှာတော့ ဘောလုံးပရိသတ်တွေဟာ VAR ဆုံးဖြတ်ချက်တွေနဲ့ ပတ်သက်တဲ့ ဖြေရှင်းချက်ကို တရားဝင် ကြားသိရတော့မှာ ဖြစ်ပါတယ်။ ပရီးမီးယားလိဂ် ကလပ်တွေဟာ ၂၀၁၉-၂၀ ရာသီမတိုင်ခင် ဗီဒီယိုနည်းပညာကို အသုံးပြုဖို့ တညီတညွတ်တည်း မဲပေးခဲ့ကြတာ ဖြစ်ပေမယ့် အဲ့နောက်ပိုင်း အငြင်းပွားစရာတွေက အမြဲ ဖြစ်လာခဲ့တာပါ။ ဒီကာလတွေအတွင်း မကြာခဏဆိုသလို ဒိုင်အဖွဲ့က ကလပ်တွေကို တရားဝင် တောင်းပန်စာတွေ ဆက်တိုက် ပို့နေရတာ ဖြစ်ပါတယ်။ ဒါပေမယ့် ပရိသတ်တွေ ဝေဖန်ကြတဲ့ အဓိကအကြောင်းရင်းက VAR ဆုံးဖြတ်ချက်တွေ ချတဲ့အခါ ပွင့်လင်းမြင်သာမှု မရှိဘဲ နောက်ကွယ်ကနေ လိုသလို ထိန်းချုပ်နေတယ်လို့ ယူဆစရာ ဖြစ်နေခြင်းပါပဲ။ ",
"btext2":"ဒီဇင်ဘာကတည်းက ပရီးမီးယားလိဂ် ဒိုင်ချုပ် တာဝန်ကို ယူခဲ့တဲ့ ဝဘ်ဟာ ပရိသတ်တွေ လိုချင်နေတဲ့ ကိစ္စကို ဒီရာသီ မကုန်ခင်မှာပဲ လုပ်ပေးဖို့ ဆုံးဖြတ်ခဲ့တာ ဖြစ်ပါတယ်။ ပရီးမီးယားလိဂ် ထုတ်လုပ်ရေးရဲ့ ရှေ့ပြေးရှိုးအသစ် တစ်ခုကို လာမယ့် တနင်္လာနေ့မှာ စတင်ထုတ်လွှင့်သွားမှာပါ။ အဲ့နေ့မှာ လက်စတာနဲ့ လီဗာပူးရဲ့ ပရီးမီးယားလိဂ်ပွဲ ရှိနေပါတယ်။ ဒီအစီအစဉ်မှာ ပြီးခဲ့တဲ့အပတ်က ပွဲတွေအတွင်း ချမှတ်ခဲ့တဲ့ အဓိက ဆုံးဖြတ်ချက်တွေနဲ့ ပတ်သက်လို့ အသံဖိုင်တွေကို ပြန်လည် ထုတ်ပြသွားမှာပါ။ VAR ဆွေးနွေးမှု အသံတွေကို အများပြည်သူဆီ ထုတ်ပြဖို့ ဝဘ်ဟာ ဖီဖာနဲ့ ညှိနှိုင်းခဲ့တာ ဖြစ်ပါတယ်။ ဖီဖာကလည်း ပွဲကစားနေတုန်းမှာ အဲ့ဒီ့အသံတွေကို တိုက်ရိုက် ထုတ်လွှင့်ဖို့ ခွင့်မပြုပေမယ့် ပွဲပြီးရင် ပြန်သုံးဖို့တော့ ခွင့်ပြုပေးထားတာပါ။ ",
"btext3": "    နောက်ရာသီကျရင် ဒီလို အသံတွေ ပြန်ထုတ်လွှင့်ပေးတာကို ပုံမှန်ပြုလုပ်ဖို့ ဝဘ်က တောင်းဆိုသွားမှာ ဖြစ်ပါတယ်။ ဒီဆုံးဖြတ်ချက်ကြောင့် ဒိုင်နဲ့ ပွဲကြီးကြပ်သူတွေကြားက ဆွေးနွေးတဲ့ အသံတွေကို ရုပ်သံကြည့်ရှုသူတွေပါ ကြားသိနိုင်တော့မှာ ဖြစ်ပါတယ်။ ဒီအပြောင်းအလဲတွေဟာ မှန်ကန်တဲ့ ဦးတည်ချက်တွေထံ ရောက်လာဖို့ မျှော်လင့်ရတာပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/var-lfc-klopp-2023-678x381.jpg",
"imgurl2":"https://lfcthadin.com/wp-content/uploads/2023/05/var-lfc-klopp-2023-678x381.jpg",
"imgurl3":"no",
"video":"no"
 },
   {"ndate":"May  10 , 2023",
"htext":"သမိုင်းဝင်ခဲ့သလို သူ အကြိုက်ဆုံးလည်းဖြစ်တဲ့ ပရီးမီးယားလိဂ် ဂိုးထောက်ပံ့မှုကို ထရန့် ဖော်ထုတ်",
"btext1":"ထရန့်ဟာ ဒီရာသီ ပထမဆုံးသော ၂၉ ပွဲမှာ ဂိုးထောက်ပံ့မှု ၂ ကြိမ်ပဲ လုပ်ခဲ့နိုင်ပေမယ့် ကစားကွက် ပြောင်းလဲ ကစားပြီးတဲ့နောက် အခုဆိုရင် နောက်ဆုံး ၅ ပွဲမှာ ဂိုးထောက်ပံ့မှု ၆ ကြိမ် ပြန်လုပ်နိုင်ခဲ့ပါပြီ။ လက်တလောမှာ ပရီးမီးယားလိဂ်ရဲ့ အကောင်းဆုံး ကွင်းလယ်လူလိုတောင် တင်စားခံနေရတဲ့ ထရန့်ဟာ ဘောလုံးပေးမှုတွေကို အနုပညာ တစ်ရပ်လို့ ခံယူထားသူ ဖြစ်ပါတယ်။ ရူးလောက်တဲ့ ပေးချက်တွေကို လွယ်လွယ်ကူကူ လုပ်တတ်တဲ့ ဖန်တီးရှင်လေးက သူ့ရဲ့ ကစားဟန်နဲ့ ပတ်သက်တဲ့ အမြင်တွေကို ထုတ်ပြောလာခဲ့တယ်။ “ စက္ကန့်ပိုင်းအတွင်း အနေအထားတွေ တိုးတက်သွားဖို့ ကိုယ်လုပ်ဆောင်နိုင်တာက ရူးလောက်စရာပါပဲ။ အသင်းသားတွေ ဘယ်နေရာတွေကို သွားကြမယ်ဆိုတာက ရုပ်ပုံတစ်ခု ဆွဲနေရသလိုပါပဲ။ ကျနော်ကတော့ ဘောလုံးပေးမှုကို အနုပညာရပ်လို့ကို မြင်ပါတယ်။ ဒီတော့ ကျနော် ကောင်းကောင်း ဘောလုံး ပေးနိုင်ခြင်းအပေါ်မှာ အရမ်းလည်း ဂုဏ်ယူပါတယ် ” လို့ ထရန့်က ဆိုပါတယ်။ ",
"btext2":"ထရန့်ဟာ လီဗာပူးစီနီယာအသင်းထံ အသက် ၁၈ နှစ်အရွယ်မှာ စရောက်လာတဲ့ ၂၀၁၆ ကနေ အခုချိန်ထိ ပြိုင်ပွဲစုံမှာ ဂိုးထောက်ပံ့မှု အကြိမ် ၇၀ လုပ်ထားခဲ့ပါပြီ။ အဲ့ထဲက ၅၃ ကြိမ်ဟာ ပရီးမီးယားလိဂ်မှာ လုပ်ထားနိုင်တာ ဖြစ်ပါတယ်။ ဒီရာသီအတွက် ထရန့် အကြိုက်ဆုံး ဂိုးထောက်ပံ့မှုက ရာသီအစောပိုင်း ဘရန့်ဖိုဒ့်နဲ့ပွဲမှာ ဘယ်ခြေနဲ့ လုပ်ခဲ့တဲ့ ဂိုးထောက်ပံ့မှုနဲ့ မကြာသေးခင်က အာဆင်နယ်ပွဲမှာ ဖာမင်နိုရဲ့ သွင်းဂိုးအတွက် သူလုပ်ပေးတဲ့ ဖြတ်တင်ဘောတွေ ဖြစ်ပါတယ်။ ထရန့်ရဲ့ အကျော်ကြားဆုံး ဂိုးထောက်ပံ့မှုကတော့ ဘာစီလိုနာကို ၄-၀ အနိုင်ရမှုမှာ အိုရီဂီအတွက် ဖန်တီးပေးခဲ့တဲ့ ထောင့်ကန်ဘောပဲ ဖြစ်ပါတယ်။ ဒါပေမယ့်လို့ ပရီးမီးယားလိဂ်မှာ သူအကြိုက်ဆုံးသော ဂိုးဖန်တီးပေးမှုကလည်း ကလပ်ရဲ့ ဂန္တဝင် ဂိုးတစ်ဂိုးပဲ ဖြစ်ပါတယ်။ ",
"btext3": "   “ ကျနော် အကြိုက်ဆုံး (ပရီးမီးယားလိဂ်အတွက်) က ၂၀၂၁ ခုနှစ်တုန်းက ဝက်စ်ဘရွန်းကို ရင်ဆိုင်တုန်းကပွဲမှာ အယ်လီဆန် သွင်းခဲ့တဲ့ သွင်းဂိုးပါပဲ။ ထောင့်ကန်ဘောဆိုတော့ နည်စနစ်ပိုင်းအရ အလွယ်ဆုံး လုပ်ရတာဆိုပေမယ့် အရေးပါမှုက ရူးလောက်စရာပဲလေ။ အဲ့သွင်းဂိုးက ကျနော်တို့အတွက် ဘယ်လောက်တောင်မှ အရေးကြီးခဲ့သလဲ ဆိုတာကို လူတွေ သတိထားမိကြတာက နည်းပါတယ် ” လို့ ထရန့်က ပြောပြခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/05/9171052023-trent-678x381.jpg",
"imgurl2":"https://lfcthadin.com/wp-content/uploads/2023/05/alli-trent-westbrown-1.jpg",
"imgurl3":"no",
"video":"no"
 },
             {"ndate":"May  10 , 2023",
"htext":"ဘာစီလိုနာမှာ ပျော်နေတဲ့ ဆာလာတို့ တစ်သိုက်၊ ရာသီအဖွင့်ပွဲ အဝေးကွင်း ကန်ခွင့်ပေးဖို့ တောင်းဆို၊ ၊ အဲဗာတန်ကို ပယ်ချတဲ့ မီလ်နာ၊ ပရီးမီးယားလိဂ် ပစ်မှတ်တွေ ဦးစားပေးခြင်းနဲ့ လီဗာပူး သတင်းတိုမျာ",
"btext1":" လီဗာပူးအသင်းဟာ ပြင်သစ် လီဂူးဝမ်းကလပ် နိုက်အသင်းမှ ကွင်းလယ်လူ Khephren Thuram ကို လိုက်လံ စောင့်ကြည့်နေပေမယ့် တရားဝင် ကမ်းလှမ်းမယ့် အခြေအနေမျိုး အခုထိ မမြင်ရသေးပါဘူး။ လက်တလော လီဗာပူးရဲ့ ပစ်မှတ်ဟာ အယ်လစ္စတာဖြစ်သလို ပရီးမီးယားလိဂ်မှာ ကစားနေတဲ့ ကွင်းလယ်လူတွေထဲကပဲ ခေါ်ယူရေးက ဦးစားပေး ဖြစ်တယ်လို့ သတင်းထောက် Dominic King က ဆိုပါတယ်။ လီဗာပူးအသင်းသားတွေဟာ ဘာစီလိုနာမှာ ပျော်ရွှင်နေကြပြီး လုံခြုံရေးတွေနဲ့အတူ မြို့ပတ်လို့ လမ်းလျှောက်လိုက်၊ ဘားထိုင်လိုက်နဲ့ လွတ်လွတ်လပ်လပ် အနားယူခွင့် ရနေကြပါတယ်။ ဝက်စ်ဟမ်းအသင်းဟာ ကွင်းလယ်လူ ဒီကလန်ရိုက်စ်အတွက် ပြောင်းရွှေ့ကြေးကို ဘယ်လင်ဟမ် စျေးလောက်နီးနီး အလိုရှိနေကာ ပေါင် သန်း ၁၀၀ အထက်ထိ စျေးခေါ်လိုနေပါတယ်။ လီဗာပူးဘက်က ကွင်းလယ်လူအပေါ် စိတ်ဝင်စားမှုကို ရုတ်သိမ်းဖွယ် ရှိနေပါတယ်။",
"btext2":"လာမယ့်ရာသီ ချန်ပီယံလိဂ်ဝင်ခွင့် မရခဲ့ရင် လီဗာပူးအသင်းဟာ ဆုကြေး ပေါင် သန်း ၆၀ ဝန်းကျင် နစ်နာမယ်လို့ သိရပါတယ်။ လီဗာပူးအသင်းက ဘာရယ်လာအပေါ် စိတ်ဝင်စားမှု ဆက်ရှိနေပြီး အင်တာ-လာဇီယို ပွဲကို တက်ရောက် ကြည့်ရှုခဲ့သလို ချန်ပီယံလိဂ်မှာ ယှဉ်ပြိုင်မယ့် မီလန်ဒါဘီကို တက်ရောက်ဖို့ နာမည်စာရင်း တင်ထားခဲ့ပါပြီ။ စပါးအသင်းဟာ ဘရန့်ဖိုဒ့်၊ ဘရိုက်တန်နည်းတူ လီဗာပူး ဂိုးသမား ကလယ်ဟာကို ခေါ်ယူဖို့ မျက်စိကျနေပြီး ဒီနွေမှာ ခေါ်ယူလိုရင် ပြောင်းရွှေ့ကြေး ပေါင် သန်း ၂၀ ပေးရမှာ ဖြစ်ပါတယ်။ လီဗာပူးအသင်းဟာ ၂၀၂၃-၂၀၂၄ ဘောလုံးရာသီအတွက် ရာသီ အဖွင့်ပွဲကို အဝေးကွင်းပွဲ ကစားခွင့်ပေးဖို့ လိဂ်ဘက်ကို တောင်းဆိုထားပါတယ်။ အဆိုပါ သီတင်းပတ် အတွင်းမှာ အန်ဖီးကွင်း တိုးချဲ့မှု အပြီးသတ် ကာလကို ရောက်ရှိနေမှာ ဖြစ်ပါတယ်။ ",
"btext3": " ဒီနွေမှာ အာရှကို ခရီးထွက်လာခြင်းနဲ့အတူ လီဗာပူးအသင်းဟာ စပွန်ဆာ အသစ်ဖြစ်တဲ့ All Star Partners နဲ့ တန်ကြေးကို မြှင့်တင်မှာ ဖြစ်ပါတယ်။ လီဗာပူးအသင်းဟာ တရုတ်စျေးကွက်ကို ထိုးဖောက်ဖို့ ပြင်ဆင်နေကာ ကလပ်ရဲ့ စီးပွားရေး ဝင်ငွေကို ပိုများပြားလာစေဖို့ အားထုတ်နေပါတယ်။ အဲဗာတန်ဟာ မီလ်နာကို အလွတ်ဖြင့် ခေါ်ယူနိုင်ရေး ကမ်းလှမ်းပေမယ့် ကစားသမားဘက်က ပယ်ချလိုက်ပါတယ်။     ",
"imgurl1":"https://lfcthadin.com/wp-content/uploads/2023/05/lfc-shorts-news-1052023-678x381.jpg",
"imgurl2":"https://lfcthadin.com/wp-content/uploads/2023/05/lfc-shorts-news-1052023-678x381.jpg",
"imgurl3":"no",
"video":"no"
 },

             {"ndate":"May  9 , 2023",
"htext":"ပရီးမီးယားလိဂ်ကလပ် ၃ သင်း အလိုရှိနေတဲ့ ကလယ်ဟာရဲ့ ပြောင်းရွှေ့ကြေး ပေါ်ထွက်လာ",
"btext1":" ဒီနွေမှာ လီဗာပူးအသင်းကနေ ထွက်ခွာဖို့ အတော်လေး သတင်းကြီးနေတဲ့ ကလယ်ဟာကို ခေါ်ယူဖို့ လန်ဒန်ကလပ်တွေ အပြိုင်အဆိုင် ဖြစ်လာနေပါတယ်။ Irish Independent ရဲ့ ဖော်ပြမှုအရ ကလယ်ဟာကို စပါး၊ ဘရန့်ဖိုဒ့်နဲ့ ဘရိုက်တန်တို့က ခေါ်ယူလိုနေတာဖြစ်ပါတယ်။ ဒီရက်တွေထဲမှာ စပါးက ရေပန်းစားမှု အတော်လေး မြင့်တက်လာကာ လိုရစ်နေရာ ရေရှည် အစားထိုးမယ့် ဦးစားပေး ဂိုးသမားနေရာ ထားဖို့ထိ ရည်ရွယ်လာခြင်းလို့ သိရပါတယ်။ ကလယ်ဟာဟာ လီဗာပူးအတွက် ပြိုင်ပွဲစုံ ပွဲ ၂၀၊ အိုင်ယာလန် လက်ရွေးစင်အသင်းအတွက် ၁၀ ပွဲ ပွဲထွက်ပေးထားသူပါ။ ဒါပေမယ့် လက်ရွေးစင် အသင်းမှာ ဆောက်သမ်တန် ဂိုးသမား ဂါဗင် ဘာဇူနူက ပွဲထွက်ပေးနေတာမို့ ကလပ်အဆင့်မှာ ပုံမှန်ကစားခွင့် မရခြင်းက ကလယ်ဟာရဲ့ တက်လှမ်းကို ထိခိုက်လာစေပါတယ်။",
"btext2":" သတင်းထောက် Aidan Fitzmaurice က “ လီဗာပူးအသင်းက ပွဲထွက်ခွင့်တွေ အလိုရှိနေတဲ့ ကလယ်ဟာကို သူတို့ သတ်မှတ်ကြေး ပေါင် သန်း ၂၀ လောက်နဲ့ ထွက်ခွင့်ပေးဖွယ် ရှိနေပါတယ် ” ဆိုပြီး ဖော်ပြခဲ့တယ်။ တချို့ကတော့ အဲ့ပမာဏထက် အနည်းငယ် နည်းပါးနိုင်တယ်လို့ ဆိုပါတယ်။ အသက် ၂၄ နှစ်အရွယ် ဂိုးသမားဟာ ဖလားပြိုင်ပွဲတွေမှာ ပွဲထွက်ခွင့် ရထားခဲ့ပြီး မနှစ်က လီဗာပူးအသင်းရဲ့ ကာရာဘောင်းနဲ့ အက်ဖ်အေဖလား အောင်မြင်မှုတွေမှာ အဓိကကျတဲ့ အသင်းသားဖြစ်ခဲ့ပါတယ်။ သူဟာ အယ်လီဆန်နောက် လီဗာပူးရဲ့ ဒုတိယ ဦးစားပေး ဂိုးသမားလည်း ဖြစ်လာနေခဲ့တယ်။ လီဗာပူးအသင်းဟာ ကလယ်ဟာ အပြင် တတိယ ဦးစားပေး ဂိုးသမား အတ်ဒရီယန်ကိုပါ ထွက်ခွင့်ပေးရမှာမို့ ဂိုးသမား နေရာအတွက် လူသစ်တော့ ရှာရမှာပါ။ အဆိုပါ နေရာအတွက် ကြိုတင် ပြင်ဆင်မှုအဖြစ် ပီတာလူဂါအပြင် လူငယ် ဂိုးသမား အချို့တော့ ရှိထားပါတယ်။ အမြန်ဆုံး အစားထိုးမှုအဖြစ်တော့ ပရီးမီးယားလိဂ်-၂ မှာ ဒုတိယနေရာက ရာသီသိမ်းခဲ့သလို ခံစစ်အကောင်းဆုံး မှတ်တမ်းလည်း ရခဲ့တဲ့ ယူ-၂၁ အသင်း ဂိုးသမား ဟာဗေး ဒေးဗစ် (၁၉ နှစ်) ကို တတိယဦးစားပေးအဖြစ် နေရာပေးဖွယ် ရှိပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/05/kelleher-spurs-678x381.jpg",
"imgurl2":"https://lfcthadin.com/wp-content/uploads/2023/05/kelleher-spurs-678x381.jpg",
"imgurl3":"no",
"video":"no"
 },

            {"ndate":"May  9 , 2023",
"htext":"လီဗာပူးက ယူနိုက်တက်ကို ကျော်ပြီး ချန်ပီယံလိဂ်ဝင်ခွင့် မရနိုင်ဘူး သုံးသပ်တဲ့ ရီယို ဖာဒီနန်",
"btext1":"ပရီးမီးယားလိဂ် အမှတ်ပေးဇယားဟာ ရာသီသိမ်း ကာလရောက်ခါမှ အပြောင်းအလဲ ဖြစ်နိုင်သေးတဲ့ အရိပ်အယောင်တွေ ထွက်ပေါ်လာခဲ့ပါတယ်။ လီဗာပူးအသင်းဟာ နောက်ဆုံး ၆ ပွဲဆက် အနိုင်ရမှုကြောင့် အဆင့် ၅ နေရာကနေ အထက်အသင်းတွေကို ဖိအားပေးနေခဲ့ပါပြီ။ ဒါပေမယ့် အခြေအနေက သိပ်ကို နောက်ကျသွားပြီလို့ ထင်မြင်မှုတွေလည်း ထွက်ပေါ်နေဆဲပါ။ တစ်ဖက်မှာ ယူနိုက်တက် ခံစစ်မှူးဟောင်း ဖာဒီနန်က သူတို့အသင်းဟာ လက်တလော ခြေချော်နေပေမယ့် အဆင့် ၄ နေရာအတွက် လီဗာပူးကို ပေးလိုက်ရဖို့မျိုး ဖြစ်လာမှာ မဟုတ်ဘဲ သေချာပေါက် ချန်ပီယံလိဂ် ဝင်ခွင့်ရမယ်လို့ ယုံကြည်နေပါတယ်။ ",
"btext2":" ခံစစ်မှူးဟောင်း ဖာဒီနန်က ” မန်ချက်စတာ ယူနိုက်တက် ကစားသမားတွေလည်း လက်ကျန် ပွဲစဉ်ဇယားကို ကြည့်မိကြမှာပဲလေ။ သူတို့ရဲ့ နောက်ဆုံး အမှတ်ပေးပွဲ ၄ ပွဲထဲက ၃ ပွဲကိုတော့ အိုးထရတ်ဖိုဒ့်ကွင်းမှာ ယှဉ်ပြိုင်ရမှာပါ။ အဲ့ပွဲတွေကို အနိုင်ယူဖို့ သူတို့ ယုံကြည်မှု ရှိနေမှာပါ။ ဒီနောက်ပိုင်းမှာ ယူနိုက်တက်ရဲ့ ခြေစွမ်း သိပ်မကောင်းတာမို့ အဲ့အတွက် အဖြေရှာဖို့ လိုအပ်သလို ပြောင်းလဲနိုင်ရပါမယ်။ အိမ်ကွင်းက ယူနိုက်တက် ပရိသတ်တွေဟာ ဒီအဆင့်မှာ ကြီးမားတဲ့ ပါဝင်ပတ်သက်မှုတွေ လုပ်ရတော့မှာ ဖြစ်ပါတယ်။ ကစားသမားတွေကလည်း ကောင်းကောင်း ကစားနိုင်ရပါမယ်။",
"btext3": "   လီဗာပူးရဲ့ ခြေစွမ်းက ကောင်းနေပါတယ်။ သူတို့ကလည်း နောက်ဆုံး ပွဲစဉ် ၃ ပွဲမှာ ယူနိုက်တက်ကို ဖိအားပေးနိုင်ဖို့ အားထုတ် ကစားကြမှာပါပဲ။ ဒါပေမယ့် ယူနိုက်တက်က အဆင့် ၄ ထဲ ဝင်မှာပါ။ သူတို့ မဝင်ရင်တာ အံ့ဩစရာ ဖြစ်လာမှာပါ ” လို့ သုံးသပ်ခဲ့ပါတယ်။ လက်ကျန်ပွဲတွေမှာ လီဗာပူးက လုံးဝ အမှားခံလို့ မရသလို ပြိုင်ဘက် ကလပ်တွေက အနည်းဆုံး ၂ ပွဲကနေ ၃ ပွဲ ခြေချော်ဖို့ လိုအပ်နေတာမို့ ချန်ပီယံလိဂ် ဝင်ခွင့်က အလှမ်းဝေးနေဆဲပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/lfc-united-ucl-ferdinand-678x381.jpg",
"imgurl2":"https://lfcthadin.com/wp-content/uploads/2023/05/lfc-united-ucl-ferdinand-678x381.jpg",
"imgurl3":"no",
"video":"no"
 },
            {"ndate":"May  9 , 2023",
"htext":"ရိုက်စ်ကို လီဗာပူး ခေါ်ယူဖို့ မဖြစ်နိုင်တဲ့ အကြောင်းရင်းအား မာတင် ကီယွန် ထောက်ပြလာ",
"btext1":"မာတင်ကီယွန်က ဝက်စ်ဟမ်းအသင်း ကွင်းလယ်လူ ဒီကလန်ရိုက်စ်ဟာ လီဗာပူးအတွက်ကော အာဆင်နယ်အတွက်ပါ စျေးကြီးလွန်းနေတယ်လို့ ထောက်ပြလာခဲ့ပါတယ်။ ဝက်စ်ဟမ်းရဲ့ စာချုပ်သစ် ကမ်းလှမ်းမှုကို ငြင်းဆန်ထားတဲ့ ရိုက်စ်က ဒီနွေမှာ စိန်ခေါ်မှု အသစ်တွေအတွက် ထွက်ခွာဖို့ ဆုံးဖြတ်ထားတာမို့ ထိပ်တန်း ကလပ်တွေရဲ့ ပစ်မှတ်ဖြစ်နေတာပါ။ ဒါပေမယ့် သူ့ကို ခေါ်ယူလိုရင် ပေါင် သန်း ၁၀၀ စျေးတောင်းဖို့ လန်ဒန်ကလပ်က ပြင်ဆင်ထားပါတယ်။ အဆိုပါ ပြောင်းရွှေ့ကြေးကြောင့်ပဲ ရိုက်စ်ကို ခေါ်ယူလိုတဲ့ လီဗာပူးနဲ့ အာဆင်နယ်တို့ နောက်ဆုတ်ရလိမ့်မယ်လို့ ကီယွန်က မှတ်ချက်ပေးလာခဲ့တယ်။ ကီယွန်က ပြောရာမှာ ‘ ပွင့်ပွင့်လင်းလင်း ပြောရရင် ဒီကလန်ရိုက်က အာဆင်နယ်အတွက် စျေးကြီးလွန်းပါတယ်။ ကျနော် ထင်ပါတယ်။ ချန်ပီယံလိဂ်မှာ ဒီနှစ်တွေ ပုံမှန် ပါဝင်ကစားနေတဲ့ လီဗာပူးအတွက်တောင်မှ ဒီကလန်ရိုက်စ်က စျေးကြီးလွန်းပါတယ်။ ",
"btext2":" သူ့အတွက် ပြောင်းရွှေ့ကြေးကို ကလပ်တွေ သဘောကျမှာ မဟုတ်ပါဘူး။ သိပ်ကို များလွန်းတယ်လို့ ထင်ပါတယ်။ အာဆင်နယ်ဆိုရင် လာမယ့်ရာသီ ချန်ပီယံလိဂ်ဝင်ခွင့် ရခဲ့ရင်တောင် ရိုက်စ်ကို ခေါ်ယူဖို့ ပိုက်ဆံ လောက်မယ်လို့ မထင်ပါဘူး။ သူ့ကို ခေါ်ယူဖို့ အာဆင်နယ်က မတတ်နိုင်ပါဘူး။ ဝက်စ်ဟမ်းကတော့ စာချုပ်ကုန်တော့မယ့် သူ့အတွက် ပြောင်းရွှေ့ကြေး ရလိုပါလိမ့်မယ်။ သူတို့ မှန်ကန်တဲ့ အပြောင်းအရွှေ့တွေ လုပ်ဖို့လိုတာမို့ ရိုက်စ်ကို ရောင်းပြီး ငွေရှာလိုမှာပါ။ ဝက်စ်ဟမ်းအသင်း ပရီးမီးယားလိဂ်မှာ တင်ကျန်နေဖို့ ရိုက်စ်ဘက်ကတော့ အတတ်နိုင်ဆုံး ကြိုးစားပေးထားပါတယ် ’ လို့ ဆိုခဲ့တာ ဖြစ်ပါတယ်။ ကလပ်တွေဟာ ရိုက်စ်ကို ပေါင် သန်း ၇၀ ဝန်းကျင်နဲ့ ခေါ်ယူဖို့ ပစ်မှတ်ထားကြပေမယ့် အခုထိတော့ အဆိုပါ ပြောင်းရွှေ့ကြေးနဲ့ဆိုရင် ဝက်စ်ဟမ်း အသင်းခေါင်းဆောင်ကို ခေါ်ယူနိုင်မှာ မဟုတ်တာပဲ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/05/rice-lfc-keown-678x381.jpg",
"imgurl2":"https://lfcthadin.com/wp-content/uploads/2023/05/rice-lfc-keown-678x381.jpg",
"imgurl3":"no",
"video":"no"
 },
            {"ndate":"May  9 , 2023",
"htext":"ဆာလာနဲ့ အယ်လီဆန် ဘယ်သူ့ကို တစ်နှစ်တာအကောင်းဆုံး လီဗာပူးအသင်းသား အဖြစ် ရွေးမလဲ မေးခံရတဲ့ ဗန်ဒိုက်",
"btext1":"ဗန်ဒိုက်က လီဗာပူးဂိုးသမား အယ်လီဆန်ရဲ့ ခေါင်းဆောင်နိုင်စွမ်းနဲ့ အခက်အခဲတွေကြားမှာ အသင်းအတွက် သွင်းဂိုးတွေရယူပြီး နိုင်ပွဲ ရှာကြံပေးနေတဲ့ ဆာလာတို့ကို ထုတ်ဖော် ချီးကျူးခဲ့ပါတယ်။ အယ်လီဆန်ဟာ လီဗာပူးသမိုင်းမှာ clean sheet အကြိမ် ၁၀၀ ရတဲ့ ၇ ဦးမြောက် ဂိုးသမား ဖြစ်လာခဲ့တယ်။ သူဟာ ဒီရာသီ လီဗာပူးအသင်းရဲ့ စွမ်းဆောင်ရည် အတည်ငြိမ်ဆုံး အသင်းသားဖြစ်ပြီး သူ့ကြောင့် မဟုတ်ရင် အသင်းက ပိုဆိုးရွားတဲ့ အခြေအနေတွေမှာ ရှိနေခဲ့မှာပါ။ ဗန်ဒိုက်က “ ကွင်းထဲက သူ့အရည်အချင်းကို အားလုံး မြင်ကြမှာပါ။ သူ့ရဲ့ ပါဝင်ပေးမှု၊ ကာကွယ်ပေးမှု၊ ခေါင်းဆောင်မှုတွေ အားလုံးက အရမ်းကို အရေးကြီးပါတယ်။ ကွင်းပြင်မှာလည်း သူက အရည်အချင်းတွေနဲ့ လူတစ်ယောက်ပါ။ အသင်းရဲ့ ခေါင်းဆောင်ကောင်း တစ်ဦးဖြစ်ပြီး လူတိုင်းက လေးစားရပါတယ်။ ",
"btext2":" ဂိုးသမားတွေနဲ့ ကစားသမား အများစုက သူ့ကို စံနမူနာ ထားရတယ်။ သူ clean sheet အကြိမ် ၁၀၀ ရခဲ့ပြီး အဲ့ထက်မက ထပ်ပြီးတော့ ရဦးမှာပါ။ ကျနော်တို့ရဲ့ တိုက်စစ်က သူနဲ့စရတာပါ။ စွန့်စားရမှု အများဆုံး လီဗာပူး အသင်းသားဆိုလည်း ဟုတ်ပါတယ်။ သူကတော့ အခု အောင်မြင်မှုဟာ ကျနော်တို့ ရှိနေလို့၊ ကွင်းလယ်နဲ့ တိုက်စစ်သမားတွေကြောင့် ဆိုပြီး ပြောမှာပေါ့။ အဲ့တာလည်း ဟုတ်ပါတယ် ဒါပေမယ့် သူ့ရဲ့ အရည်အချင်းကြောင့် သူ ကိုယ်ဘာသာ ဂုဏ်ယူသင့်ပါတယ် ” လို့ ချီးကျူးခဲ့တယ်။ အယ်လီဆန် စံချိန်ရတဲ့ တစ်ရက်တည်းမှာပဲ မိုဆာလာကလည်း အန်ဖီး ကစားသမားဘဝ သွင်းဂိုး ၁၀၀ ရခဲ့သလို ၃ ရာသီဆက်တိုက် ပြိုင်ပွဲစုံ သွင်းဂိုး ၃၀ သွင်းနိုင်သူဆိုတဲ့ မှတ်တမ်းကိုပါ ရခဲ့ပါတယ်။ ဆာလာဟာ အိမ်ကွင်း ၉ ပွဲဆက် သွင်းနိုင်တဲ့ ပထမဆုံး လီဗာပူး အသင်းသား၊ အသင်းသမိုင်း သွင်းဂိုးအများဆုံး တိုက်စစ်မှူးစာရင်းရဲ့ နံပါတ် ၅ နေရာတွေထံလည်း ရောက်လာခဲ့တယ်။",
"btext3": "     ဆာလာနဲ့ ပတ်သက်လို့ ဗန်ဒိုက်က “ သူ တောင်ပံမှာ ကစားရင်း ဒီဂိုးတွေ သွင်းနေတာကို မမေ့သင့်ပါဘူး။ အဲ့နေရာကနေ အခုလို ဂိုးတွေ အများကြီး သွင်းနိုင်တာက ရှားပါတယ်။ အဲ့အတွက် နောက်ကွယ်မှာ အလုပ်တွေ အများကြီး လုပ်ရပါတယ်။ ကြံ့ခိုင်နေဖို့ ပွဲတိုင်း ကစားနိုင်ဖို့ ကြိုးစားရပါတယ်။ ကျနော်တို့ ရုန်းကန်နေရချိန် သူက အသင်းအတွက် နိုင်ပွဲတွေ ရှာဖွေပေးခဲ့တယ်။ ကျနော်တို့ နေထိုင်တဲ့ ကမ္ဘာကြီးမှာတော့ သူ အနားယူသွားမှပဲ လူတိုင်းက သူ့အကြောင်း ပြောကြတော့မှာပါ။ ဆာလာက ဒါကို ဂရုစိုက်နေမယ် မထင်ပါဘူး။ သူက ကလပ်အတွက် ဂိုးတွေ ဆက်သွင်းဖို့ပဲ အာရုံစိုက်နေမယ့် သူပါ ” လို့ ဖြေဆိုပေးခဲ့တယ်။ အယ်လီဆန်နဲ့ ဆာလာကြားမှာ ဘယ်သူ့ကို တစ်နှစ်တာ အကောင်းဆုံး ကစားသမားအဖြစ် ရွေးမလဲလို့ ဒဲ့တိုး မေးခံရချိန်မှာတော့ “ ဘယ်သူ့ကို မဲပေးရမလဲ? မာတစ်လေ သူက သိပ်ကောင်းတဲ့ ကစားသမားတစ်ယောက်ပါ ” လို့ ဖြေဆိုခဲ့တာပဲ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/05/mo-allison-vandijk-678x381.jpg",
"imgurl2":"https://lfcthadin.com/wp-content/uploads/2023/05/mo-allison-vandijk-678x381.jpg",
"imgurl3":"no",
"video":"no"
 },
           {"ndate":"May  9 , 2023",
"htext":"အရမ်း ထူးချွန်သလို သိပ်ကြောက်ဖို့ကောင်းတဲ့ လီဗာပူးရဲ့ သားရဲကြီးကို ဖောင်လာ ဖော်ထုတ် ချီးကျူး",
"btext1":"လီဗာပူး ဂန္တဝင်ကြီး ဖောင်လာက ဒီတလော အသင်းမှာ စံချိန်တကာ ပတ်ချိုးနေတဲ့ မိုဆာလာကို သူ့ရဲ့ ဂိုးသွင်းစံချိန်တွေကြောင့် အပတ်တိုင်းမှာ လူတိုင်းကို ကျရှုံးသလို ဖြစ်အောင်လုပ်နေတာပဲလို့ အရွှန်းဖောက်ခဲ့ပါတယ်။ ဆာလာရဲ့ နောက်ဆုံးစံချိန်တွေထဲက တစ်ခုက လီဗာပူးသမိုင်းမှာ ဘယ်သူမှ မလုပ်ခဲ့ဖူးတဲ့ အိမ်ကွင်း ၉ပွဲဆက် ဂိုးသွင်းမှတ်တမ်းပဲ ဖြစ်ပါတယ်။ ဒါဟာ လီဗာပူးရဲ့ ချန်ပီယံလိဂ်ဝင်ခွင့် မျှော်လင့်ချက် ခပ်ပါးပါးလေးကို ဆက်လက်ရှင်သန်စေပေမယ့် မထင်မှတ်ထားတာကို လုပ်ပြနိုင်ဖို့ဆိုရင် လက်ကျန်ပွဲအားလုံးကို အနိုင်ယူရမှာ ဖြစ်ပါတယ်။ ဒီအတွက် ဆာလာက အဓိကကျလာမှာဖြစ်ပြီး ၎င်းဟာ ကလပ်ဂန္တဝင်တစ်ယောက် ဖြစ်နေပြီးသားဆိုတာ ဖောင်လာက သံသယမရှိနေသလို သူသွင်းယူခဲ့တဲ့ ဂိုးအရေအတွက်ကြောင့် ဘယ်လိုအံ့အားသင့်ခဲ့ရလဲဆိုတာကို ပြောပြခဲ့ပါတယ်။ ",
"btext2":"“ အပတ်တိုင်းမှာ သူက လူတိုင်းကို ကျရှုံးအောင် လုပ်နေတာပဲ။ သူ့ရဲ့ မှတ်တမ်းက အံ့ဩစရာကောင်းတယ်။ သူကလပ်ကို လာပြီးတော့ ဒီလိုမျိုး စွမ်းဆောင်ရည်တွေနဲ့ ဒီလောက်များတဲ့ ဂိုးတွေ သွင်းပေးလိမ့်မယ်လို့ ဘယ်သူမှ ထင်ခဲ့မှာမဟုတ်ဘူး။ ဒါပေမယ့် သူက လီဗာပူးအတွက် လုံးဝ ထူးခြားတဲ့သူတစ်ယောက် ဖြစ်ခဲ့တယ်။ ဆာလာက တကယ့် ကြောက်စရာ သားရဲတစ်ကောင်ပဲ။ ကြီးကျယ်တဲ့ အသင်းဖော် တစ်ယောက်ပဲ။ မှန်ကန်တဲ့အရာတွေကို သူပြောတယ်၊ လုပ်တယ်။ ဘာများပြောနိုင်ဦးမှာလဲ။ သူက လီဗာပူးအတွက် ထူးခြားပြောင်မြောက်တဲ့ ခေါ်ယူမှုတစ်ခု ဖြစ်ခဲ့တာပါ ” လို့ ဖောင်လာက ဆိုပါတယ်။ ဆာလာက လီဗာပူးဂန္တဝင်တစ်ယောက်လားဆိုတဲ့ မေးခွန်းကိုလဲ ၎င်းက “ဒါပေါ့။ တကယ့်ဂန္တဝင်ပဲ။ သူအောင်မြင်ခဲ့တဲ့အရာတွေကို ကြည့်လိုက်။ သူလုပ်ပြခဲ့တာတွေကို ကြည့်လိုက်ရင် သူက လုံးဝ လီဗာပူးဂန္တဝင်တစ်ယောက် ဖြစ်သင့်ပါတယ်”လို့ ဖြေကြားခဲ့ပါတယ်။ ",
"btext3": "    ဆာလာက ဒီရာသီမှာ သိပ်ပြီး မလုပ်ပြနိုင်ဘူးလို့ ပြောကြပေမယ့် ပရီးမီးယားလိဂ် ၁၉ဂိုး၊ ပြိုင်ပွဲစုံ ၄၈ ပွဲမှာ ဂိုး ၃၀ ထိ သွင်းထားတာပါ။ ဒါဟာ အင်္ဂလန်လိဂ်က သိပ်ကောင်းတဲ့ တိုက်စစ်မှူတွေတောင် လုပ်နိုင်ဖို့ ခက်ခဲတဲ့ ဂိုးသွင်း မှတ်တမ်း ဖြစ်ပါတယ်။ လီဗာပူးဟာဒီရာသီ ကွင်းလယ်ပိုင်းမှာ အားနည်းနေခဲ့တာဖြစ်ပြီး ဒါကို နွေရာသီမှာ ဖြေရှင်းလိုက်နိုင်ရင် သူတို့ရဲ့ တိုက်စစ်မှူး ဆာလာအနေနဲ့ နောက်ရာသီမှာ ပိုပြီးတော့တောင် တောက်ပလာဦးမှာပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/lfc-players-salah-anfield-678x381.jpg",
"imgurl2":"https://lfcthadin.com/wp-content/uploads/2023/05/lfc-players-salah-anfield-678x381.jpg",
"imgurl3":"no",
"video":"no"
 },

           {"ndate":"May  9 , 2023",
"htext":"ဆာလာကို အသာရတဲ့ အယ်လီဆန်၊ အနီးကပ် ပြိုင်ဘက် အရေးနိမ့်ခြင်း၊ ဒီယက်ဇ် သီချင်း ထွက်ပေါ်လာ၊ အယ်လစ်စတာအတွက် တစ်ပတ် လုပ်ခ ပေါင် ၁၅၀၀၀၀ နဲ့ လီဗာပူး သတင်းတိုမျာ",
"btext1":"မနက်ကပွဲမှာ ဘရိုက်တန်အသင်းက အဲဗာတန်ကို အရေးနိမ့်တာကြောင့် လက်ကျန် ၃ ပွဲကို အနိုင်ရရင် အနည်းဆုံး လီဗာပူးအသင်းက ယူရိုပါလိဂ် ဝင်ခွင့်ရတော့မှာ ဖြစ်ပါတယ်။ ဒီရာသီ လီဗာပူးအသင်း တစ်နှစ်တာ အကောင်းဆုံး ကစားသမားဆုအတွက် ပရိသတ်တွေကြား ဆန္ဒ ကောက်ယူမှုမှာ အယ်လီဆန်က ဆာလာကို အပြတ်အသတ် အသာရနေပါတယ်။ ဒီကလန်ရိုက်အတွက် ကမ်းလှမ်းမှုတွေ ရခဲ့ရင် နားထောင်ပေးဖို့ ဝက်စ်ဟမ်းဘက်က ဆုံးဖြတ်လိုက်ပါတယ်။ သူ့ကို ခေါ်ယူရေး အာဆင်နယ်က ရေပန်းစားနေပေမယ့် စိတ်ဝင်စား ကလပ်တွေထဲမှာ လီဗာပူးကလည်း ယူနိုက်တက်၊ ချယ်ဆီးတို့နဲ့အတူ ပါဝင်နေတာပါ။ ",
"btext2":"လီဗာပူးအသင်းနဲ့ ဒါရိုက်တာ ရှမတ်ကီတို့ဟာ အားကစားဒါရိုက်တာ ရာထူးအတွက် မဟုတ်ဘဲ အပြောင်းအရွှေ့အတွက် အတိုင်ပင်ခံ ရာထူးအတွက် စကားပြောနေတာ ဖြစ်တယ်လို့ သိရပါတယ်။ မက်အယ်လစ်စတာကို ခေါ်ယူရေးအား ချယ်ဆီးဘက်က သွေးအေးသွားပြီ ဖြစ်တာကြောင့် လီဗာပူးနဲ့အပြိုင် ချိတ်ဆက်မယ့် အသင်းက ယူနိုက်တက်လောက်ပဲ ကျန်ပါတော့တယ်။ လီဗာပူးဘက်က အယ်လစ်စတာရဲ့ အေးဂျင့်နဲ့အတူ တစ်ပတ်ကို ပေါင် ၁၅၀၀၀၀ ထက်ပိုတဲ့ လုပ်ခပေးမယ့် စာချုပ်ကိစ္စ ဆွေးနွေး ညိနှိုင်းနေပြီ ဖြစ်ပါတယ်။ တိုက်စစ်မှူး ဒီယက်ဇ်အတွက် လီဗာပူးပရိသတ်တွေ စပ်ပေးလိုက်တဲ့ သီချင်း ပေါ်ထွက်လာပါပြီ။ အတော်လေး လူကြိုက်များနေပါတယ်။ ",
"btext3": "   တန်ကြေး ပေါင် သန်း ၆၀ တောင်းဆိုခံထားရတဲ့ ဖူလ်ဟမ်ကွင်းလယ်လူ ပေါ်လင်ညာကို ခေါ်ယူရေးအတွက် လီဗာပူးနည်းတူ အက်စတွန်ဗီလာဘက်ကလည်း စိတ်ဝင်စားလာနေပြီ ဖြစ်ပါတယ်။ ခံစစ်မှူး ဆပ်ဗန်ဒါဘတ်က ရှောကေးအသင်းက သူ့ကို ဆက်ထိန်းထားလိုရင် သူလည်း ဘွန်ဒက်လီဂါကလပ်မှာ နေရလိုပါတယ်လို့ ထုတ်ပြောလာပါတယ်။ လီဗာပူးအသင်းမှာ ဒါဝင်နူညက်နဲ့ ကာတစ်ဂျုံးတို့ဟာ အတော်လေး ရင်းနှီးတဲ့ ဆက်ဆံရေး ရှိကြတယ်လို့ သိရပါတယ်။ သူတို့ နှစ်ဦးဟာ ဘာသာစကား မတူညီပေမယ့် အတော်လေး ဆက်ဆံရေး ကောင်းထားကြပါတယ်။ ဒီနွေမှာ အန်ဖီးကနေ ထွက်မယ်လို့ အတည်ပြုလိုက်တဲ့ အာသာက လီဗာပူးအသင်းကို ရောက်လာတည်းက ကလော့ပ်ဟာ သူ့ကို ကောင်းကောင်းမွန်မွန် ဆက်ဆံပါကြောင်းနဲ့ သူနဲ့အတူ တွဲလုပ်ရတာကို ဂုဏ်ယူပါတယ်လို့ အာသာက ထုတ်ပြောလာပါတယ်။   ",
"imgurl1":"https://lfcthadin.com/wp-content/uploads/2023/05/allister-salah-pl-short-news-678x381.jpg",
"imgurl2":"https://lfcthadin.com/wp-content/uploads/2023/05/allister-salah-pl-short-news-678x381.jpg",
"imgurl3":"no",
"video":"no"
 },

          {"ndate":"May  8 , 2023",
"htext":"ထိပ်ဆုံး ၄ သင်းဝင်ဖို့ အခွင့်အရေး နည်းလှပေမယ့် ဘာလို့ အရမ်း ရုန်းကစားနေလဲ ကလော့ပ် ရှင်းပြလာ",
"btext1":" လီဗာပူးအသင်းဟာ ပရီးမီးယားလိဂ် နောက်ဆုံး ၆ ပွဲဆက်ကို အနိုင်ရပြီး ရမှတ် ၁၈ မှတ်ထိ စုဆောင်းနိုင်ခဲ့တာကြောင့် ထိပ်ဆုံး ၄ သင်း နေရာကနေ ရာသီသိမ်းရေး မျှော်လင့်ချက် ခပ်ရေးရေး ပေါ်လာခဲ့ပါတယ်။ ကလော့ပ်ကတော့ အသင်းပြန်လာတာ နောက်ကျနေပြီ ဆိုပေမယ့် ပြိုင်ဘက်တွေ ခြေချော်ခဲ့ရင် နေရာဝင်ယူနိုင်မယ့် အနေအထားမျိုး မရှိမှဘဲ နောင်တရမှာပါလို့ ထုတ်ပြောခဲ့ပါတယ်။ ကလော့ပ်က “ ၆ ပွဲဆက် အနိုင်မရခင်မှာ ကျနော်တို့ အခုနေရာကို ရောက်လာမယ်လို့ ဘယ်သူကမှ မထင်ခဲ့ကြဘူးပဲလေ။ ယူနိုက်တက်တို့ လက်ကျန်ပွဲကို အနိုင်ရရင် ကျနော်တို့ကို အမှတ်ဖြတ်နိုင်မှာပါ။ ကိုယ်တတ်နိုင်သလောက် အကောင်းဆုံး အနေအထားနဲ့ ရာသီသိမ်းနိုင်အောင် ကြိုးစားရမှာပါပဲ။",
"btext2":"အနည်းငယ် နောက်ကျနေခဲ့ပြီ ဆိုရင်တောင် လုံးဝ ပြန်မလာနိုင်တာထက် စာရင် အခုလို နောက်ကျတာကမှ တော်ပါသေးတယ်။ ယူနိုက်တက် ခြေချော်ပြီလို့ မှန်းဆကြည့်ဗျာ။ အဲ့လို ဖြစ်လာမယ်တော့ မထင်ပေမယ့်ပေါ့။ သူတို့ ခြေတွေချော်လို့ ကျနော်တို့က အခွင့်အရေး ယူနိုင်မယ့် အနေအထားမျိုး မရှိဘူးဆိုရင် တကယ်ကို နောင်တရမိမှာပဲ။ ယူနိုက်တက်က လက်ကျန်ပွဲ အနိုင်ရရင် ချန်ပီယံလိဂ်ဝင်ရေးမှာ အသာစီးရသွားမှာကို ကျနော် သိပါတယ်။ ဘရိုက်တန်ကလည်း လက်ကျန်ပွဲတွေ အနိုင်ရမယ်ဆိုရင် ကျနော်တို့ကို ကျော်တက်မှာ ဖြစ်ပါတယ်။ အခုက စိတ်ဝင်စားဖွယ် အခိုက်အတန့်ကို ရောက်နေတာပါ။ ကျနော်အတွက်ကတော့ ကိုယ့်အောက်က အသင်းတွေကို အခုလိုပဲ အောက်နားမှာ ဆက်ထားနိုင်အောင် လုပ်ရပါမယ်။ သူတို့လည်း လိုက်လံ ဖိအားပေးနေတာမို့ ဘယ်သူမှ သေချာ မပြောနိုင်သေးပါဘူး ” လို့ မှတ်ချက်ပေးခဲ့တာ ဖြစ်ပါတယ်။ လီဗာပူးပရိသတ် အချို့ကတော့ ရာသီကုန်လို့ ချန်ပီယံလိဂ်ဝင်ခွင့်ကို ရမှတ် ၁ မှတ်၊ ၂ မှတ်လောက်နဲ့ လက်လွတ်ရရင် နာကျင်မိမှာပဲလို့ ထုတ်ပြောနေကြပေမယ့် ခပ်စောစောထဲက လက်မြောက် အရှုံးပေးလိုက်တာထက် စာရင်း အဆုံးထိ ယှဉ်ပြိုင်နိုင်တာက ဒီရာသီအတွက်ကော လာမယ့်ရာသီအတွက်ပါ အင်အားဖြစ်စေမှာပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-top-4-678x381.jpg",
"imgurl2":"https://lfcthadin.com/wp-content/uploads/2023/05/klopp-top-4-678x381.jpg",
"imgurl3":"no",
"video":"no"
 },
          {"ndate":"May  8 , 2023",
"htext":"ပြိုင်ဘက်တွေ ဘယ်လို ရလဒ် ထွက်မှ လီဗာပူးအသင်း ချန်ပီယံလိဂ် ဝင်ခွင့် ရမလဲ ရှင်းပြခြင်း",
"btext1":"ပြီးခဲ့တဲ့ အပတ်မှာ နယူးကာဆယ်နဲ့ မန်ယူနိုက်တက်တို့ ရှုံးပွဲ ကိုယ်စီ တွေ့လိုက်ခြင်းဟာ ရာသီသိမ်း ပွဲစဉ်တွေမှာ ထိပ်ဆုံး ၄ သင်းထဲ ဘယ်အသင်းတွေ ဝင်နိုင်မလဲ အတွက် စိတ်ဝင်စားစရာတွေ ဖြစ်လာခဲ့ပါတယ်။ လီဗာပူးအသင်းဟာ လာမယ့်ရာသီ ချန်ပီယံလိဂ်ဝင်ဖို့ အခွင့်အရေးကို ကိုယ့်ကံကြမ္မာ ကိုယ်ဖန်တီးခွင့်ရှိတဲ့ အသင်း မဟုတ်ပါဘူး။ ပြိုင်ဘက်အသင်းတွေ ခြေချော်တာကို စောင့်နေရချိန်မှာ ကိုယ့်အသင်းကလည်း လက်ကျန် ၃ ပွဲလုံးကို အနိုင်ယူဖို့ လိုနေပါတယ်။ ဒါကြောင့် ဖြစ်မလာနိုင်တာမျိုး မဟုတ်ပေမယ့် အတော်လေးကို အခွင့်အရေး နည်းနေဆဲ ဖြစ်ပါတယ်။ ဒီတော့ လက်စတာ၊ အက်စတွန်ဗီလာ၊ ဆောက်သမ်တန်နဲ့ ရင်ဆိုင်ရဦးမယ့် လီဗာပူးအသင်းဟာ ပြိုင်ဘက်တွေ ဘယ်လို ရလဒ်ထွက်လာရင် ချန်ပီယံလိဂ် ဝင်ခွင့် မျှော်လင့်နိုင်မလဲ ဖော်ပြပေးပါမယ်။ ",
"btext2":" Newcastle – Leeds (A), Brighton (H), Leicester (A), Chelsea (A). နယူးကာဆယ်ဟာ လီဗာပူးထက် ၁ ပွဲ လျော့ကစားထားပြီး အမှတ်ပေးဇယားမှာ ၃ မှတ်အသာဖြင့် ဦးဆောင်နေပါတယ်။ ဒါ့အပြင် သွင်းဂိုး ဂိုးပေါင်းမှာတော့ နယူးကာဆယ် အသင်းက ၇ ဂိုး အသာရနေတာ ဖြစ်ပါတယ်။ ပထမဆုံးနဲ့ အရေးကြီးဆုံးက လီဗာပူးအသင်း လက်ကျန်ပွဲစဉ် အားလုံးကို အနိုင်ရဖို့ လိုအပ်မှာဖြစ်ပါတယ်။ နယူးကာဆယ်ကလည်း လက်ကျန် ၄ ပွဲမှာ ရမှတ် ၆ မှတ်ထက် ပိုမရမှ အသင်းအတွက် မျှော်လင့်ချက် ရှိလာမှာပါ။ ဒါတောင်မှ လက်ကျန် ၃ ပွဲမှာ လီဗာပူးက နယူးကာဆယ်ထက် သွင်းဂိုး ၅ ဂိုးလောက် ပိုသွင်းနိုင်ဖို့ လိုပါလိမ့်မယ်။ နယူးကာဆယ်တို့ လက်ကျန် ပွဲတွေမှာ ၃ ပွဲလောက် ခြေချော်မှပဲ အဆင့် ၄ ထဲဝင်ဖို့ သူတို့ကို ကျော်ဖြတ်နိုင်မှာ ဖြစ်ပါတယ်။",
"btext3": "     Man Utd – Wolves (H), Bournemouth (A), Chelsea (H), Fulham (H). မန်ချက်စတာ ယူနိုက်တက်က လီဗာပူးထက် ၁ ပွဲလျော့ ကစားထားပြီး ၁ မှတ်အသာ ရထားပါတယ်။ သွင်းဂိုးပိုင်းမှာတော့ လီဗာပူးက ၁၈ ဂိုးလောက် ပိုသာနေတာ ဖြစ်ပါတယ်။ လီဗာပူးအသင်း လက်ကျန်ပွဲစဉ် အားလုံးကို အနိုင်ရဖို့ လိုအပ်မှာဖြစ်ပါတယ်။ ယူနိုက်တက်က သူတို့ ပွဲစဉ် ၄ ပွဲအတွင်း ရမှတ် ၈ မှတ်ထက် ပိုမရမှ လီဗာပူးအသင်း ချန်ပီယံလိဂ်ဝင်ဖို့ အခွင့်အရေး ရှိမှာပါ။ ဆိုလိုတာက ယူနိုက်တက်ကလည်း လက်ကျန်ပွဲတွေမှာ ၂ ပွဲ ဆက်ပြီး ခြေချော်မှပဲ အသင်းအတွက် အခွင့်အရေး ရှိပါလိမ့်မယ်။ ",
"imgurl1":"https://lfcthadin.com/wp-content/uploads/2023/05/klopp-tenhag-howe-pl-678x381.jpg",
"imgurl2":"https://lfcthadin.com/wp-content/uploads/2023/05/pl-table-85.jpg",
"imgurl3":"no",
"video":"no"
 },
          {"ndate":"May  8 , 2023",
"htext":"လီဗာပူးက မက်အယ်လစ္စတာကို ချိတ်ဆက်နေလို့ လှောင်ပြောင်ခဲ့တဲ့ ဂယ်ရီနဗီး",
"btext1":"လီဗာပူးအသင်းက မက်အယ်လစ္စတာကို ခေါ်ယူဖို့ ကြိုးစားနေပြီး အရေးသာနေပြီဆိုတဲ့ သတင်းတွေ ထွက်လာတဲ့နောက် ယူနိုက်တက် ခံစစ်သမားဟောင်း ဂယ်ရီနဗီးက လူမှုကွန်ယက်ပေါ်ကနေ လှောင်ပြောင်ခဲ့ပါတယ်။ လက်ရှိ ဘရိုက်တန်မှာ ကစားနေတဲ့ မက်အယ်လစ္စတာဟာ ၂၀၂၂ ကမ္ဘာ့ဖလားမှာ အာဂျင်တီးနားအသင်းနဲ့အတူ ချန်ပီယံဖြစ်ခဲ့သူပါ။ သူဟာ ဒီရာသီ ဘရိုက်တန်တို့ရဲ့ ဥရောပ မျှော်လင့်ချက်အတွက် အဓိကကျသူ တစ်ဦးဖြစ်သလို နောက်ဆုံး ယှဉ်ပြိုင်ထားတဲ့ ယူနိုက်တက်နဲ့ပွဲစဉ်မှာ အသဲခွဲဂိုး သွင်းယူခဲ့သူ ဖြစ်ပါတယ်။ အပြောင်းအရွှေ့ဆိုင်ရာ နာမည်ကြီးသတင်းထောက် ရိုမန်နိုက လီဗာပူးအသင်းဟာ ပြိုင်ဘက် မန်ယူနိုက်တက်ကို ကျော်ပြီး အသက် ၂၄ နှစ်အရွယ် ကွင်းလယ်လူအား လက်မှတ်ထိုးနိုင်ဖို့ အခြေအနေ ကောင်းနေပြီလို့ ဖော်ပြလာခဲ့တယ်။ ",
"btext2":"ဂယ်ရီနဗီးကပဲ “ လီဗာပူးက ဘယ်လင်ဟမ်ကို မခေါ်တော့ဘူး ဒါပေမယ့် မက်အယ်လစ္စတာကို ခေါ်မယ်တဲ့လား? အဲ့လို ခေါ်လိုက်လို့ သူတို့ ချန်ပီယံလိဂ်ဝင်ခွင့် နေရာကို ပြန်ရသွားဖို့ လုံလောက်ပါ့မလား? ပေါင် သန်း ၈၀ တောင် ပေးရမှာနော် ” ဆိုပြီး ထုတ်ဖော် ရေးသားသွားတာ ဖြစ်ပါတယ်။ လီဗာပူးဘက်က အယ်လစ္စတာကို ခေါ်ယူဖို့ ကြိုးစားနေပေမယ့် ပြောင်းရွှေ့ကြေး ဘယ်လောက် ဆိုတာမျိုးတော့ မသိရသေးပါဘူး။ ဂယ်ရီနဗီးရဲ့ ပေါင် သန်း ၈၀ တန်ရဲ့လား သဘောမျိုးရေးသားခဲ့တဲ့ ပိုစ့်အောက်မှာတော့ “ကိုယ့်အသင်း ခေါ်ယူထားပြီး သုံးစားမရတဲ့ မက်ဂွဲရား၊ အန်တိုနီ၊ ဆန်ချိုလို ဂျင်း ကစားသမားတွေအတွက်ပဲ အာရုံစိုက်စမ်းပါ နဗီးရာ ” လို့ လီဗာပူး ပရိသတ်တွေက တုန့်ပြန်ခဲ့ကြတာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/05/klopp-neville-allister-lfc-678x381.jpg",
"imgurl2":"https://lfcthadin.com/wp-content/uploads/2023/05/klopp-neville-allister-lfc-678x381.jpg",
"imgurl3":"no",
"video":"no"
 },
          {"ndate":"May  8 , 2023",
"htext":"အန်ဖီးမှာ ဘာစီလိုနာကို ၄ ဂိုးပြတ် အနိုင်ယူခြင်း အထိမ်းအမှတ်နေ့မှာ ကက်တလန်ကို ရောက်နေတဲ့ လီဗာပူးအသင်း",
"btext1":"လွန်ခဲ့တဲ့ ၄ နှစ်တုန်းက ချန်ပီယံလိဂ်မှာ ဘာစီလိုနာကို ဖြုတ်ချခဲ့တဲ့ လီဗာပူးဟာ ၄ နှစ်ပြည့်တဲ့ နေ့မှာတော့ စပိန်ကို အတူတကွ ခရီးထွက်ပြီး အနားယူတာက တိုက်ဆိုင်မှု ဖြစ်ကောင်းဖြစ်ပါလိမ့်မယ်။ လာလီဂါကလပ်ကို ၄-၀ ဖြင့် အနိုင်ရတဲ့ပွဲဟာ အန်ဖီးသမိုင်းမှာ အကျော်ကြားဆုံး ညတွေထဲ ပါဝင်ခဲ့ပါတယ်။ နူးကမ့်ထံ ချန်ပီယံလိဂ်ဖလား ပြန်သယ်ဆောင်လာပေးမယ် ကြွေးကြော်ခဲ့တဲ့ မက်ဆီရဲ့ အသင်းကို မယုံနိုင်စရာ comeback ဖြင့် အနိုင်ယူခဲ့တဲ့ အဆိုပါနှစ်မှာပဲ လီဗာပူးက ၆ ကြိမ်မြောက် ချန်ပီယံလိဂ်ဖလား အောင်မြင်ခဲ့တာပါ။ ပရီးမီးယားလိဂ် လက်ကျန် ၃ ပွဲပဲ ကစားဖို့လိုတော့ချိန် လီဗာပူးအသင်းသားတွေဟာ စိတ်အပြောင်းအလဲ ဖြစ်အောင် ရည်ရွယ်ပြီး ခရီးထွက်ခဲ့ဟန် ရှိပါတယ်။ ၁၃ ရက်အတွင်းမှာ လီဗာပူးအသင်းဟာ လက်စတာ၊ အက်စတွန်ဗီလာနဲ့ ဆောက်သမ်တန်တို့ကို ယှဉ်ပြိုင်ရမှာ ဖြစ်ပါတယ်။ ",
"btext2":" ဘာစီလိုနာက Salt Restaurant & Beach Club မှာ လီဗာပူး အသင်းသားတွေ အေးဆေး စားသောက်နေတဲ့ပုံကို ရိုက်မိခဲ့တဲ့ ပရိသတ် တစ်ဦးက လူမှုကွန်ယက်ပေါ်မှာ ပြန်တင်ခဲ့တာပါ။ ဓါတ်ပုံမှာတော့ ဟန်ဒါဆန်၊ ဆာလာ၊ ဂျိုတာ၊ ဟာဗေး၊ ကာဗာရို၊ မီလ်နာ၊ ဘာ့ဆဲတစ်၊ ထရန့်၊ ရိုင်းဝီလီယမ်၊ ဂိုးမက်စ်နဲ့ ချိန်ဘာလိန်တို့ ပါဝင်ခဲ့ပါတယ်။ သူတို့နဲ့အတူ ပထမအသင်းဆိုင်ရာ အော်ပရေးရှင်း မန်နေဂျာလည်း ပါဝင်တာမို့ အသင်းဘက်က စေလွှတ်တဲ့ ခရီးစဉ် ဖြစ်တယ်လို့ ယူဆရတယ်။ လီဗာပူးအသင်းဟာ မီလ်နာ၊ ချိန်ဘာလိန်၊ ကိတ်တာ၊ ဖာမင်နိုနဲ့ အာသာတို့ကို ထွက်ခွင့်ပေးမှာဖြစ်ပြီး ကစားသမား အချို့ကို ရောင်းချမှာဖြစ်ကာ နွေကျရင် ကြီးကြီးမားမား ပြောင်းလဲမှုတွေ ရှိလာတော့မှာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/05/lfc-4-0-barcelona-spain-678x381.jpg",
"imgurl2":"https://lfcthadin.com/wp-content/uploads/2023/05/lfc-4-0-barcelona-spain-678x381.jpg",
"imgurl3":"no",
"video":"no"
 },
         {"ndate":"May  8 , 2023",
"htext":"Top 4 အတွက် လီဗာပူးကို ထည့်မစဉ်းစားဘူး ဆိုလာတဲ့ ယူနိုက်တက် နည်းပြ တန်ဟက်",
"btext1":"ဒီအပတ် ပရီးမီးယားလိဂ် ပွဲစဉ်တွေ အပြီးမှာတော့ လီဗာပူးအသင်းဟာ အဆင့် ၄ နေရာက ယူနိုက်တက်နဲ့ ၁ မှတ်အကွာ အဆင့် ၃ နေရာက နယူးကာဆယ်နဲ့ ၃ မှတ်အကွာ အနေအထားမှာ ရှိနေပြီ ဖြစ်ပါတယ်။ လီဗာပူးအသင်းက ၁ ပွဲပိုကစားထားတာဖြစ်ပြီး ဘောလုံးရာသီ သိမ်းဖို့က ၃ ပွဲပဲ ကျန်တော့တာပါ။ နယူးကာဆယ်နဲ့ မန်ချက်စတာ ယူနိုက်တက်တို့က ၄ ပွဲစီ ကစားရဖို့ ကျန်နေသေးပြီး ဘရိုက်တန်ကတော့ ၆ ပွဲ ကစားဖို့ ကျန်ရှိနေပါတယ်။ နောက်ဆုံး ကစားထားတဲ့ ၆ ပွဲဆက်တိုက်ကို အနိုင်ယူပြီး လီဗာပူးက အဆင့် ၅ နေရာ အခြေခိုင်လာနေသလို ထိပ်ဆုံး ၄ သင်းထဲ တိုးဝင်နိုင်မယ့် အခွင့်အရေးကို ခြိမ်းခြောက်လာနေပါပြီ။ ဒါပေမယ့် လာမယ့်ရာသီ ချန်ပီယံလိဂ်မှာ ပါဝင်ရေးအတွက် လီဗာပူးကို ဂရုစိုက်ဖို့ မလိုဘူးလို့ ယူနိုက်တက် နည်းပြ တန်ဟက်က ဆိုပါတယ်။ ",
"btext2":"“ အခြေအနေတွေက အပြောင်းအလဲ မရှိပါဘူး။ top-4 ဝင်ခွင့်ကိစ္စ လွယ်ကူသွားအောင် လုပ်နိုင်တာ ကျနော်တို့ အသင်းပဲ ရှိပါတယ်။ ကျနော်တို့ နိုင်ပွဲ ၃ ပွဲပဲ လိုတာပါ။ အခြေအနေ အရပ်ရပ်က ကျနော်တို့ လက်ထဲမှာပါ။ ဒါကို ကျနော်တို့တွေ ယုံကြည်နေဖို့ လိုပါတယ်။ လီဗာပူး ဘာလုပ်နေတယ်နဲ့ မဆိုင်ပါဘူး၊ ကျနော်တို့နဲ့ပဲ ဆိုင်ပါတယ်။ ပွဲတွေကို နိုင်လောက်တဲ့ အဆင့်အတန်း လုပ်ပြနိုင်ရင် ရပါပြီ။ အခြားပြိုင်ဘက်တွေ ဘာလုပ်နေတယ် ဆိုတာထက် ကိုယ့်ဘာသာ အပေါ်ပဲ အာရုံစိုက်ထားရင် ရပါပြီ ” လို့ တန်ဟက်က ပြောဆိုသွားပါတယ်။ နည်းပြကလော့ပ်ကတော့ ချန်ပီယံလိဂ်ဝင်ခွင့် မျှော်လင့်နေခြင်းထက် လက်ကျန် ၃ ပွဲလုံးကို အနိုင်ယူဖို့ပဲ အာရုံစိုက်ထားပြီး ရာသီကုန်ရင် ရောက်နေမယ့် အဆင့်ကြောင့် ရမယ့် ဥရောပဝင်ခွင့်ကို လက်ခံလိုက်ဖို့ပဲ အသင်းကို တိုက်တွန်းထားတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-tenhag-2023-pl-678x381.jpg",
"imgurl2":"https://lfcthadin.com/wp-content/uploads/2023/05/klopp-tenhag-2023-pl-678x381.jpg",
"imgurl3":"no",
"video":"no"
 },
         {"ndate":"May  8 , 2023",
"htext":"ဂက်ပို မီးမောင်းထိုးပြလိုက်တဲ့ ကွင်းလယ်ပြဿနာ၊ ဂုဏ်သိက္ခာပိုင်း အဖတ်ဆယ်နိုင်တဲ့ ခံစစ်အတွဲ၊ အယ်လီဆန်ကို ချီးကျူးသင့်ခြင်းနဲ့ ပြောစရာ ကိစ္စ (၃) ရပ်",
"btext1":" ကွင်းလယ်ပြဿနာကို မီးမောင်းထိုးပြလိုက်တဲ့ ဂက်ပို နယ်သာလန်သားဟာ သူ့ရဲ့ မကြာသေးတဲ့ လီဗာပူးကစားသမားဘဝအတွင်း မတူညီတဲ့ နေရာတစ်ခုကို ပြောင်းလဲကစားဖို့ ထပ်မံ တောင်းဆိုခံခဲ့ရပါတယ်။ ဘယ်တောင်ပံ၊ ညာတောင်ပံ၊ အထောင်တိုက်စစ်မှူး အနေနဲ့ပါ ကစားခဲ့ဖူးပြီးဖြစ်တဲ့ ဂက်ပိုဟာ အခုတဖန် ကွင်းလယ်ညာခြမ်းမှာ ကစားရဖို့ ဖြစ်လာခဲ့ပါတယ်။ သူ့အရပ်အမောင်းကြောင့် တည်ကန်ဘောတွေ ခုခံကာကွယ်ရာမှာ အကူအညီဖြစ်ပေမယ့် ဖိအားပေးဖို့ ပြင်းထန်တဲ့ ပြေးနှုန်းတွေနဲ့ နောက်က လိုက်ပြေးရတာမျိုးက သူ့ရဲ့ အားသာချက် မဟုတ်ခဲ့ပါဘူး။ ဒါပေမယ့် ပြိုင်ဘက်အသင်းရဲ့ အနေအထား၊ ဟန်ဒါဆန် ကြံ့ခိုင်မှု မပြည့်ဝခြင်းကြောင့် ကလော့ပ်အတွက် တခြား ရွေးချယ်စရာ မရှိခဲ့ပါဘူး။ ဘရန့်ဖို့ဒ်ရဲ့ ချဉ်းကပ်ပုံမှာ ဖာဘင်ညိုက ထပ်ပြီး အထင်ကြီးစရာ ဖြစ်ခဲ့တာကြောင့် ထရန့်ဟာ နောက်ပိုင်းမှာ ဗဟိုနေရာတွေထဲ ဝင်ကစားတာထက် ညာနောက်တန်း တာဝန်တွေကို ပိုပြီး အာရုံစိုက်ခဲ့ရပါတယ်။ နောက်ရာသီကျရင် ထရန့် ဘယ်နေရာမှာ ကစားမလဲဆိုတာက နွေရာသီအတွင်း လီဗာပူး ခေါ်ယူတဲ့ ကစားသမားတွေအပေါ် မူတည်လိမ့်မယ်လို့ ကလော့ပ်က အရိပ်အမြွက် ပေးခဲ့ပါတယ်။ သေချာတာက လီဗာပူးရဲ့ အားဖြည့်မှုက ဘာဖြစ်လာမယ်လို့ ပြောနိုင်သေးခြင်း မရှိပါဘူး။",
"btext2":" ပြန်အဖတ်ဆယ်နိုင်ခဲ့တဲ့ ကိုနတေးနဲ့ ဗန်ဒိုက် ပထမအကျော့တုန်းက ဘရန့်ဖို့ဒ်ကို ၃-၁ နဲ့ ရှုံးနိမ့်ခဲ့တာဟာ လီဗာပူးကို အထိန်းအကွပ်မဲ့ အခြေအနေထဲ ရောက်သွားစေခဲ့ဖူးပါတယ်။ အဲ့ဒီ့ညဟာ ကိုနတေးနဲ့ ဗန်ဒိုက်အတွက် ပိုလို့ အိမ်မက်ဆိုးဖြစ်စေခဲ့ပြီး ကိုနတေးက own goal တောင် သွင်းမိခဲ့ပြီးတော့ နောက်တစ်ဂိုးမှာလည်း သူ့အမှားမကင်းခဲ့တာ ဖြစ်ပါတယ်။ ဗန်ဒိုက်ကတော့ တံကေက်ကြောဒဏ်ရာ ရခဲ့တာကြောင့် ထိုင်ကြည့်ရုံပဲ တတ်နိုင်ခဲ့ပါတယ်။ အခုပွဲဟာ သူတို့ နှစ်ဦးအတွက် ချိုမြိန်တဲ့နိုင်ပွဲ ဖြစ်စေမှာပါ။ တည်ကန်ဘော ကျွမ်းကျင်သူတွေဖြစ်တဲ့ ဘရန့်ဖို့ဒ်တို့ ဖရီးကစ် အကြိမ်၂၀ ရခဲ့တာက လီဗာပူးခံစစ်ကို အတော်လေး အလုပ်ရှုပ်စေခဲ့တာပါ။ နောက်ခံလူတွေဟာ ပြိုင်ဘက်ရဲ့ တည်ကန်ဘောတွေကို ကြံ့ကြံ့ခံ ဟန့်တားနိုင်ခဲ့ပါတယ်။",
"btext3": "   အယ်လီဆန်ရဲ့ သမိုင်းမှတ်တိုင် နှစ်ပွဲဆက် clean sheet ရခဲ့တဲ့ ဘရာဇီးဂိုးသမားအတွက် ပြိုင်ပွဲစုံ ဂိုးမပေးရတဲ့အကြိမ် ၁၀၀ မြောက် ဖြစ်ခဲ့ပါတယ်။ အသင်းဖော်အများစုက ခြေစွမ်း ယိမ်းယိုင်နေပြီး တချို့က မယုံနိုင်စရာကောင်းအောင် ခြေစွမ်း ပျောက်ဆုံးနေချိန်မှာ အယ်လီဆန်ကတော့ တရာသီလုံး တည်ငြိမ်တဲ့ စွမ်းဆောင်ရည် အဆင့်အတန်းကို ထိန်းထားခဲ့ပါတယ်။ အယ်လီဆန်ရဲ့ ရှေ့ထွက်ကာကွယ်လိုစိတ်၊ ထိန်းသိမ်းကိုင်တွယ်တတ်ပုံတွေက တည်ကန်ဘောတွေ၊ တန်ပြန်တိုက်စစ်တွေကနေ ဧည့်သည်အသင်းရဲ့ ခြိမ်းခြောက်မှုတွေကို တားဆီးနိုင်ခဲ့တာပါ။ အချိန်ဆွဲတယ်ဆိုပြီး သူ ရှားရှားပါးပါး အဝါကဒ်ရလိုက်တာဟာ ဒီလီဗာပူးအသင်းရဲ့ အနိုင်ရလိုစိတ် ပြင်းပြမှု ပြန်လည်ရှာတွေ့သွားတာကို ထင်ရှားစေခဲ့ပါတယ်။ အခုဆို အသင်းဟာ ၆ပွဲဆက် အနိုင်ရလဒ်နဲ့အတူ အဆင့် ၅ နေရာကို ကိုင်စွဲထားနိုင်ပြီ ဖြစ်ပါတယ်။ ချန်ပီယံလိဂ်ဝင်ခွင့်က မဖြစ်နိုင်လောက်ဘူးဆိုပေမယ့် ဥရောပပြိုင်ပွဲတစ်ခု ကစားရဖို့ကတော့ သေချာဖို့ ပိုများပါတယ်။ လီဗာပူး ဒီလို ပြန်တောက်ပလာနိုင်ခြင်းဟာ အယ်လီဆန်ရဲ့ အရည်အချင်းကြောင့်လို့ ပြောဖို့က ထိုက်တန်ပါတယ်။    ",
"imgurl1":"https://lfcthadin.com/wp-content/uploads/2023/05/gakpo-trent-klopp-678x381.jpg",
"imgurl2":"https://lfcthadin.com/wp-content/uploads/2023/05/vd-ebu-cb.jpg",
"imgurl3":"https://lfcthadin.com/wp-content/uploads/2023/05/allison-100-gk.jpg",
"video":"no"
 },
         {"ndate":"May  8 , 2023",
"htext":"ကွင်းလယ်မှာ တစ်ရာသီ ၁၀ ဂိုးလောက် သွင်းနိုင်မယ့် ပေါင် သန်း ၁၀၀ တန် လီဗာပူး ကစားသမား",
"btext1":"ယာဂင်ကလော့ပ် အနေနဲ့ ကွင်းလယ်မှာ ထရန့်ကို အမြဲတမ်း အသုံးပြုမယ် ဆိုရင် လီဗာပူးအတွက် ပေါင်သန်း ၁၀၀ လောက် အကုန်အကျ သက်သာစေနိုင်တယ်လို့ ဂျေမီကာရေဂါက ဆိုပါတယ်။ ထရန့်ဟာ ညာအစွန်နဲ့ ကွင်းလယ်အတွင်းလူ နေရာတွေကို တွဲဘက်ကစားရတဲ့ နေရာအသစ်မှာ ကစားပြီးကတည်းက ထူးချွန်တဲ့ ခြေစွမ်းတွေ ပြသနေတာဖြစ်ပြီး နောက်ဆုံး ၇ ပွဲမှာ ဖန်တီးမှု ၆ကြိမ် ပြုလုပ်ပေးထားခဲ့ပါတယ်။ ကလော့ပ်ဟာ နွေအပြောင်းအရွှေ့ မတိုင်ခင် ကွင်းလယ်လူသစ်တွေ ရှာဖွေနေပြီး ဘရိုက်တန်ရဲ့ မက်အယ်လစ်စတာကို ထိပ်တန်းပစ်မှတ်အဖြစ် သတ်မှတ်ထားတယ်လို့ သိရပေမယ့် ကာရေဂါကတော့ သူ့မှာ ထရန့် တစ်ယောက်လုံး ရှိနေပြီးသားလို့ ယုံကြည်နေတာ ဖြစ်ပါတယ်။ ",
"btext2":"“ ထရန့် ကွင်းလယ်မှာ ကစားရင် လီဗာပူးအတွက် ပေါင်သန်း ၁၀၀ သက်သာစေမှာပါ။ သူ့ကစားသမားဘဝအတွင်း ကျွန်တော်တို့ သူ့ဆီကနေ အများကြီး မမြင်ခဲ့ရတဲ့ အရာတစ်ခုက ဧရိယာပြင်ပက သွင်းဂိုးတွေပဲ။ ဒါပေမယ့် သူ ကွင်းလယ်မှာ ဆက်ကစားမယ်ဆိုရင် တစ်ရာသီကို ၅ဂိုး၊ ၁၀ဂိုးလောက် ရပါလိမ့်မယ်။ ဒါကို တည်ကန်ဘောတွေကနေ ကျွန်တော်တို့ မြင်ခဲ့ပြီးပါပြီ ” လို့ ကာရေဂါက ပြောခဲ့တာပါ။ ထရန့်ဟာ ဘရန့်ဖို့ဒ်နဲ့ပွဲမှာ ဧရိယာအတွင်းကို လက်ဖျားခါရလောက်စရာ ဖြတ်တင်ပေးပို့မှု လုပ်ပြီး ဖန်တီးမှုတစ်ကြိမ် ရလုနီးပါး ဖြစ်ခဲ့ပေမယ့် ဒါဝင်နူညက်က အဲ့အခွင့်အရေးကို အသုံးမချနိုင်ခဲ့တာပါ။ ထရန့်ဟာ ဒုတိယပိုင်းမှာ အဝေးကစ် ခပ်ပြင်းပြင်း ကန်ခဲ့ပေမယ့် ဂိုးသမား ယာယာ ပုပ်ထုတ်နိုင်ခဲ့တာ ဖြစ်ပါတယ်။ ထရန့်ဟာ ပြီးခဲ့တဲ့လက အာဆင်နယ်နဲ့ပွဲမှာ နေရာပြောင်းလဲ ကစားပြီးကတည်းက သူ့ရဲ့ တိုက်စစ် အရည်အသွေးတွေကို ပိုမိုပြသနိုင်ခဲ့တာ ဖြစ်ပါတယ်။ ဧပရယ်လ ၉ ရက်နေ့ နောက်ပိုင်း အချက်အလက်တွေအရ ထရန့်ဟာ လက်ရှိ ပရီးမီးယားလိဂ်ရဲ့ အကောင်းဆုံး ဖန်တီးရှင်အဖြစ်ပါ ဖော်ပြခံနေရတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/lfc-klopp-goal-salah-678x381.jpg",
"imgurl2":"https://lfcthadin.com/wp-content/uploads/2023/05/lfc-klopp-goal-salah-678x381.jpg",
"imgurl3":"no",
"video":"no"
 },
         {"ndate":"May  8 , 2023",
"htext":"မနေ့ကပွဲမှာ ပြိုင်ဘက်တွေ အရေးနိမ့်ခြင်း၊ စပိန်ရောက်နေတဲ့ စီနီယာလူစာရင်း၊ တိုင်လီမန်းစ် ကမ်းလှမ်းမှု၊ ဖိုဖာနာ တန်ကြေးနဲ့ လီဗာပူး သတင်းတိုများ",
"btext1":"မနေ့က ယှဉ်ပြိုင်ခဲ့တဲ့ ပရီးမီးယားလိဂ်ပွဲတွေမှာ နယူးကာဆယ်ကော မန်ချက်စတာ ယူနိုက်တက်ပါ အရေးနိမ့်ခဲ့ပါတယ်။ ဒါပေမယ့်လို့ လီဗာပူးအသင်း နောက်ဆုံး ၃ ပွဲလုံး အနိုင်ရရင်တောင် ချန်ပီယံလိဂ်ဝင်ခွင့်ရရေး အတွက် ဆိုရင် ၎င်းအသင်းတွေက အနည်းဆုံး ၂ ပွဲစီ ထပ်ရှုံးဖို့ လိုအပ်နေသေးတာပါ။ ၂၀၁၇ ကနေစပြီး ဆာလာဟာ လီဗာပူးပွဲစဉ် အားလုံးရဲ့ ၉၇% မှာ ပါဝင်ကစားပေးနိုင်ခဲ့ပါတယ်။ ဆာလာဟာ ကြံ့ခိုင်မှုပိုင်းမှာ မက်ဒရစ်နဲ့ ဖိုင်နယ်ပွဲမှာ လက်မောင်းထိခဲ့တာကလွဲလို့ အဖျားအနာကင်းသူ ဖြစ်ပါတယ်။ လီဗာပူးအသင်းထံက ဖိအားတွေ စရနေပေမယ့်လို့ ရာသီကုန်ရင် မန်ချက်စတာ ယူနိုက်တက်တို့ သေချာပေါက် ချန်ပီယံလိဂ် ဝင်ပါတယ်လို့ ဖာဒီနန်က အခိုင်အမာ ပြောဆိုပါတယ်။ ",
"btext2":"လီဗာပူးစီနီယာလူစာရင်းဟာ လက်ရှိမှာ စပိန်ကို ရောက်နေပြီး အနားယူ အားဖြည့်နေကြပါတယ်။ လီဗာပူးအသင်းဟာ လက်စတာပွဲအတွက် တစ်ပတ်အပြည့် နားချိန်ရထားတာ ဖြစ်ပါတယ်။ ကလော့ပ်ဟာ လီဗာပူးအသင်းနဲ့ ၂၀၂၆ ခုနှစ်ထိ စာချုပ်ရှိထားတာဖြစ်ပြီး သူ့ကို အထောင်အပံ့ပေးမယ့် အားကစားဒါရိုက်တာသစ် အဖြစ် ဂျော့ရှမတ်ကီ တာဝန်ပေးမယ်ဆိုရင် ၃ နှစ်စာချုပ်ဖြစ်ဖို့ များပါတယ်။ ဘရန့်ဖိုဒ့်အသင်းဟာ သူတို့ရဲ့ ပထမဦးစားပေး ဂိုးသမား ယာယာနေရာ ရေရှည် အစားထိုးဖို့အတွက် ဂလယ်ဟာကို​ ခေါ်ယူလိုနေပါတယ်။ ",
"btext3": "   ကွင်းလယ်လူ ချူအာမီနီဟာ မက်ဒရစ်မှာ ပွဲကစားခွင့် အကန့်အသတ် ရှိနေခြင်းကို သဘောမကျဖြစ်နေတယ်လို့ သိရပါတယ်။ မနှစ်ကနွေမှာ သူ့ကို ခေါ်ယူရေး မအောင်မြင်ခဲ့ပေမယ့် လီဗာပူးဘက်က ပြင်သစ်သားအပေါ် စိတ်ဝင်စားမှု ဆက်ရှိနေဆဲ ဖြစ်ပါတယ်။ တိုင်လီမန်းစ်ရဲ့ အေးဂျင့်က သူ့ကစားသမားကို ခေါ်ယူလိုရင် ခေါ်နိုင်ကြောင်း လီဗာပူးအသင်းကို ကမ်းလှမ်းထားပြီ ဖြစ်ပါတယ်။ မိုနာကို ကွင်းလယ်လူ ဖိုဖာနာကို လီဗာပူးအသင်း ခေါ်ယူလိုတယ်ဆိုရင် ပြောင်းရွှေ့ကြေး ပေါင် ၂၁.၉ သန်း ပေးရမယ်လို့ အသံထွက်နေပါတယ်။   ",
"imgurl1":"https://lfcthadin.com/wp-content/uploads/2023/05/801852023-678x381.jpg",
"imgurl2":"https://lfcthadin.com/wp-content/uploads/2023/05/lfc-spain-2023.jpg",
"imgurl3":"no",
"video":"no"
 },
         {"ndate":"May  7 , 2023",
"htext":"လီဗာပူးက မက်အယ်လစ္စတာကို ခေါ်ကို ခေါ်သင့်တဲ့ အကြောင်းရင်းအား ဂျင်မီ ရက်နက် ပြောပြလာပါပြီ",
"btext1":" ဂျေမီ ရက်နက်က လီဗာပူးနဲ့ သတင်းကြီးနေတဲ့ ဘရိုက်တန် ကွင်းလယ်လူ အယ်လစ်စတာရဲ့ ကောင်းကွက်ကို ဖော်ထုတ် ချီးကျူးမှုတစ်ခု ပြုလုပ်လာခဲ့ပြီ။ မက်အယ်လစ်စတာဟာ ဒီနွေမှာ လီဗာပူးအသင်း ခေါ်ယူမယ့် အဓိက ပစ်မှတ်အဖြစ် သတင်းကြီးနေတာပါ။ အသက် ၂၄ နှစ်အရွယ် ကွင်းလယ်လူဟာ ပရီးမီးယားလိဂ်မှာ အသားကျနေတဲ့ ကစားသမားဖြစ်ပြီး ကွင်းလယ် နေရာစုံ ကစားနိုင်သူပဲ ဖြစ်ပါတယ်။ လီဗာပူးအသင်းခေါင်းဆောင်ဟောင်းကတော့ အယ်လစ်စတာဟာ စိတ်ဓါတ်ကောင်းသူ၊ ကြံ့ခိုင်ရေးကောင်းသူ ဆိုတဲ့ အချက်ကို အခုလို ထောက်ပြခဲ့ပါတယ်။",
"btext2":" ” ကစားသမားတွေကို ကလပ်တွေဘက်က ခေါ်လိုခြင်းမှာ အကြောင်းအရင်တွေ ရှိတာပေါ့လေ။ တခါတလေ သူတို့ရဲ့ အရည်အချင်းကြောင့်တင် မဟုတ်ဘဲ လူသားဆန်မှုကြောင့်ပေါ့။ လေ့ကျင့်ရေး အဖွဲ့သားကောင်းဖြစ်လို့၊ လှုပ်အားနှုန်းကောင်းလို့ စတဲ့ အချက်တွေကြောင့် သူက စတားတစ်ယောက် ဖြစ်နေတာပေါ့။ အယ်လစ်စတာက ကစားသမားကောင်းဖြစ်သလို ကြိုးစားမှု ပြင်းထန်သူပါ။ ကမ္ဘာ့ဖလား အပြီးမှာ အချို့ ကစားသမားတွေက အားလပ်ရက်ယူပြီး ကလပ်တွေထံ ပြန်လာလိုကြခြင်း မရှိပါဘူး။ သူကတော့ ဘရိုက်တန်ကို ချက်ခြင်း ပြန်လာခဲ့ပါတယ်။ ဘာလို့လဲဆိုတော့ ဘရိုက်တန်မှာ စစ်မှန်တဲ့ အောင်မြင်မှုရဖို့ လိုတာကို သူသိပါတယ်။ အယ်လစ်စတာက သူ့ရဲ့ စရိုက်ကောင်းကို ပြသခဲ့ပါတယ်။ သိပ်ကောင်းတဲ့ ကစားသမားပါ ” ရက်နက်က လို့ ပြောပြခဲ့တာ ဖြစ်ပါတယ်။ လီဗာပူးအသင်းဟာ စိတ်ဓါတ်ပိုင်း မာကျောတဲ့ ကစားသမားကို အဓိက စုဖွဲ့လေ့ရှိသလို ကြံ့ခိုင်မှုပိုင်း ပြည့်ဝလွန်းတဲ့ အယ်လစ်စတာလို ကစားသမားက ကိတ်တာ၊ ချိန်ဘာလိန်တို့ နေရာကို ဝင်ယူဖို့ သင့်လျော်လွန်းနေသူပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-allister-lfc-brighton-678x381.jpg",
"imgurl2":"https://lfcthadin.com/wp-content/uploads/2023/05/klopp-allister-lfc-brighton-678x381.jpg",
"imgurl3":"no",
"video":"no"
 },
        {"ndate":"May  7 , 2023",
"htext":"မန်နေဂျာတွေနဲ့ ခဏခဏ ရန်ဖြစ်တတ်သူကို အားကစား ဒါရိုက်တာသစ်အဖြစ် ခန့်မယ့် လီဗာပူး",
"btext1":"လီဗာပူးအသင်းဟာ ဂျာမာန် ဝါရင့် ဒါရိုက်တာ တစ်ဦးဖြစ်သူ ဂျော့ရှမတ်ကီကို အားကစားဒါရိုက်တာ ရာထူးအတွက် စကားပြောနေပြီလို့ The Athletic မှ James Pearce က ဖော်ပြလာပါတယ်။ အသက် ၅၉ နှစ်အရွယ် ဂျာမာန်သားဟာ ဂျူလီယန်ဝတ်နေရာ အစားထိုးဖို့ လီဗာပူးအသင်း အံ့ဩသင့်ဖွယ် ချိန်ဆက်လာခဲ့သူပါ။ ဒီနွေစျေးကွက်ကို ဂျူလီယန်ဝတ်က တာဝန်ယူခဲ့မှာဖြစ်ပေမယ့် မကြာခင်မှာ သူထွက်ခွာတော့မှာမို့ ၂၀၂၄ ကစပြီး ဒါရိုက်တာသစ်က တာဝန်ယူရမှာဖြစ်ပါတယ်။ ရှမတ်ကီ ဟာ ဂျာမာန်ကလပ်တွေဖြစ်တဲ့ Aachen, Hannover 96, FC Cologne နဲ့ Wolfsburg တို့မှာ အားကစားဒါရိုက်တာ ရာထူးကို တာဝန်ယူခဲ့ပြီး ကလော့ပ်နဲ့ ကောင်းကောင်းသိတယ်လို့ ဆိုပါတယ်။ ",
"btext2":"လက်တလော လီဗာပူးအသင်း ကစားသမား ခေါ်ယူရေး ကိစ္စတွေကိုတော့ အမှုဆောင်ချုပ် ဘီလီဟိုဂန်၊ FSG ဥက္ကဋ္ဌ မိုက်ဂေါ်ဒန်တို့နဲ့အတူ ကလော့ပ်က အတော်လေး ဝင်ပါနေပါတယ်။ ရှမတ်ကီ ကို ကလော့ပ်ရဲ့ မဟာမိတ်လို့ လူသိများပြီး သူဟာ ရတဲ့ အသုံးစရိတ်ကို အကျိုးရှိရှိ အသုံးချနိုင်သူအဖြစ် နာမည်ရထားပေမယ့် သူအလုပ်တွဲလုပ်တဲ့ မန်နေဂျာတွေနဲ့တော့ ပြဿနာတွေ တတ်တတ်သူအဖြစ်ပါ နာမည်ကြီးသူ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/klopp-sporting-director-678x381.jpg",
"imgurl2":"https://lfcthadin.com/wp-content/uploads/2023/05/klopp-sporting-director-678x381.jpg",
"imgurl3":"no",
"video":"no"
 },

        {"ndate":"May  7 , 2023",
"htext":"လီဗာပူးအသင်းရဲ့ လက်ကျန် ၃ ပွဲနဲ့ ဥရောပဝင်ခွင့် ဖြစ်နိုင်ချေ",
"btext1":"ဘရန့်ဖိုဒ့်ပွဲကို အနိုင်ရပြီးတဲ့နောက် လီဗာပူးအသင်းဟာ ဒီရာသီမှာ အမှတ်ပေးပွဲ ၃ ပွဲပဲ ကစားဖို့ ကျန်ရှိတော့မှာဖြစ်ပါတယ်။ မနှစ်တုန်းက ဒီလို အချိန်မှာ ၃ ရက်တစ်ပွဲနဲ့ မောပန်းခဲ့တဲ့အသင်းဟာ အခုချိန်မှာတော့ တစ်ပတ်အပြည့် အနားယူပြီးမှ လက်စတာတို့ရဲ့ ကင်းပါဝင် ကွင်းထံ သွားရောက် ရင်ဆိုင်ရမှာပါ။ လက်စတာက ဒီရာသီမှာ တန်းဆင်းဇုန် ရုန်းအားတွေ ပြသဖို့ လိုအပ်နေတဲ့ အသင်းဖြစ်ပါတယ်။ အဲ့ပွဲပြီးရင်တော့ နောက်ထပ် ၁ ပတ်အပြည့်နားပြီးရင် အက်စတွန်ဗီလာကို အိမ်ကွင်းမှာ ရင်ဆိုင်ရပါမယ်။ ရာသီသိမ်း နောက်ဆုံးပွဲကတော့ တန်းဆင်းဇုန် အောက်ဆုံးနားက ဆောက်သမ်တန်ကို အဝေးကွင်းမှာ သွားရောက် ရင်ဆိုင်ရဖို့ ရှိပါတယ်။ ",
"btext2":"လီဗာပူးအသင်းဟာ အမှတ်ပေးဇယားမှာ အဆင့် ၄ နေရာက ယူနိုက်တက်နောက် ၁ မှတ်အကွာနဲ့ ဖိအားပေးနေတာပါ။ ဒါပေမယ့် တကယ်တမ်းမှာ ယူနိုက်တက်ထက် ၂ ပွဲ ပိုကစားထားတာ ဖြစ်ပါတယ်။ နယူးကာဆယ်နဲ့ မန်ယူနိုက်တက်တို့ လက်ကျန် ၅ ပွဲမှာ အနည်းဆုံး ၃ ပွဲ ခြေချော်မှပဲ အသင်းအတွက် ချန်ပီယံလိဂ်ဝင်ခွင့် မျှော်လင့်ချက်ရှိမှာ ဖြစ်ပါတယ်။ ဒါပေမယ့်လို့ လက်ကျန် ၃ ပွဲလုံးကို လီဗာပူး မနိုင်ရင်တော့ ချန်ပီယံလိဂ် မပြောနဲ့ ယူရိုပါလိဂ် ဝင်ခွင့်တောင် မသေချာပါဘူး။ ဘရိုက်တန်က ပွဲကျန်တွေရှိနေပြီး စပါးကလည်း နိုင်ပွဲ ပြန်ရနေပါတယ်။ အသင်းအတွက် ဦးစားပေးက လက်ကျန် ၃ ပွဲလုံးကို အနိုင်ယူဖို့ဖြစ်ပြီး ယှဉ်ပြိုင်ရမယ့် ပြိုင်ပွဲကို လက်ခံလိုက်ဖို့ပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-ucl-5-678x381.jpg",
"imgurl2":"https://lfcthadin.com/wp-content/uploads/2023/05/954752023-1536x883.jpg",
"imgurl3":"no",
"video":"no"
 },

      {"ndate":"May  7 , 2023",
"htext":"လက်ရှိ အင်္ဂလန်ရဲ့ အကောင်းဆုံး ကွင်းလယ်လူက ဒီဘရိုင်း မဟုတ်ဘဲ ထရန့်လို့ ဖော်ပြလာ",
"btext1":"လီဗာပူး ၁-၀ ဘရန့်ဖိုဒ့်ပွဲမှာ ထရန့်ရဲ့ မှတ်တမ်းသစ် ထွက်ပေါ်လာခဲ့ပြီဖြစ်ပြီး လက်ရှိ အင်္ဂလန်ရဲ့ အကောင်းဆုံး ကွင်းလယ်လူက သူဖြစ်တယ်လို့ သက်သေထူလာခဲ့ပါတယ်။ လီဗာပူးအသင်းဟာ ဒီရာသီမှာ ကွင်းလယ် ပြဿနာအပြင် ခံစစ်ကြောင်း ကျစ်လစ်မှု နည်းပါးခြင်းနဲ့အတူ ဇယားအလယ်ထိ ကျဆင်းခဲ့ပြီး နောက်ဆုံး ၆ ပွဲဆက် ပြန်နိုင်ခဲ့လို့ အဆင့် ၅ နေရာ ပြန်တက်လာနိုင်ခဲ့တာ ဖြစ်ပါတယ်။ ဒီပွဲတွေမှာတော့ ထရန့်က ကွင်းလယ်လူအဖြစ် ပြောင်းကစားခဲ့တာပါ။ စနစ်သစ်ဖြစ်တဲ့ ကွင်းလယ်နဲ့ ညာအစွန်နေရာ တွဲကစားပြီးတည်းက ထရန့်ဟာ ပရီးမီးယားလိဂ်မှာ ဂိုးထောက်ပံ့မှု ၆ ကြိမ်ထိ လုပ်ထားနိုင်ပါတယ်။ ",
"btext2":" စကိုင်းစပေါ့က ဖော်ပြလာတဲ့ မှတ်တမ်းတွေအရ ဒီကာလအတွင်း ထရန့်ဟာ အခွင့်အရေး ဖန်တီးမှု၊ ပြိုင်ဘက် ဧရိယာအတွင်း ဘောလုံးပေးမှု၊ ပင်နယ်တီ ဧရိယာအတွင်း ဝင်ရောက်မှု၊ ပိုင်ဆိုင်မှုပိုင်း အနိုင်ရမှု၊ ဘောလုံးထိချက် အားလုံးမှာ ပရီးမီးယားလိဂ်က ဘယ်ကစားသမားထက် မဆို သာလွန်တဲ့ အမြင့်ဆုံး မှတ်တမ်းကို ရရှိလာခဲ့ပါတယ်။ ထရန့်ကို အမြဲတမ်း ကွင်းလယ်လူအဖြစ် အသုံးပြုဖို့ တိုက်တွန်းချက်တွေအတွက် ကလော့ပ်ကတော့ “ ကျနော်လည်း စဉ်းစားနေပါတယ်။ ကာလရှည်အတွက် ကျနော်တို့ ဘာလုပ်နိုင်လဲ ကြည့်ရပါမယ်။ ဒီနွေမှာ ဘယ်လို ကစားသမားတွေကို ခေါ်ယူလာနိုင်မလဲနဲ့ ဘယ်နေရာတွေမှာ ကစားနိုင်းမလဲ အပေါ် မူတည်ပါတယ်။ ထရန့်က ဒီနေရာမှာ အံဝင်နေတာ သိသာပါတယ်။ ဒါဝင်အတွက် သူဖန်တီးပေးတဲ့ အခွင့်အရေးက သိပ်ကောင်းပါတယ်။ နေရာသစ်မှာ ထရန့်က သိပ်ကောင်းကောင်း ဘောလုံးကစားနေသလို ခံစစ် ကာကွယ်မှုတွေမှာပါ သန်မာလွန်းပါတယ် ” လို့ တုန့်ပြန်သွားတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/05/trent-1-mid-678x381.jpg",
"imgurl2":"https://lfcthadin.com/wp-content/uploads/2023/05/trent-20203-mid.jpg",
"imgurl3":"no",
"video":"no"
 },

       {"ndate":"May  7 , 2023",
"htext":"ထရန့်ကို အမြဲတမ်း ကွင်းလယ်လူအဖြစ် သုံးရေး၊ အယ်လီဆန်တောင် အချိန်ဆွဲရခြင်းကို ဂုဏ်ယူတဲ့ ဘရန့်ဖိုဒ့်နည်းပြ၊ အားကစားဒါရိုက်သစ် သတင်းကြီးမှုနဲ့ လီဗာပူး သတင်းတိုများ",
"btext1":"ဘရန့်ဖိုဒ့်ကို ၁-၀ နဲ့ အနိုင်ရတာကြောင့် ၂ ပွဲပိုကစား ၁ မှတ်လျော့ဖြင့် အသင်းဟာ အဆင့် ၄ က ယူနိုက်တက်နောက်မှာ ဆက်ရှိနေပါတယ်။ အဆင့် ၄ နေရာကို စိန်ခေါ်နိုင်ပြီးလား အမေးကို ကလော့ပ်ကတော့ လွန်ခဲ့တဲ့ ၆ ပွဲတုန်းကဆိုရင် လီဗာပူး ဒီနေရာ ပြန်ရောက်လာမယ်လို့ ဘယ်သူမှ မထင်ခဲ့ကြောင်းနဲ့ အခုချိန်မှာ ပွဲတွေ နိုင်နေဖို့ပဲ လိုပါတယ်လို့ တုန့်ပြန်ပါတယ်။ အန်ဖီးကွင်းမှာ အယ်လီဆန် အချိန်ဆွဲလို့ အဝါကဒ်ရခဲ့တာက သူတို့အသင်းရဲ့ စွမ်းဆောင်ရည်ကို ထင်ဟပ်စေခဲ့ပါတယ်လို့ နည်းပြသောမက်စ်ဖရန့်က ဂုဏ်ယူစွာ ပြောဆိုပါတယ်။ ",
"btext2":" လီဗာပူးအသင်းဟာ အားကစားဒါရိုက်တာ ရာထူးအတွက် ဝုဒ်ဘတ် ဒါရိုက်တာ ဂျော့ရှမတ်ကီကို တာဝန်ပေးမယ်လို့ သတင်းတွေ ကျယ်လောင်လာပါတယ်။ သူဟာ ကလော့ပ်နဲ့ ရင်းနှီးတဲ့ ဆက်ဆံရေး ရှိသူလို့ သိရပါတယ်။ ထရန့်ဟာ ကွင်းလယ်နေရာမှာ အံဝင်ပေမယ့်လို့ နွေမှာ ဘယ်လို ကစားသမား ရမလဲအပေါ် မူတည်ပြီး သူ ဘယ်နေရာမှာ ကစားရမယ်ဆိုတာ သိရပါမယ်လို့ ကလော့ပ်က ဖြေပေးပါတယ်။ တိုက်စစ်မှူး ဆာလာဟာ လီဗာပူး ဂန္တဝင်ကြီးရဲ့ ကလပ်အတွက် သွင်းပေးခဲ့တဲ့ သွင်းဂိုး ၁၈၆ ဂိုးကို လိုက်မှီခဲ့ပြီ ဖြစ်ပါတယ်။",
"btext3": "  ကာရေဂါက ထရန့်ကို ကွင်းလယ်မှာ ထားခြင်းဟာ လီဗာပူးကို ပေါင် သန်း ၁၀၀ လောက် သက်သာစေမယ်လို့ ထုတ်ပြောပြီး ညာအစွန်ထံ ပြန်မပို့ဖို့ တိုက်တွန်းလာပါတယ်။ ဘိုင်ယန်မြူးနစ် ကွင်းလယ်လူ ဂရာဗင်ဘက်ချ်ကို ခေါ်ယူရေးမှာ ပါဝင်ဖို့ မန်စီးတီး အသင်းကလည်း စဉ်းစားလာနေတယ်လို့ သိရပါတယ်။ စပို့တင်း ကွင်းလယ်လူ ဂွန်ကာလို အဆန်စီယိုကို ခေါ်ယူရေးအတွက် လီဗာပူးဘက်က စုံးစမ်းမှု ပြုလုပ်ခဲ့ပါတယ်။ အသင်းအတွက် clean sheet ၁၀၀ ပြည့်သွားတဲ့ ဂိုးသမား အယ်လီဆန်အတွက် ကျောနံပါတ် ၁၀၀ ပါ အထူးဂျာစီ တစ်ထည်ကို အသင်းဘက်က စီစဉ်ပေးခဲ့ပါတယ်။    ",
"imgurl1":"https://lfcthadin.com/wp-content/uploads/2023/05/831752023-678x381.jpg",
"imgurl2":"https://lfcthadin.com/wp-content/uploads/2023/05/trent-20203-mid.jpg",
"imgurl3":"no",
"video":"no"
 },
       {"ndate":"May  7 , 2023",
"htext":"ခက်ခဲစွာ၊ ပင်ပန်းစွာ၊ မောဟိုက်စွာ ကျားကုတ်ကျားခဲ ရုန်းကန်ပြီးမှ ဘရန့်ဖိုဒ့်ကို အနိုင်ရခဲ့တဲ့ လီဗာပူး",
"btext1":"အန်ဖီးကွင်းမှာ ဘရန့်ဖိုဒ့်ကို ရင်ဆိုင်ကစားပြီး ဆာလာရဲ့ တစ်လုံးတည်းသော သွင်းဂိုးနဲ့အတူ လီဗာပူးက ၁-၀ ဖြင့် အနိုင်ရခဲ့ပါတယ်။ တိုက်စစ်မှူး ၄ ဦးထိ ထုတ်ပြီး ၄-၂-၃-၁ ပုံစံ ခင်းကျင်းခဲ့တဲ့ ကစားကွက်ဟာ အရမ်းကြီးတော့ အလုပ်မဖြစ်ခဲ့ပါဘူး။ ကွင်းလယ် လူစာရင်း နည်းနေတာရယ် ဟန်ဒါဆန် ကြံ့ခိုင်မှု ရာနှုန်းပြည့် မကောင်းတာရယ်ကြောင့် ကလော့ပ်က ကစားကွက် အပြောင်းအလဲ အနည်းငယ် လုပ်ခဲ့တာ ဖြစ်ပါတယ်။ ပွဲစတည်းက ဘရန့်ဖိုဒ့်တို့ ရုပ်ပိုင်းဆိုင်ရာ အားပြု ကစားတာကို ရင်ဆိုင်ရပေမယ့် လီဗာပူးအသင်းသားတွေ မာမာထန်ထန် ပြန်တုန့်ပြန်နိုင်ပါတယ်။ ဖိအားပေးနှုန်းတွေ ကောင်းခြင်းနဲ့အတူ အသင်းဘက်က အခွင့်အရေးတွေ ရှာဖွေနိုင်ခဲ့တယ်။ ",
"btext2":"လူကျွံ အခြေအနေကို ဖောက်ထွက်ပြီး ဗန်ဒိုက်ရဲ့ ဖန်တီးပေးမှုကို ဆာလာက ပိတ်သွင်းခြင်းက ဒီပွဲရဲ့ အရေးပါတဲ့ အခိုက်အတန့် ဖြစ်ပါတယ်။ ဆာလာက စံချိန်တွေ အများကြီး ရခဲ့ပါတယ်။ အယ်လီဆန်လည်း စံချိန်ကောင်းရပါတယ်။ ဒီအကြောင်းတွေတော့ နောက်မှ ပြောပါမယ်။ ဦးဆောင်ဂိုးရပြီး နောက်ပိုင်းမှာ ဒါဝင်နူညက်အတွက် ထရန့် အပိုင်ဖန်ပေးတဲ့ ဘောလုံး ဂိုးပေါက်နဲ့ လွဲခဲ့ပါတယ်။ ဒုတိယပိုင်းမှာ ဂက်ပိုကလည်း အံ့အားသင့်ဖွယ်ကောင်းအောင် လွဲပါတယ်။ ထရန့်ရဲ့ အဝေးကန်ချက်ကို ဘရန့်ဖိုဒ့် ဂိုးသမား ယာယာ ကာကွယ်ခဲ့ပါတယ်။ ဒီပွဲမှာ ဘရန့်ဖိုဒ့်တို့ အရေးနိမ့်ပေမယ့် သူတို့ နည်းစနစ်က အတော်လေး အလုပ်ဖြစ်ပါတယ်။ ထရန့် အတွင်းထဲ ဝင်သွားချိန် ကိုနတေး အစွန်ထွက်ရာက ပေါ်လာတဲ့ နေရာလွတ်ကျယ်ကို သူတို့ ကောင်းကောင်း အသုံးချဖို့ ကြိုးစားခဲ့ပေမယ့် ဗန်ဒိုက်တို့ အကောင်းဆုံး ဟန့်တားခဲ့ပါတယ်။ ",
"btext3": "   လီဗာပူးအသင်းသားတွေ ဘောလုံးကို အချိန်ကြာကြာ ကစားခွင့်မရဘဲ ဘရန့်ဖိုဒ့်ဘက်က ခန္ဓာကိုယ်တွေနဲ့ ပစ်တိုက်တာတွေ၊ ဆွဲလဲတာတွေ လုပ်ခဲ့သလို ဒိုင်ကလည်း ပွဲကို မကြာခဏ ရပ်စေတာက အတော်လေး နားလည်ရခက်ပါတယ်။ ပြစ်ဒဏ်ဘောတွေမှာ ဘရန့်ဖိုဒ့်ကို သိသိသာသာ အသာပေးတယ်လို့ ခံစားရတယ်။ လူစားလဲမှုတွေက ကစားကွက်ကို မပြောင်းလဲစေပေမယ့် ဖိအား အနည်းငယ်တော့ လျော့စေခဲ့ပါတယ်။ မိနစ် ၉၀ လုံးဟာ တော်တော်လေးကို ခက်ခဲပြီး ကြည့်ရတာ မသက်မသာ ခံစားရကာ အသက်ရှုကြပ်ပါတယ်။ ဒါပေမယ့် ဒီလို ပွဲမျိုး မကြည့်ရတာ ကြာပါပြီ။ အနိုင် ၃ မှတ်ကို အသဲအသန် ကာကွယ်ခဲ့ပြီး ပွဲပြီး ခရာမှုတ်ချိန်မှာတော့ ချိုမြိန်လွန်းခဲ့ပါတယ်။ အဆင့် ၅ နေရာကနေ ဆက်ပြီး ဖိအားပေးနေဆဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/106752023-678x381.jpg",
"imgurl2":"https://lfcthadin.com/wp-content/uploads/2023/05/salah-record-2023.jpg",
"imgurl3":"no",
"video":"no"
 },
           {"ndate":"May  6 , 2023",
"htext":"ကလော့ပ်ရဲ့ အဓိက ပစ်မှတ်ကို ဂွာဒီယိုလာနဲ့ တန်ဟက်တို့လည်း စိတ်ဝင်စားနေကြောင်း သိရှိထားတဲ့ လီဗာပူး",
"btext1":"လီဗာပူးဟာ ဒီနွေရာသီ အပြောင်းအရွှေ့ ပစ်မှတ်စာရင်းထဲ မက်အယ်လစ်စတာကို ဦးစားပေး ထည့်သွင်းထားပေမယ့် ဘရိုက်တန်ကွင်းလယ်လူကို အခြားသော အသင်းတွေလည်း ခေါ်ယူလိုနေတာကို ကောင်းကောင်း နားလည်ထားကြောင်း မာဆေးဆိုဒ် သတင်းဌာနက ဖော်ပြလာပါတယ်။ အနည်းဆုံး ကွင်းလယ်လူသစ် ၂ ဦး အားဖြည့်မယ့် လီဗာပူးအတွက် ဘိုင်ယန်မြူးနစ်ရဲ့ ရိုင်ယန် ဂရာဗင်ဘက်ချ်၊ ချယ်ဆီးက ကော်နာ ဂယ်လာဂါနဲ့ မေဆန်မောင့်တို့က တခြားသာ ရွေးချယ်စရာတွေ ဖြစ်ပြီး အသင်းဟာ ဘင်ဖီကာက ဖလော်ရန်တီနို လူးဝစ်၊ စပို့တင်းက အူဂါတီတို့နဲ့လည်း ချိတ်ဆက်မှု ရှိခဲ့ပါသေးတယ်။ ကလော့ပ်ဟာ ကွင်းလယ်အင်ဂျင်ခန်းအတွက် မျက်နှာသစ် ကစားသမားတွေ ခေါ်ယူဖို့ စီစဉ်ထားတာနဲ့အတူ ပစ်မှတ်စာရင်းက သာမန်ထက် ပိုများပြားနေပါတယ်။ နာမည်ထွက်နေတဲ့ ကစားသမားတွေထဲက အတော်များများဟာ ဒီနွေအတွက် ရည်ရွယ်ထားသူတွေ မဟုတ်ပါဘူး။ ",
"btext2":"ရာသီကုန်မှာ ဂျိမ်းစ်မီလ်နာ၊ ကိတ်တာ၊ ချိန်ဘာလိန်၊ အာသာမယ်လိုတို့ ထွက်ခွာသွားကြမယ့် ကွင်းလယ်အတွက် ငွေအများကြီးသုံးစွဲပြီး ပြန်လည် တည်ဆောက်ရမှာဖြစ်ပေမယ့် နောက်ထပ်သော စျေးကွက်တွေအတွက် ဆက်လက် စောင့်ကြည့်မယ် ကစားသမားတွေကိုပါ အသင်းဘက်က ရွေးချယ်ထားတာပါ။ ဒီနွေအတွက် ပစ်မှတ်ထဲမှာတော့ မက်အယ်လစ်စတာက ထင်ထင်ရှားရှား ပါဝင်နေပါတယ်။ ကမ္ဘာ့ဖလားဆုရှင် ကွင်းလယ်လူကို မန်ယူနိုက်တက်ကလည်း စိတ်ဝင်စားနေပြီး အပြိုင်ကြိုးစားလာမှာ ဖြစ်ပါတယ်။ ဘယ်လင်ဟမ်က ရီးရဲလ်မက်ဒရစ်ကို ရောက်ဖို့ သေချာသလောက်ဖြစ်နေတဲ့ သတင်းတွေနဲ့အတူ ဘာနာဒိုဆေးဗား၊ ဂန်ဒိုဂမ်တို့ရဲ့ အနာဂတ် မရေရာမှုတွေကြားမှာ မန်စီးတီးကလည်း မက်အယ်လစ်စတာကို စိတ်ဝင်စားလာနေတာဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/klopp-tenhag-pep-678x381.jpg",
"imgurl2":"https://lfcthadin.com/wp-content/uploads/2023/05/klopp-tenhag-pep-678x381.jpg",
"imgurl3":"no",
"video":"no"
 },
           {"ndate":"May  6 , 2023",
"htext":"စိတ်ကြိုက် ကစားသမားတွေ့ရင်တောင် အချက်တချက် ငြိရင် လီဗာပူးက ခေါ်မည် မဟုတ်",
"btext1":"လီဗာပူးဟာ အသင်းရဲ့ နွေအပြောင်းအရွှေ့ ပစ်မှတ်တွေနဲ့ ပတ်သက်ပြီး အကြပ်ကိုင်ခံမှာ မဟုတ်သလို ကလပ်ရဲ့ သတ်မှတ်ချက်ကို ညိစွန်းလာခဲ့ရင် အခြားပစ်မှတ် ပြောင်းပလိုက်မယ်လို့ ကလော့ပ်က ထုတ်ပြောလာပါတယ်။ အလုပ်ရှုပ်တဲ့ ရာသီကုန်ကာလ မတိုင်ခင် လူသစ်ခေါ်ယူရေး အသင်းဘက်က အစွမ်းကုန် ကြိုးစားနေတာနဲ့အတူ သူလိုချင်တဲ့ ကစားသမားတွေ ရနိုင်လိမ့်မယ်လို့ ကလော့ပ်က ယုံကြည်မှုရှိနေတာ ဖြစ်ပါတယ်။ လီဗာပူးဟာ ဘယ်လင်ဟမ်ကို ဦးစားပေးအဖြစ် သတ်မှတ်ခဲ့ပေမယ့် ဒေါ့မွန်က ပေါင်သန်း ၁၃၀ တန်ကြေး သတ်မှတ်လာတဲ့နောက် လက်လျော့လိုက်ပါတယ်။ ကစားသမား တစ်ယောက်အတွက် မှန်ကန်တဲ့ကြေးမှ မဟုတ်ခဲ့ရင် စျေးကိုင်ခံနေမှာ မဟုတ်ဘူးလို့ ကလော့ပ်က ဆိုပါတယ်။ ",
"btext2":" “ တန်ကြေးတွေက မတရားများလွန်းနေရင် ကျွန်တော်တို့ဘက်က မဝယ်ပါဘူး။ ကစားသမားသစ်တွေ ဝယ်တာတော့ ဝယ်မှာပါ။ လိုအပ်ချက်နဲ့ ကိုက်ညီပြီးတော့ အသင်းကို ကူညီပေးမယ့် ကစားသမားတွေကို ခေါ်ယူသွားမှာ သေချာပါတယ်။ ဒီအပေါ်မှာ လုံးဝ ယုံကြည်မှုရှိပါတယ်။ စာချုပ်မချုပ်နိုင်ခင်အထိ ၁၀၀ ရာခိုင်နှုန်းတော့ မသိရသေးဘူးပေါ့။ ဒါပေမယ့် တချို့ကလပ်တွေက အရမ်းမြင့်မားလွန်းတဲ့ ခေါ်ဈေးသတ်မှတ်ကြတာ မထူးဆန်းပါဘူး။ ဒီလိုပြောပါရစေ။ နေရာတစ်ခုကို သတ်မှတ်ပြီးတော့ အဲ့နေရာအတွက် ရွေးချယ်စရာ တစ်ခုပဲရှိတာ မဟုတ်ပါဘူး။ ပစ်မှတ်တွေက အများကြီးပါ။ ဦးစားပေး အကြိုက်ဆုံးဆိုတာ ရှိနိုင်ပေမယ့် တခြားကလပ်က သူ့ကို မရောင်းချင်တာမျိုး၊ ဈေးအရမ်းတင်ထားတာမျိုး ဆိုရင် ကျွန်တော်တို့က ဆက်မလိုက်တော့ဘူး။ တခြားပစ်မှတ် ပြောင်းလိုက်ပါမယ်။",
"btext3": "    ဒါပေမယ့် အများအားဖြင့်တော့ ကျွန်တော်လိုချင်တဲ့ ကစားသမားတွေကို ရခဲ့တာချည်းပါပဲ။ ကျွန်တော်တို့ တတ်နိုင်ရင် သူတို့ကို ခေါ်လိုက်တာပဲ။ အဲ့အကြောင်းကို သိပ်ပြီး မစဉ်းစားပါဘူး ” လို့ ဘရန့်ဖိုဒ့် ပွဲကြိုမှာ ကလော့ပ်က ထုတ်ပြောခဲ့ပါတယ်။ ကလော့ပ်ဟာ ဇူလိုင်လ အစောပိုင်း ရာသီကြိုအစမှာတင် သူ့ရဲ့ အသင်းသားတွေကို စုံစုံလင်လင် မြင်တွေ့ချင်တာကြောင့် နွေအပြောင်းအရွှေ့ကိစ္စတွေကို စောစောစီးစီး အပြီးသတ် လုပ်ဆောင်ချင်နေတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/1735652023-678x381.jpg",
"imgurl2":"https://lfcthadin.com/wp-content/uploads/2023/05/1735652023-678x381.jpg",
"imgurl3":"no",
"video":"no"
 },
          {"ndate":"May  6 , 2023",
"htext":"ဘရန့်ဖိုဒ့်ပွဲမှာ ကလော့ပ် ပြုလုပ်ဖွယ်ရှိတဲ့ အပြောင်းအလဲတွေ အကြောင်း ဖော်ပြမှု ထွက်ပေါ်လာ",
"btext1":"လီဗာပူးဟာ ဖူလ်ဟမ်နဲ့ပွဲမှာ ၅ ပွဲဆက် အနိုင်ရလဒ်နဲ့အတူ အသေးစား ပြန်လည် ရှင်သန်လာခြင်းကို ဆက်လက် ကိုင်စွဲထားနိုင်ခဲ့ပါတယ်။ နောက်လာမယ့်ပွဲဟာ ဘရန့်ဖိုဒ့်ကို အိမ်ကွင်းမှာ ကစားရမှာပါ။ မာဆေးဆိုဒ် သတင်းဌာန Echo က ဒီပွဲအတွက် ကလော့ပ် လုပ်နိုင်တဲ့ အပြောင်းအလဲတွေက ဘာတွေဖြစ်မလဲ? အခုလို ဖော်ပြပါတယ်။ ကလော့ပ်ဟာ အနည်းဆုံး ယူရိုပါလိဂ် ဝင်ခွင့်ပြိုင်ဆိုင်မှုထဲ ပြန်လည်ပါဝင်လာစေခဲ့တဲ့ လတ်တလော ရလဒ်ကောင်းတွေကြောင့် အသင်းပုံစံကို သိပ်ပြီး အပြောင်းအလဲ မလုပ်ချင်နေပါဘူး။ ဒါပေမယ့် စပါး၊ ဖူလ်ဟမ်ပွဲနဲ့ စနေနေ့ ဘရန့်ဖိုဒ့်ပွဲကြားမှာ ရက်အနည်းငယ်သာ ကွာတာကြောင့် အလှည့်ကျ လူထုတ်နိုင်ဖွယ်ရှိပါတယ်။ ",
"btext2":" နောက်တန်းမှာဆိုရင် ကြားရက်က ဆီမီးကက်စ်ကို အခွင့်အရေး ပေးထားပေမယ့် ဖူလ်ဟမ်ပွဲ မတိုင်ခင် ပရီးမီးယားလိဂ် ၉ ပွဲဆက် ပွဲထွက်ခဲ့သူ အန်ဒီ ရော်ဘတ်ဆန်ကို နေရာပြန်ပေးဖွယ် ရှိပါတယ်။ ခံစစ်ကြောင်းက အခြားသော နေရာတွေကို အရမ်း ပြောင်းလဲမှာ မဟုတ်ပါဘူး။ လွန်ခဲ့တဲ့ ၂လလုံးမှာ ကလော့ပ်ဟာ သူ့ရဲ့ ကွင်းလယ် လူဟောင်းတွေကို ဘယ်လောက်တောင် အားကိုးခဲ့လဲဆိုတာ အံ့ဩစရာကောင်းပါတယ်။ ဒါပေမယ့် ဒဏ်ရာကိစ္စ စကန်ဖတ်ရမှာမို့ ဘရန့်ဖိုဒ့်ပွဲ ပွဲထွက်လူစာရင်းကနေ ဂျော်ဒန်ဟန်ဒါဆန် ချန်ထားခံရရင် နားလည်ပေးလို့ရပါတယ်။ ဖာဘင်ညိုက ပြိုင်ပွဲစုံ နောက်ဆုံး ၁၄ ပွဲလုံး ပွဲထွက်ခဲ့ရတာပါ။ ဒီကနေ့ညမှာ သူ့နေရာကို ဆက်ထိန်းနိုင်လောက်ပြီး ဂျုံးနဲ့ ဟာဗေးကိုလည်း ဆက်ပြီး ပွဲထုတ်မှာပါ။",
"btext3": "     လီဗာပူးပရိသတ်တွေကြား ဘယ်လို အမြင်ကွဲလဲမှုတွေပဲ ရှိနေပါစေ စီနီယာတွေ ကြံ့ခိုင်မှု မပြည့်ဖြစ်နေတာမို့ လာမယ့်ရာသီအတွက် ရည်ရွယ်ပြီး ဂျုံးနဲ့ ဟာဗေးတို့ နေရာရမှာပါ။ တကယ်တမ်း ပြောရရင် ဒီကွင်းလယ် ၃ ယောက်တန်းကို မကြိုက်ခဲ့ရင် လဲစရာဆိုလို့ မီလ်နာ တစ်ဦးပဲ ရှိပါတယ်။ ဟန်ဒါဆန် အရံခုံမှာ ပါလာရင်ကိုပဲ သတင်းကောင်းပါ။ တိုက်စစ်မှာတော့ ကြွက်သားဒဏ်ရာနဲ့ ဖာမင်နိုက ထပ်မံ လွဲချော်ဦးမှာပါ။ ဆာလာက ညာတောင်ပံမှာ ပုံမှန်အတိုင်း ထပ်မံပွဲထွက်ရမှာပါ။ စပါးနဲ့ပွဲက အနိုင်ဂိုး အပါအဝင် သူ့ရဲ့ နောက်ဆုံး ၅ ပွဲမှာ ၅ ဂိုးသွင်းယူခဲ့တဲ့ ဂျိုတာကတော့ ကြံ့ခိုင်မှုကြောင့် အရံခုံ ထိုင်ရမှာပါလိမ့်မယ်။ ဗဟိုတိုက်စစ်မှာ ကိုဒီဂက်ပိုက ခြေစွမ်းကောင်း ပြသနေခဲ့တာမို့ သူ့ကို နေရာပြန်ပေးပြီး စပါးနဲ့ပွဲမှာ အထင်ကြီးစရာ ကောင်းခဲ့ပြီး ဂိုးသွင်းယူခဲ့တဲ့ လူးဝစ်ဒီယက်စ်က ပွဲထွက်ခွင့် ရရှိလောက်မှာဖြစ်လို့ နူညက်ကို အရံခုံမှာပဲ ဆက်လက် မြင်တွေ့ရနိုင်ပါတယ်။ ",
"imgurl1":"https://lfcthadin.com/wp-content/uploads/2023/05/lfc-brendford-pl-678x381.jpg",
"imgurl2":"https://lfcthadin.com/wp-content/uploads/2023/05/lfc-brendford-pl-678x381.jpg",
"imgurl3":"no",
"video":"no"
 },
          {"ndate":"May  6 , 2023",
"htext":"ဟာဗေး၊ ဂျုံး၊ ဒီယက်စ်တို့ ပွဲထွက်မယ့် ဘရန့်ဖိုဒ့်ပွဲအတွက် ဖြစ်နိုင်ဖွယ် လူစာရင်းကို ပွဲကြို ခန့်မှန်းခြင်း",
"btext1":"ဒီအပတ်မှာတော့ လီဗာပူးအသင်းဟာ ယူရိုပါလိဂ်ဝင်ခွင့် တစ်နေရာအတွက် မျှော်လင့်နိုင်နေဆဲ ဘရန့်ဖိုဒ့်ကို အိမ်ကွင်း အန်ဖီးမှာ ယှဉ်ပြိုင်ရပါမယ်။ ဒီပွဲဟာ အသင်းအတွက ၃ ပွဲဆက် အိမ်ကွင်းပွဲ နောက်ဆုံးပွဲပဲ ဖြစ်ပါတယ်။ ဒီပွဲမှာ ကြံ့ခိုင်မှုပိုင်း စစ်ဆေးရမှာမို့ ဟန်ဒါဆန် ပါနိုင်ဖို့ မသေချာပါဘူး။ ဂျိုတာကလည်း ဒီတစ်ပတ်လုံး ကြံ့ခိုင်မှုပိုင်း ရုန်းကန်နေရတာမို့ ပွဲထွက်လူစာရင်းမှာ မပါနိုင်ပါဘူး။ ဖာမင်နိုက နောက်အပတ်မှာ လေ့ကျင့်ရေး ပြန်ဝင်ပါမယ်။ ခွဲစိတ်မှု ဝင်ရမှာမို့ သီယေဂို ရာသီကုန်ထိ လွဲပြီဖြစ်ပါတယ်။ ",
"btext2":"လီဗာပူးအသင်းရဲ့ ခံစစ်ကြောင်းမှာ ကြံ့ခိုင်မှုဆိုင်ရာ ဘာပြဿနာမှ အသစ်မရှိပါဘူး။ ဒါကြောင့် ဂိုးသမားနေရာ အယ်လီဆန် ပွဲထွက်ပြီး ရိုဘိုက သူ့နေရာကို ပြန်ယူကာ ထရန့်၊ ဗန်ဒိုက်၊ ကိုနတေးတို့ပါမယ့် ခံစစ်တန်းပဲ ဖြစ်လာပါလိမ့်မယ်။ ကွင်းလယ်မှာတော့ လူငယ်ကြယ်ပွင့်တွေကို ဖာဘင်ညိုနဲ့ ပေါင်းစပ်ပေးပါမယ်။ သီယေဂို မပါနိုင်ဘူး၊ ဟန်ဒို မပါနိုင်ပါဘူး။ ဂျုံးနဲ့ ဟာဗေးတို့ နေရာရမှာဖြစ်ပြီး လူစားဝင် ကစားသမားအဖြစ် မီလ်နာ ရှိပါလိမ့်မယ်။ လီဗာပူးအသင်း နိုင်ပွဲရနေပေမယ့် ကွင်းလယ်ကတော့ ပြန်ဖွဲ့စည်းဖို့ လိုအပ်နေပြီး ဂျုံးနဲ့ ဟာဗေးဟာ ရာသီကုန်ထိ ဆက်လက် နေရာရလာဖို့ ရှိပါတယ်။ ",
"btext3": "  တိုက်စစ်မှာတော့ ဒီပွဲမှာ ဂက်ပို ပြန်ပါလာကာ ဒီယက်စ်၊ ဆာလာတို့နဲ့ တွဲဘက်မယ်လို့ ယူဆရပါတယ်။ ဒါဝင်က ကြံ့ခိုင်မှု ကောင်းနေပေမယ့် ယုံကြည်မှု အနည်းငယ် ကျဆင်းနေသလို အသင်းဖော်တွေနဲ့ တွဲဘက်ရာမှာ သိပ်ပြီး အားရစရာ မရှိပါဘူး။ ဖူလ်ဟမ်ပွဲမှာ ထရန့်နဲ့သူ အတွဲမမိခဲ့တာမျိုး မြင်ထားရတယ်။ ကလော့ပ်က တစ်ပွဲသုံးလိုက် နောက်ပွဲ မသုံးလိုက် လုပ်ခဲတာကိုတော့ သတိပြုရမှာဖြစ်ပြီး ဒီယက်စ်၊ ဒါဝင်၊ ဆာလာ တိုက်စစ်အတွဲ ဖြစ်မလာနိုင်တာတော့ မဟုတ်ပါဘူး။    ",
"imgurl1":"https://lfcthadin.com/wp-content/uploads/2023/05/harvey-jones-gakpo-678x381.jpg",
"imgurl2":"https://lfcthadin.com/wp-content/uploads/2023/05/840652023.jpg",
"imgurl3":"no",
"video":"no"
 },
          {"ndate":"May  6 , 2023",
"htext":"ယာယာကို ခေါ်ယူမည် မဟုတ်၊ ကိုင်ဆီဒိုအပေါ် သွေးအေးလာခြင်း၊ စျေးပိုတောင်းရင် လက်မခံဘူးလို့ ကလော့ပ် ပြောခြင်းနဲ့ ဘရန့်ဖိုဒ့်ပွဲကြို လီဗာပူး သတင်းတိုများ",
"btext1":" ၂၀၂၃-၂၀၂၄ ဘောလုံးရာသီ လီဗာပူးရဲ့ အိမ်ကွင်းဂျာစီဟာ ဂန္တဝင်နည်းပြကြီး ဘီရှန်ကလေ နောက်ဆုံး ကိုင်တွယ်ခဲ့တဲ့ ဘောလုံးရာသီမှာ အသင်းရဲ့ ဝတ်ခဲ့တဲ့ ဂျာစီကို ဆင့်ပွှားထားခြင်း ဖြစ်ပါတယ်။ ဒီရာသီ နောက်ဆုံး အိမ်ကွင်းပွဲဖြစ်တဲ့ အက်စတွန်ဗီလာပွဲမှာ ဂျာစီသစ်ကို မိတ်ဆက်ပါမယ်။ ဒီနွေမှာ လီဗာပူးအသင်းက ကွင်းလယ်လူသစ်တွေ ခေါ်ယူသွားမှာဖြစ်ပေမယ့် ကလပ်တွေက ပြောင်းရွှေ့ကြေး လိုက်မြင့်မယ်ဆိုရင် ပစ်မှတ်တွေကိုလည်း ပြောင်းလဲ ချိန်ရွယ်မယ်လို့ ကလော့ပ်က ပြောပါတယ်။ အသင်းဟာ ကစားသမားတွေကို တန်ကြေးထက် ပိုပေးပြီး ခေါ်ယူမှာ မဟုတ်ပါဘူး။ လီဗာပူးအသင်းမှာ ကွင်းလယ် လိုအပ်ချက်တွေ ရှိနေတယ်ဆိုတာကို မြင်ထားတဲ့ ကလပ်တွေက သူတို့ ကစားသမားတွေကို စျေးပေါပေါနဲ့ ထုတ်မရောင်းပေးဘဲ စျေးတင်လိုကြတယ်လို့ သိရပါတယ်။",
"btext2":"ဒီရာသီ လီဗာပူးအသင်း ကျဆင်းခဲ့ခြင်းဟာ ကာတစ်ဂျုံးရဲ့ အပြစ် မဟုတ်ကြောင်းနဲ့ သူဟာ ကံဆိုးလှတဲ့ ဒဏ်ရာကြောင့် ၄ လလောက် အနားယူခဲ့ရတာဖြစ်ပြီး နေရာပြန်ရလာချိန်မှာ တောက်ပတဲ့ အလားအလာကို ပြသနိုင်ခဲ့တယ်လို့ ကလော့ပ်က ပြောပါတယ်။ ဒီနွေမှာ ကလယ်ဟာနေရာ အစားထိုးဖို့ ဂိုးသမားတစ်ဦး ရှာမှာဖြစ်ပေမယ့် ဘရန့်ဖိုဒ့် ဂိုးသမား ဒေးဗစ်ယာယာကို လီဗာပူးအသင်း ကမ်းလှမ်းမှာ မဟုတ်ပါဘူး။ စပိန်သားကို ခေါ်ယူလိုရင် ပေါင် သန်း ၄၀ ပေးရမှာဖြစ်ပြီး ပုံမှန် ပွဲထွက်ခွင့်ပါ ပေးရမှာပါ။ ဘရိုက်တန် ကွင်းလယ်လူ ကိုင်ဆီဒိုဟာ လီဗာပူးရဲ့ ပစ်မှတ်စာရင်းထဲ ဦးစားပေး နေရာက ရှိထားခဲ့ပေမယ့် အခုချိန်မှာတော့ အသင်းအတွက် မက်အယ်လစ်စတာကပဲ ဦးစားပေး ဖြစ်ပါတယ်။ ",
"btext3": "   မန်စီးတီးဟာ သွေးနံ့ရသွားခဲ့ပြီဖြစ်ပြီး ရာသီကုန်ထိ နိုင်ပွဲ ဆက်တိုက်ယူမှာမို့ အာဆင်နယ်ကို ကျော်ဖြတ်ပြီး ပရီးမီးယားလိဂ် ချန်ပီယံ ဖြစ်လာလိမ့်မယ်လို့ ထရန့်က ခန့်မှန်းခဲ့ပါတယ်။ ဘရိုက်တန်ဘက်က မက်အယ်လစ်စတာအတွက် ပြောင်းရွှေ့ကြေး ပေါင် သန်း ၇၀ ရလိုသလို ကလပ်တွေ စျေးပြိုင် ကမ်းလှမ်းလာကြဖို့ မျှော်လင့်နေပါတယ်။ လီဗာပူးဘက်က ဘယ်လောက် ပမာဏ ပေးလိုသလဲ မသိရသေးပါဘူး။ အသင်းဟာ အခုထိ အဆင့် ၅ နေရာအတွက်တောင် မသေချာသေးဘူးဆိုကာ ထိပ်ဆုံး ၄ သင်းဝင်ခွင့် မျှော်လင့်ရေးကို ကလော့ပ်က ငြင်းဆန်ပါတယ်။   ",
"imgurl1":"https://lfcthadin.com/wp-content/uploads/2023/05/lfc-short-news-sat-652023-678x381.jpg",
"imgurl2":"https://lfcthadin.com/wp-content/uploads/2023/05/mac-allister-brighton.jpg",
"imgurl3":"no",
"video":"no"
 },
         {"ndate":"May  5 , 2023",
"htext":"လီဗာပူးရဲ့ ကံကြမ္မာကို ပြောင်းလဲစေမယ့် စနစ်သစ်နဲ့ ဒီရာသီ ဗန်ဒိုက် ရုန်းကန်နေရခြင်း အကြောင်း",
"btext1":" နည်းဗျူဟာ အပြောင်းအလဲတစ်ခုဟာ လီဗာပူးရဲ့ ကံကြမ္မာကို ပြောင်းလဲစေမှာဖြစ်ပြီး ကလော့ပ်ဟာ သူ့အသင်း ဘောလုံးရထားချိန်မှာ ထရန့်ကို ကွင်းလယ်နေရာ ပြောင်းလဲကစားစေခဲ့တာပါ။ ကွင်းလယ်မှာ ထရန့် လွတ်လပ်စွာ ဖန်တီးခွင့်ရသွားတာနဲ့အတူ ဒါဟာ တိုက်စစ်အတွက် နောက်ထပ် ရှုထောင့်တစ်ခု ရစေခဲ့ပေမယ့် ညာအစွန်လူကြောင့် ဖြစ်ပေါ်လာတဲ့ နေရာလွတ်တွေကို ပြိုင်ဘက်တွေ အသုံးချလို့ရနေခဲ့ပါတယ်။ ကြိုးစားနေဆဲ စနစ်ဟာ ဟာကွက်တွေ ရှိပေမယ့် အလားအလာကောင်းနေပြီလို့ ဗန်ဒိုက်က မြင်ပါတယ်။ “ ဒါက လုပ်ဆောင်နေဆဲ စီမံကိန်းတစ်ခုပါ။ ဘောလုံးပိုင်ဆိုင်မှုရထားရင် အဆင်ပြေပေမယ့် တန်ပြန်တိုက်စစ် ပြန်ခွင့်ပြုပေးရရင် လက်ရှိထက် နည်းနည်းပိုပြီး စုစုစည်းစည်း ရှိနေဖို့လိုအပ်တယ်။ ဘောလုံးရာသီ ဒီလိုအချိန်ရောက်မှ ပြောင်းလဲပြီးတော့ ရလဒ်ကောင်းတွေ ရနေသေးတာက ကောင်းတဲ့လက္ခဏာ တစ်ခုပါ ” လို့ ဗန်ဒိုက်က ရှင်းပြပါတယ်။",
"btext2":"လီဗာပူးအသင်းရဲ့ ကျဆင်းပြီး စိတ်ပျက်စရာ ဘောလုံးရာသီဟာ ဗန်ဒိုက် ပုံမှန်ခြေစွမ်းအောက် ရောက်နေခဲ့ခြင်းကြောင့်လည်း အကြောင်းရင်း တစ်ခုပါ။ ပုံမှန် ဘောလုံးရာသီကြားထဲ ကမ္ဘာ့ဖလားဝင်နှောင့်တာဟာ ခက်ခဲကြောင်းနဲ့ အချို့ကလပ်တွေကတော့ ကောင်းကောင်း ဖြေရှင်းနိုင်ခဲ့ကြတယ်လို့ ဗန်ဒိုက်က မှတ်ချက်ပေးခဲ့တယ်။ ‘‘ ကမ္ဘာ့ဖလားက သေချာပေါက် အကျိုးသက်ရောက်မှု ရှိခဲ့တာပေါ့။ ပုံမှန်ရာသီမျိုး မဟုတ်တော့ဘူးလေ။ ဒါပေမယ့် လူတိုင်းက ဒါကို ဖြေရှင်းကြရတာပဲ။ တချို့ကလပ်တွေက တခြားကလပ်တွေကထက် ပိုကောင်းကောင်း ကိုင်တွယ်နိုင်ခဲ့ပါတယ် ” လို့ ဗန်ဒိုက်က ပြောခဲ့တာပါ။ ပြီးခဲ့တဲ့ ဘောလုံးရာသီမှာ ပြိုင်ပွဲစုံ ၆၃ ပွဲ ကစားရတဲ့ လီဗာပူးအတွက် အဓိကကျခဲ့သလို ကမ္ဘာ့ဖလားကြောင့် နိုင်ငံပွဲတွေကိုလည် မလွတ်ခဲ့တဲ့ ဗန်ဒိုက်ဟာ ကြီးမားတဲ့ ခန္ဓာကိုယ် အသုံးချရမှုရဲ့ ဒဏ်ကို ပြင်းထန်စွာ ခံစားနေခဲ့ရတယ်။ ဒါပေမယ့် ကလော့ပ်က သူ့ကို အနားပေးလို့ မရခဲ့ပါဘူး။ ",
"btext3": "   လီဗာပူးဟာ ဇူလိုင်လမှာ လေ့ကျင့်ရေးစခန်းအတွက် ဂျာမနီကို သွားရမှာဖြစ်ပြီး နောက်ခရီးအဖြစ် စင်ကာပူမှာ ဘိုင်ယန်နဲ့ တွေ့ရဦးမှာပါ။ ကစားသမားတွေအနေနဲ့ ကောင်းကောင်း အနားယူပြီးရင် တတ်နိုင်သလောက် အမြန်ဆုံး ရာသီကြိုကို လာပူးပေါင်းဖို့ ကလော့ပ်က မှာကြားထားပါတယ်။ “ ရာသီကုန်ပြီးရင် နားရက်ရဖို့က သိပ်အရေးကြီးတယ်။ နားရက်က ရာသီကြိုလိုပဲ အရေးပါတယ်။ အားလုံးကို ချန်ခဲ့၊ မေ့ထားခဲ့ပြီးတော့ တခုခုအပေါ်မှာ စိတ်ဖြေရတာ၊ မင်းရဲ့ ခန္ဓာကိုယ်ကို အနားပေးရင်း အားပြန်ဖြည့်ရတာပါ။ ဒါကြောင့် ကျွန်တော်တို့ ဟန်ချက်ညီအောင် ထိန်းသိမ်းရမှာပါ ” လို့ ဗန်ဒိုက်က ပြောဆိုခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/trent-midfield-lfc-2023-678x381.jpg",
"imgurl2":"https://lfcthadin.com/wp-content/uploads/2023/05/trend-midfield-lfc-afc-2023.jpg",
"imgurl3":"no",
"video":"no"
 },

         {"ndate":"May  5 , 2023",
"htext":"အန်းဖီးလာပြီး ဘရန့်ဖို့ဒ်က လီဗာပူးကို အပီတုတ်လိမ့်မယ် ဆိုတဲ့ ခရစ်ဆက်တန်ရဲ့ အံ့ဖွယ် သုံးသပ် ခန့်မှန်းချက်",
"btext1":"လီဗာပူးအသင်းကတော့ ဒီသီတင်းပတ်ကုန် ပရီးမီးယားလိဂ်မှာ ဘရန့်ဖို့ဒ် အသင်းနဲ့ တွေ့ဆုံနေပြီး အိမ်ကွင်း အန်းဖီးမှာ ဧည့်ခံ ကစားရမှာ ဖြစ်ပါတယ်။ ပွဲကတော့ မနက်ဖြန် စနေနေ့ မြန်မာစံတော်ချိန် ည ၁၁ နာရီမှာ ယှဉ်ပြိုင်ကြမှာပါ။ ဘီဘီစီ သတင်းဌာနမှ ပင်တိုင် သုံးသပ်သူ ဖြစ်တဲ့ ခရစ်ဆက်တန်က လီဗာပူးနဲ့ ဘရန့်ဖို့ဒ်တို့ ပွဲစဉ် အတွက် ခုလို သုံးသပ် ခန့်မှန်းလာပါတယ်။ ဆက်တန်ကတော့ ထူးထူးခြားခြား အိမ်ရှင် လီဗာပူး ရှုံးလိမ့်မယ် လို့ ဆိုလာပါတယ်။ ” လီဗာပူးအသင်းရဲ့ တိုက်စစ်ကတော့ လတ်တလောမှာ လုံးဝ ကြွေတက်နေတာပါ။ သူတို့ တိုက်စစ်လိုင်းကို ကျနော် တကယ် အားရ သဘောကျမိတယ်။ ",
"btext2":" နောက်ရာသီ ချန်ပီယံလိဂ် ကစားခွင့် ရဖို့ သူတို့ လက်ကျန် ပွဲတိုင်းကို အနိုင် ကစားမှပဲ အခွင့်အရေး ရှိနိုင်ပါမယ်။ ဒါပေမယ့် နည်းပြ ယာဂင်ကလော့ပ် ကိုယ်တိုင်တောင်မှ ဒါ သိပ် မဖြစ်နိုင်တော့ဘူး ခံစားမိနေမှာပါ။ ပြောရရင် သူတို့ ဘရန့်ဖို့ဒ်ကိုတောင် အနိုင် ကစားနိုင်မယ်လို့ ကျနော် မထင်ဘူး။ ပွင့်ပွင့်လင်းလင်း ပြောရရင် ဘရန့်ဖို့ဒ်က တလောက နည်းနည်း ခြေလှမ်းပျက်ခဲ့ပေမယ့် အခု ပုံစံကောင်း ပြန်ရနေပုံပါ။",
"btext3": "   ပြီးခဲ့တဲ့ အပတ်က နော့တင်ဟမ် ဖောရက်စ်ကို ပြန်လိုက်ကစားပြီး အနိုင်ယူနိုင်ခဲ့တာ က သူတို့ အနားမယူသေးဘူး ဆိုတဲ့ အချက်ပေးမှု ဘရန့်ဖို့ဒ်က လုပ်လိုက်သလိုပါပဲ။ သူတို့က ဒီရာသီ အသင်းကြီးတွေကို စိတ်ပျက်အောင် လုပ်နိုင်နေကြလည်း ဖြစ်နေတယ်။ ဇန်နဝါရီတုန်းက ဘရန့်ဖို့ဒ်ဟာ လီဗာပူးကို အနိုင်ရဖို့ ထိုက်တန်ခဲ့တာပါ။ ဒီအပတ် ပွဲမှာလည်း တူညီတဲ့ ရလဒ်ပဲ ထွက်ဖို့ ကျနော် မှန်းချင်တယ်။ ” လို့ ဆက်တန်က သုံးသပ်ထားပါတယ်။ ခရစ်ဆက်တန်ရဲ့ ပွဲ ခန့်မှန်းရလဒ်ကတော့ လီဗာပူး ၁-၂ ဘရန့်ဖို့ဒ် ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/ltd0105-4-678x381.jpg",
"imgurl2":"no",
"imgurl3":"no",
"video":"no"
 },

         {"ndate":"May  5 , 2023",
"htext":"မာန်မာန ထောင်လွှားခြင်း မရှိဘဲ ရိုးကျိုး နိမ့်ချတတ်သူ အသင်းလိုက် ကစားသမားမျိုး ဖြစ်တဲ့ မက်အယ်လစ်စတာ",
"btext1":"မက်ကယ်လစ်စတာဟာ အောက်တိုဘာ နှောင်းပိုင်းကမှ ဘရိုက်တန်နဲ့ စာချုပ်သစ် ချုပ်ဆိုခဲ့သူဖြစ်ပါတယ်။ အပြောင်းအရွှေ့ သတင်းထောက်တွေဘက်က စာချုပ်ထဲမှာ ဖျက်သိမ်းကြေး ပါဝင်လားဆိုတာ စုံစမ်းခဲ့ကြပေမယ့် သေချာမသိရသေးပါဘူး။ လီဗာပူးအသင်းဟာ ကွင်းလယ် လူသစ်များစွာအတွက် ဘတ်ဂျက်ကို ခွဲဝေသုံးစွဲမှာဖြစ်တယ်။ အယ်လစ်စတာအတွက် ဘယ်လောက် ကုန်ကျမလဲ ဆိုတဲ့အပေါ်မှာ နှုတ်ဆိတ်နေဆဲ ဖြစ်ပေမယ့် အရောင်းအဝယ်ကိစ္စနဲ့ ပတ်သက်ပြီး သက်ဆိုင်သူတွေနဲ့ ဆွေးနွေးမှုတွေ စတင်ခဲ့ပြီး ဖြစ်တယ်လို့ သိရပါတယ်။ အယ်လစ်စတာက ဘယ်လို ကစားသမားလဲဆိုတာကို သူ့ရဲ့ ကစားဟန်တွေကနေ သိထားနိုင်ပြီး သူ့ရဲ့ စိတ်ဓါတ်ပိုင်းတွေကိုတော့ ယူကျူ့က ဗီဒီယိုတွေမှာ တွေ့ရမှာ မဟုတ်ပါဘူး။ ",
"btext2":" တောင်အမေရိသားတွေကို ကိုယ်စားပြုထားသူ တစ်ဦးလို့ ကိုယ်ဘာသာ ခံယူထားတဲ့ နားလည်ထားတဲ့ အယ်လစ်စတာဟာ မာန်မာန ထောင်လွှားသူ တစ်ဦး မဟုတ်ဘဲ နိမ့်ချတတ်ပြီး အသင်းအတွက် ဦးစားပေးတတ်တဲ့ စိတ်ထားရှိတယ်လို့တော့ သတင်းထွက်ထားပါတယ်။ လီဗာပူးအသင်းခေါင်းဆောင်ဟောင်း ပေါလ်အင့်စ်က “ ကျွန်တော်တို့ အခု ကမ္ဘာ့ဖလား ဆုရှင် တစ်ယောက်ရဲ့ဘေးမှာ ရပ်နေပါတယ်။ သူက မန်ချက်စတာ ယူနိုက်တက်နဲ့ပွဲမှာ နောက်ဆုံးမိနစ် အနိုင်ဂိုးကို သွင်းယူပေးခဲ့တဲ့သူပါ။ ဒါပေမယ့် သူက အရမ်း နှိမ့်ချတတ်တာပဲ။ သူက တောင်အမေရိက ကြယ်ပွင့်တွေအကြောင်းကို ဂရုတစိုက် ပြောပြတယ်။ သူကိုယ်တိုင် လူငယ်ပဲရှိသေးပေမယ့် သူ့ကိုယ်သူ အဓိကမထားဘူး။ အသင်းအတွက်က အဓိကပဲ။ အသင်းအဖွဲ့နဲ့ အလုပ်လုပ်ရတာကို သူပျော်တယ်။ သူက နည်းနည်း ညစ်ကစားတတ်ရတာ ကြိုက်ပေမယ့် သိပ်ကို အရည်အချင်းရှိတဲ့ ကစားသမားပါ။",
"btext3": "  ဘရိုက်တန်ကစားသမားတွေကို ဝယ်ဖို့ ကလပ်တွေ ကြိုးစားကြမှာဖြစ်ပါတယ်။ ဒီကောင်လေးကိုလည်း ပြိုင်ဘက်တွေ မျက်စိကျလာမှာပဲ။ ကလပ်တွေက သူ့ကို စောင့်ကြည့်နေကြမှာ သေချာတယ် ” လို့ ပြောခဲ့တာ ဖြစ်ပါတယ်။ လီဗာပူးအသင်းဟာ အသင်းလိုက် အားထုတ်ပေးလိုတဲ့ ကစားသမားတွေကို ရှာဖွေ ခေါ်ယူလေ့ရှိပြီး အယ်လစ်စတာလို ကစားသမားက ကလော့ပ် ပြောပြောလေ့ရှိတဲ့ မှန်ကန်တဲ့ ကစားသမားမျိုး ဖြစ်လာမယ်လို့ ယုံကြည်ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/05/mac-allister-lfc-678x381.jpg",
"imgurl2":"https://lfcthadin.com/wp-content/uploads/2023/05/mac-allister-brighton.jpg",
"imgurl3":"no",
"video":"no"
 },

         {"ndate":"May  5 , 2023",
"htext":"လီဗာပူးကို ဖျက်ဆီးချင်နေကြတဲ့ တချို့ ပရိသတ်တွေကြောင့်တော့ ရူးချင်တာပဲလို့ အိုဝင် ဝေဖန်",
"btext1":" လီဗာပူးအနေနဲ့ ဒီနွေရာသီမှာ အသင်းကို အလုံးစုံ ပြုပြင် ပြောင်းလဲဖို့ မလိုအပ်ဘူးလို့ မိုက်ကယ်အိုဝင်က ထင်မြင်နေပြီး ကလပ်ဟာ ယခင် အောင်မြင်မှု အဆင့်အတန်းတွေကို ပြန်လည်ရောက်ရှိဖို့ လူတွေထင်တာထက် ပိုပြီးတော့ နီးစပ်နေပြီလို့ ပြောဆိုခဲ့ပါတယ်။ အသင်းဟာ မနှစ်က ဖလားလေးလုံးရဖို့ နီးစပ်နေခဲ့ပြီး ချန်ပီယံလိဂ်နဲ့ ပရီးမီးယားလိဂ်တို့ကို နောက်ဆုံးကျမှ ကပ်လွဲသွားခဲ့တာ ဖြစ်ပါတယ်။ ဒါပေမယ့် ဒီရာသီမှာတော့ ဘာဖလားမျှော်လင့်ချက်မှ မရှိတော့သလို ၂၀၁၅-၁၆ နောက်ပိုင်း ပထမဆုံးအကြိမ် ချန်ပီယံလိဂ်ဝင်ခွင့်နဲ့ လွဲချော်ရနိုင်ခြေတောင် ရှိနေပါတယ်။ ဒီနွေရာသီ ကွင်းလယ်မှာ အင်အားဖြည့်တင်းမှုတွေ လုပ်ဖို့ မျှော်လင့်ရတဲ့ လီဗာပူးဟာ ဆုဖလားတွေ စိန်ခေါ်နိုင်ဖို့အတွက် အသင်းကို ပြန်လည်တည်ဆောက်ဖို့ ကြိုးစားသွားမှာ ဖြစ်ပါတယ်။",
"btext2":" နွေရာသီမှာ ခေါ်ယူမှုများစွာ လုပ်ပြီး လီဗာပူးကို အသစ် ပြန်တည်ဆောက်ဖို့ တိုက်တွန်းနေကြတာတွေနဲ့ ပတ်သက်ပြီး အိုဝင်က “ ကျွန်တော် တီဗီကြည့်ပြီးတော့ အော်မိတယ်။ ဆိုရှယ်မီဒီယာပေါ်မှာ ကြည့်ရသမျှက တော်တော်လေး ရူးချင်စရာကောင်းပါတယ်။ လွန်ခဲ့တဲ့လအနည်းငယ်က ဒီအသင်းဟာ လိဂ်ဖလား၊ အက်ဖ်အေဖလားရခဲ့တယ်။ ချန်ပီယံလိဂ်မှာ ပိုကောင်းတဲ့အသင်းဖြစ်ခဲ့တယ်။ ပရီးမီးယားလိဂ်ရဖို့ မိနစ် ၂၀ ပဲလိုတော့တဲ့အထိ နီးစပ်ခဲ့တယ်။ သမိုင်းဝင် ဖလားလေးလုံးအောင်မြင်မှုရဖို့၊ သမိုင်းတလျှောက် အအောင်မြင်ဆုံး အသင်းဖြစ်ဖို့၊ မိနစ်အနည်းငယ်နဲ့ ၁ပွဲ၊ ၂ပွဲလောက်ပဲ လိုခဲ့တာပါ။",
"btext3": "     လအနည်းငယ်လောက်ကြာတော့ သူတို့ရဲ့ အနည်းငယ် ဆိုးရွားတဲ့ စွမ်းဆောင်ရည်နဲ့၊ ခက်ခဲကြမ်းတမ်းနဲ့ ရာသီကိုကြုံရလို့ ‘အရာအားလုံးကို ဖျက်ဆီးပြီး အစကနေ ပြန်စဖို့’ ပြောလာကြတယ်။ ဘာတွေကို ဖျက်ဆီးချင်နေတာလဲ?။ နောက်ထပ် ဂိုးသမားခေါ်မှာလား။ သူတို့မှာ ကမ္ဘာ့အကောင်းဆုံး ဂိုးသမားရှိပြီးသား။ ကမ္ဘာ့အကောင်းဆုံး ဗဟိုနောက်ခံလူရှိပြီးသား။ ကမ္ဘာ့အကောင်းဆုံး အစွန် ကစားသမား ၂ယောက် ရှိပြီးသား။ သူတို့မှာ နည်းပြ၊ ကစးသမားတွေ၊ ဘုတ်အဖွဲ့၊ ပရိသတ်တွေ၊ အရာအားလုံးရှိပြီးသားပါ။ ကျွန်တော်တို့ဟာ တစ်နှစ်ပြီးတစ်နှစ် အောင်မြင်မှုတွေကို ထိန်းသိမ်းထားခဲ့တယ်။ ဒီလိုနေရာမျိုးရောက်ဖို့ ဘယ်လောက်အချိန်ယူရလဲ သိလား။ စပါးကိုကြည့်၊ မန်ချက်စတာ ယူနိုက်တက်ကိုကြည့်။ ဒီကလပ်တွေအားလုံးက နောက်ဆုံး ၁၀နှစ်လုံး လီဗာပူးလို နေရာမျိုး ရောက်လာဖို့ ကြိုးစားခဲ့ရတာ”လို့ အိုဝင်က ပြောကြားခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2023/05/owen-lfc-players-2023-678x381.jpg",
"imgurl2":"https://lfcthadin.com/wp-content/uploads/2023/05/175242023.jpg",
"imgurl3":"no",
"video":"no"
 },

        {"ndate":"May  5 , 2023",
"htext":"ကလော့ပ်နဲ့ ပက်တောင် သူ့ထက် ပိုမကောင်းဘူးဆိုကာ ပွဲဆူအောင် လုပ်ခဲ့တဲ့ Big Sam",
"btext1":"လိဒ်စ်ယူနိုက်တက်ကို ရာသီကုန်ထိ ကိုင်တွယ်သွားမယ့် ဆမ်အလာဒိုက်က ပထမဆုံး မိတ်ဆက်မှာပဲ လီဗာပူးနည်းပြ ကလော့ပ်နဲ့ မန်စီးတီး နည်းပြဂွာဒီယိုလာတို့ကို သူ့ဘာသာ နှိုင်းယှဉ်မှု လုပ်ခဲ့ပါတယ်။ တန်းဆင်းရမယ့် အန္တရာယ် ရှိနေတာကြောင့် မန်နေဂျာ အပြောင်းအလဲ ပြုလုပ်လိုက်တဲ့ လိဒ်စ်ကို Big Sam လို့ လူသိများတဲ့ ဝါရင့် အင်္ဂလန်သား နည်းပြပြီး ဆမ်အလာဒိုက်က တာဝန်ယူမှာပါ။ ဆမ်အလာဒိုက်ဟာ ရှေးရိုး အင်္ဂလန်ကစားဟန်ဖြစ်တဲ့ ရုပ်ပိုင်းဆိုင်ရာ အားပြုပြီး ခံစစ် ပိတ်ကစားတဲ့ ကစားဟန်နဲ့အတူ တန်းဆင်းဇုန် ကလပ်တွေကို ရာသီ့ကုန်ရင် ပရီးမီးယားလိဂ်မှာ တင်ကျန်ရစ်အောင် ကိုင်တွယ်နိုင်စွမ်း ရှိသူအဖြစ် နာမည်ကြီးပါတယ်။ ",
"btext2":"ဆမ်က ” လူတွေအများကြီးက ကျနော့်ကို အိုနေပြီ၊ ခေတ်နောက်ကျနေပြီလို့ ပြောကြတယ်။ ကျနော့်အသက် ၆၈ နှစ်ရှိနေပြီး ကြည့်ရတာ အသက်ကြီးပုံ ပေါက်လိမ့်မယ် ဒါပေမယ့် ဘောလုံးနဲ့ ပတ်သက်လာရင် ဘယ်သူမှ ကျနော်ထက် မတော်ဘူး။ ဂွာဒီယိုလာတို့ ကလော့ပ်တို့တောင် ပိုမတော်ဘူး။ သူတို့ လုပ်နေတာနဲ့ ကျနော် လုပ်နေတာ ယှဉ်ကြည့်လို့ရတယ်။ ဘောလုံး အသိဉာဏ် နက်နဲလှတဲ့ သိနားလည်မှုတွေမှာ သူတို့က ကျနော်ထက် ပိုကောင်းမနေပါဘူး။ လိဒ်စ်ကို တန်းမဆင်းရအောင် လုပ်ပေးနိုင်ရင် ဒီက ကစားသမားတွေနဲ့အတူ အသင်းတစ်သင်းကို တည်ဆောက်ရေး စိန်ခေါ်လို့ရပါတယ်။ ဒါပေမယ့် အဲ့တာက အဝေးကြီး ရှိနေပါသေးတယ် ” လို့ ဆိုခဲ့တာဖြစ်ပါတယ်။ ဒီရာသီမှာ လီဗာပူးအသင်းနဲ့ လိဒ်စ် ယူနိုက်တက်တို့ ထိပ်တိုက်တွေ့ဖို့ မရှိတော့ပေမယ့် ၎င်းတို့အသင်းက နယူးကာဆယ်နဲ့ ယှဉ်ပြိုင်ရဖို့ ရှိနေသေးလို့ လေထွားနေတဲ့ Big Sam ရမှတ်ခွဲယူနိုင်ပါစေလို့ လီဗာပူးပရိသတ်တွေက ဆုတောင်းပေးခဲ့ကြတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/05/big-sam-klopp-pep-678x381.jpg",
"imgurl2":"https://lfcthadin.com/wp-content/uploads/2023/05/big-sam-klopp-pep-678x381.jpg",
"imgurl3":"no",
"video":"no"
 },
        {"ndate":"May  5 , 2023",
"htext":"မီလ်နာနေရာ ကာလရှည် အစားထိုးဖို့ ပစ်မှတ် ကစားသမားကို ရှာတွေ့ထားပြီဖြစ်တဲ့ လီဗာပူး",
"btext1":" ဘရိုက်တန်ဟာ ဒီရာသီကုန်ရင် အန်ဖီးနဲ့ စာချုပ်ကုန်တော့မယ့် အသက် ၃၇ နှစ်အရွယ် ကွင်းလယ်လူ မီလ်နာကို ခေါ်ယူသွားဖို့အတွက် ရေပန်းစားနေခဲ့ပါပြီ။ ပရီးမီးယားလိဂ် တန်းတက်ကလပ် ဘန်လေ၊ ဘရိုက်တန်နဲ့ နောက်ထပ် ပရီးမီးယားလိဂ်ကလပ် တစ်သင်းထံက စိတ်ဝင်စားခြင်း ခံထားရတဲ့ မီလ်နာဟာ ဒီရာသီ လီဗာပူးအသင်းအတွက် လူစားဝင် ကစားသမားအဖြစ်ပဲ ပွဲထွက်ပေးနေဆဲပါ။ သူဟာ အသင်းရဲ့ အဝတ်လဲခန်းအတွင်း အဓိက ခေါင်းဆောင် တစ်ဦးလည်း ဖြစ်ပါတယ်။ ဒါပေမယ့်လို့ ဒီရာသီ ကျဆုံးမှုတွေကြောင့် လီဗာပူးရဲ့ ကွင်းလယ်ဟာ ပြန်လည် တည်ဆောက်ဖို့ လိုအပ်လာခြင်းနဲ့အတူ ကလော့ပ်က မီလ်နာကို လက်လွတ်ခံရတော့မှာပါ။ အသင်းလက်မဲ့ဖြစ်လာမယ့် မီလ်နာကို ဘရိုက်တန်ထံ ပြောင်းဖို့ လယ်လာနာက ဦးဆောင် စည်းရုံးနေတာ ဖြစ်ပါတယ်။",
"btext2":"လီဗာပူးမှာ ပရီးမီးယားလိဂ်ဖလား၊ ချန်ပီယံလိဂ်၊ အက်ဖ်အေ၊ ကာရာဘောင်း၊ ကလပ်ကမ္ဘာ့ဖလား၊ စူပါဖလားတို့ကို အောင်မြင်ခဲ့တဲ့ ဂန္တဝင်ကြီး မီလ်နာနေရာ အစားထိုးမှု ပြုလုပ်ဖို့ အသင်းဘက်က အစီအစဉ် ရှိပါတယ်။ မီလ်နာရဲ့ ခေါင်းဆောင်မှုကို အစားထိုးဖို့ မဟုတ်ဘဲ သူ့နေရာမှာ အင်္ဂလန် လူငယ် ကစားသမား တစ်ဦးအဖြစ် လူစာရင်း အစားထိုးဖို့ကို လီဗာပူးဘက်က ပလန်ချထားတယ်။ အဲ့အတွက် လက်တလော ရေပန်းစားနေသူက ဘာမင်ဂမ်စီးတီးမှ ဆယ်ကျော်သက် ကွင်းလယ်လူ ဂျော့ဟောဖြစ်ပါတယ်။ ",
"btext3": "   အသက် ၁၈ နှစ်ပဲ ရှိသေးတဲ့ အင်္ဂလန် ယူ-၁၉ ကစားသမားဟာ ဒီရာသီ ချန်ပီယံရှစ်မှာ ၁၃ ကြိမ် ပွဲထွက်မှုနဲ့အတူ ပြိုင်ပွဲစုံ ပွဲပေါင်း ၃၀ ကစားထားပါတယ်။ သူဟာ နေရာစုံမှာ ကစားသူဖြစ်ပြီး ကွင်းလယ်တိုက်စစ်၊ တောင်ပံနေရာတွေအပြင် ကွင်းလယ် အတွင်းလူနေရာမှာပါ အားသန်သူပါ။ လီဗာပူးအသင်းဟာ ဆယ်ကျော်သက် ကွင်းလယ်လူ တစ်ဦးကို ခေါ်ယူပြီး အနာဂတ်အတွက် ပျိုးထောင်မယ်လို့ သိထားရပြီး ချန်ပီယံရှစ် ဒါမှမဟုတ် အင်္ဂလန် ကြယ်ပွင့်တွေထဲက ဖြစ်လာဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2023/05/minler-hall-lfc-klopp-678x381.jpg",
"imgurl2":"https://lfcthadin.com/wp-content/uploads/2023/05/hall-lfc-2023.jpg",
"imgurl3":"no",
"video":"no"
 },
        {"ndate":"May  5 , 2023",
"htext":"မလာခင်တည်းက ကြွေခံနေရတဲ့ အယ်လစ္စတာ၊ ဒီနေ့ အိမ်ကွင်းဂျာစီသစ် ထုတ်ပြမည်၊ အဆင့် ၄ ကိစ္စ စဉ်းစားဖို့ ငြင်းဆန်ခြင်းနဲ့ လီဗာပူး နံနက်ခင်း သတင်းများ",
"btext1":"လီဗာပူးအသင်းဟာ မက်အယ်လစ္စတာကို ခေါ်ယူဖို့ ရေပန်းအစားဆုံး အသင်းဖြစ်လာပြီး ပြောင်းရွှေ့ကြေး ပေါင် သနး ၇၀ ဝန်းကျင်မှာ ရှိလိမ့်မယ်လို့ အင်္ဂလန် သတင်းဌာနတွေက ဖော်ပြနေပါတယ်။ မနက်က ဘရိုက်တန် ၁-၀ ယူနိုက်တက်ပွဲမှာ မက်အယ်လစ္စတာရဲ့ စွမ်းဆောင်ရည်နဲ့ အောင်ပွဲခံမှုကို ကြည့်ပြီး အသင်းထံ မရောက်ခင်တည်းက စိတ်ဓါတ်ကို ကြိုက်နေပြီလို့ လီဗာပူးပရိသတ်တွေက ချီးကျူးခဲ့ပါတယ်။ လီဗာပူးအသင်းဟာ မက်အယ်လစ္စတာကို ကလပ်ရဲ့ ဦးစားပေး ပစ်မှတ်အဖြစ် ရွေးချယ်ထားပြီဖြစ်ကာ သူ့နောက်မှာတော့ မေဆန်မောင့်နဲ့ ဂရာဗင်ဘက်ချ်တို့လို ကစားသမားတွေကို ချိန်ရွယ်ထားပါတယ်။ ",
"btext2":"မက်အယ်လစ္စတာဟာ ရာသီကုန်မှာ အနာဂတ်ကိစ္စ ဆုံးဖြတ်မှာဖြစ်ပြီး လီဗာပူးဘက်က သူ့ကို စည်းရုံးနေပါတယ်။ ဘရိုက်တန်က ကစားသမားအတွက် ပြောင်းရွှေ့ကြေး တောင်းဆိုသွားဖို့ ရှိနေကာ စာချုပ်ပါ ကြေးတစ်ရပ် ပါဝင်လားဆိုတာကို ဘယ်ဘက်ကမှ အသံမထွက်လာပါဘူး။ ဒီနေ့ နေ့ခင်း ၁ နာရီခွဲမှာတော့ လီဗာပူးအသင်ဟာ လာမယ့်ရာသီ ဝတ်ဆင်ကစားမယ့် အိမ်ကွင်းဂျာစီကို ထုတ်ပြလာတော့မှာ ဖြစ်ပါတယ်။ အဆိုပါ ဂျာစီကို ဒီရာသီ ရာသီသိမ်းပွဲမှာ ဝတ်ဆင်မလားတော့ မသိရသေးပါဘူး။ နည်းပြကလော့ပ်နဲ့ အသင်းခေါင်းဆောင် ဟန်ဒါဆန်တို့က ရာသီကုန် လီဗာပူးအသင်း အဆင့် ၄ ဝင်နိုင်မလား မေးခွန်းကို မဖြစ်နိုင်သလောက်ပဲလို့ ပြတ်ပြတ်သားသား ငြင်းဆန်ခဲ့ကြပါတယ်။ ဘရိုက်တန်ကို ပြောင်းလာဖို့ မီလ်နာကို အဓိက စည်းရုံးနေသူက လယ်လာနာ ဖြစ်တယ်လို့ သိရပါတယ်။ မီလ်နာဟာ အနာဂတ်အတွက် အပြီးသတ် မဆုံးဖြတ်ရသေးပေမယ့်လို့ ဘရိုက်တန်ထံ ရောက်ဖို့ များနေပါတယ်။ ",
"btext3": "    ပရီးမီးယားလိဂ်ကလပ် စပါးအသင်းနဲ့ သတင်းကြီးနေတဲ့ အလွန်ဆိုက လေဗာကူဆင်အတွက်ပဲ အာရုံစိုက်နေတယ်လို့ ဆိုလာပါတယ်။ လက်ရှိ နည်းပြတာဝန် စတင်နေပြီဖြစ်တဲ့ အလွန်ဆိုဟာ ဥရောပရဲ့ အတောက်ပဆုံး လူငယ် နည်းပြတွေထဲက တစ်ဦးအဖြစ် နာမည်ရလာနေပါတယ်။ လာမယ့်ရာသီ ချန်ပီယံလိဂ်ဝင်ခွင့် မရခဲ့ရင်တောင် လီဗာပူးအသင်းက ကလပ်ရဲ့ စီနီယာတွေကို လုပ်ခပိုင်း လျော့ချသွားမှာ မဟုတ်ဘူးလို့ သိရပါတယ်။ ဘော်တန်အသင်းထံ အငှားထွက်ကစားနေတဲ့ ကော်နာ ဘရတ်ဒလေက သူ့ကို နည်းပြအဖွဲ့က အမြဲတမ်း မျက်စိဒေါက်ထောက် ကြည့်နေကြောင်း ထုတ်ဖော်ခဲ့ပြီး နွေမှာ အသင်းနဲ့အတူ ပြန်ပူးပေါင်းဖို့ စောင့်မျှော်နေတယ်လို့ ဆိုပါတယ်။  ",
"imgurl1":"https://lfcthadin.com/wp-content/uploads/2023/05/818542023-678x381.jpg",
"imgurl2":"https://lfcthadin.com/wp-content/uploads/2023/05/red-2023-2024-lfc.jpg",
"imgurl3":"no",
"video":"no"
 },
       {"ndate":"May  4 , 2023",
"htext":"ဆက်လက် တောက်ပဆဲ ထရန့်၊ ပရိသတ်ချစ်ပေမယ့် ပွဲထွက် လူစာရင်းထဲ ပါနိုင်ဖို့ သက်သေပြဖို့ လိုနေတဲ့ ဒါဝင်နဲ့ ဖူလ်ဟမ်ပွဲမှ သတိပြုမိစရာ အသင်းသား (၃) ဦး",
"btext1":"ပွဲက အကောင်းကြီး မဟုတ်ပေမယ့် လီဗာပူးဟာ အန်ဖီးမှာ ဖူလ်ဟမ်ကို ၁-၀ နဲ့ အနိုင်ရပြီးတော့ ၅ ပွဲဆက် အနိုင်မှတ်တမ်းကို ရရှိခဲ့ပါတယ်။ ဆာလာရဲ့ ပထမပိုင်း ပင်နယ်တီဟာ ပွဲအနိုင်ရဖို့ လုံလောက်စေခဲ့တာပါ။ နောက်ဆုံးမှာ ကလော့ပ် ပြုံးနေခဲ့ပေမယ့် လီဗာပူးရဲ့ စွမ်းဆောင်ရည် အရည်အသွေးက ပြောစရာတော့ အများကြီး ရှိနေဆဲဖြစ်ပါတယ်။ အထူးသဖြင့် ခံစစ်ပိုင်း တည်ငြိမ်ခဲ့လို့ အသင်းက အနိုင်ရလဒ်ကို ထိန်းထားနိုင်ခဲ့တာပါ။ အယ်လီဆန်ရဲ့ လက်စွမ်းပြကာကွယ်မှုနဲ့ မတိမ်းမယိမ်းနဲ့ ကျဉ်းမြောင်း ရလဒ်ကောင်းမှာ ကစားသမား ၃ ဦးအကြောင်း ပြောမှာဖြစ်ပါတယ်။ ",
"btext2":"ထရန့် အလက်ဇန္ဒါး-အာနိုး နောက်တန်းနဲ့ ကွင်းလယ် ပေါင်းစပ် တာဝန်ယူရတဲ့ နေရာအသစ်မှာ ပြန်တောက်ပလာခဲ့တဲ့ ထရန့်ဟာ တောင်ပံကို ကာဗာပေးရင်း အလယ်မှာပါ ဖန်တီးရှင် တစ်ယောက်အဖြစ် တာဝန်ယူခဲ့ပါတယ်။ သူ့ရဲ့ ပေးပို့မှု အကွာအဝေးက အမြဲတမ်း သာလွန်နေခဲ့ပေမယ့် ဒီနောက်ပိုင်းမှာ ပိုပြီးတော့တောင် အဆင့်မြင့်လာခဲ့တာပါ။ ဘယ်နေရာကနေပဲ ကစားပါစေ ထရန့်ထံကနေ အလှည့်အပြောင်း ကစားပုံတွေ၊ ဝုန်းဒိုင်းကြဲ ဖြတ်တင်ဘောတွေက ရှိနေတုန်းပါပဲ။ ထောင့်နားမှာ ဘောလုံးနဲ့ လှည့်ထွက်ပြီး တိုက်စစ်ကစားသမားတွေဆီ လှမ်းပေးတာတွေ၊ ကွင်းလယ်ကနေ ရိုးရှင်း တိုတောင်းပြီး ပွဲအရှိန်အတက်အကျကို ပဲ့ကိုင်ပေးတဲ့ ပေးပို့မှုတွေလည်း ရှိပါတယ်။ သူဟာ စိန်ခေါ်မှုတွေမှာ ပိုအားကောင်းလာပြီး ပိုမို ပြင်းပြထက်သန်လာသလို အမြင့်ဘောတွေမှာလည်း ပိုကောင်းလာတယ်။ ဒီပွဲမှာ သူဟာ ဘောလုံးပိုင်ဆိုင်မှု ၁၅ကြိမ် ပြန်ရယူနိုင်ခဲ့ပြီး ဒါက တကွင်းလုံးမှာ အများဆုံးပမာဏဖြစ်ပါတယ်။ ဘောလုံးထိချက် ၁၂၂ကြိမ်၊ ပေးပို့မှု ၇၄ ကြိမ်၊ ဖျက်ထုတ်မှု ၃ကြိမ် ရှိခဲ့ပြီး ဂိုးပေါက်ကန်သွင်းမှု ၃ကြိမ်လည်း လုပ်ခဲ့ပါတယ်။ ",
"btext3": "    ဒါဝင် နူညက် ပရိသတ်တွေက ကွင်းထဲက ဘယ်လို အနေအထားမှာ မဆို သူ့ကို အားပေးခဲ့ကြပြီး ကွင်းထဲကနေ ထွက်သွားတော့ ပိုပြီးတော့တောင် အော်ဟစ်ခဲ့ကြပါတယ်။ သူက ပရိသတ်တွေရဲ့ အချစ်တော်ဖြစ်ပေမယ့် အသင်းမှာ ကောင်းကောင်းအံမဝင်သေးပါဘူး။ ဒါက တစ်လအတွင်း နူညက်ရဲ့ ပထမဆုံးအကြိမ် ပွဲထွက်ခွင့်ပါ။ နူညက်အနေနဲ့ ကစားသမားဘဝ နောက်တဆင့် မြှင့်တင်ဖို့အတွက်ဆိုရင် ဒီထက်ပိုပြီး တိုးတက်ဖို့ လိုအပ်လိမ့်မယ်ဆိုတာ ကလော့ပ် သိပါတယ်။ သူ့မှာ အလားအလာတော့ ရှိပြီးသားပါ။ ၁၅ဂိုးသွင်း၊ ဖန်တီးမှု ၅ကြိမ်၊ ဆာလာရဲ့ အနိုင်ဂိုးအတွက် သူ့ကြောင့် ပင်နယ်တီရခဲ့တာတွေကြောင့် ဆိုးရွားတဲ့ ပွဲဦးထွက်ရာသီလို့တော့ ပြောလို့မရပါဘူး။ နူညက်ရဲ့ လုပ်အားနှုန်း၊ စွဲမက်ဖွယ် ကစားပုံကြောင့် ပရိသတ်တွေရဲ့ ချစ်ခင်မှုကို ရရှိထားပြီးဖြစ်ပြီး သူ့ရဲ့ အရှိန်နဲ့ ကစားနိုင်ခြင်းကြာင့် ကလော့ပ်လက်အောက်မှာ နောက်ထပ် တိုးတက်လာနိုင်ပါတယ်။ ဒါပေမယ့် အခုထိတော့ သူဟာ လီဗာပူးရဲ့ အကောင်းဆုံး ၁၁ ယောက်စာရင်းထဲ မပါသေးပါဘူး။ အယ်လီဆန် ဘက်ကာ လီဗာပူးဟာ အယ်လီဆန်ရဲ့ အခိုင်အမာ ရပ်တည်ပေးမှုကို နှစ်ကြိမ် လိုအပ်ခဲ့ပြီး ကားလို့ ဗီနီစီးယပ်ရဲ့ ခြိမ်းခြောက်မှု နှစ်ကြိမ်ကို သူကာကွယ်တားဆီးပေးခဲ့တာပါ။ ပထမတစ်ကြိမ်မှာ ဗီနီစီးယပ်ရဲ့ ကိုက် ၂၀ အကွာ ကန်ချက်ကို ခုန်ပြီးတော့ အဝေးကို ပုတ်ထုတ်ပြခဲ့သလို ဒုတိယပိုင်းမှာ ဖူလ်ဟမ်တိုက်စစ်မှူးရဲ့ ခြေထောက်နားထိ ရဲဝင့်စွာ တိုးဝင်ပြီးတော့ ဘောလုံးကို အမိဖမ်းခဲ့တာ ဖြစ်ပါတယ်။ အန်ဖီးက အဆင့်အတန်းတွေ ကျဆင်းနေခဲ့တဲ့ ရာသီအတွင်း လီဗာပူးရဲ့ နံပါတ် ၁ ကစားသမားကတော့ သူ့အရည်အသွေးကို ဆက်လက်ထိန်းထားခဲ့ပါတယ်။ သူသာ မရှိရင် ဒီရာသီ လီဗာပူးအသင်းက ဘယ်နေရာကိုများ ရောက်နေမလဲ မသိပါဘူး။  ",
"imgurl1":"https://lfcthadin.com/wp-content/uploads/2023/05/1909452023-678x381.jpg",
"imgurl2":"https://lfcthadin.com/wp-content/uploads/2023/05/1907452023-trent-2023.jpg",
"imgurl3":"https://lfcthadin.com/wp-content/uploads/2023/05/nunez-fulham-1-0.jpg",
"video":"no"
 },
      {"ndate":"May  4 , 2023",
"htext":"ဖူလ်ဟမ်ကို အနိုင်ရလို့ ငိုကြွေးလုနီးပါး ဖြစ်ခဲ့ရတဲ့ လီဗာပူးအသင်းသား အကြောင်း ကလော့ပ် ပြောပြလာ",
"btext1":"ဖူလ်ဟမ်ကို အနိုင်ရခဲ့တဲ့ပွဲမှာ ဂိုးမပေးခဲ့ရတဲ့နောက် အယ်လီဆန် တစ်‌ယောက် မျက်ရည်ကျလုနီးပါး ဖြစ်ခဲ့ရတယ်လို့ ပွဲအပြီးမှာ ကလော့ပ်က ထုတ်ပြောလာပါတယ်။ ဆာလာရဲ့ ဒီရာသီ ၂၉ ဂိုးမြောက် သွင်းဂိုးကြောင့် လီဗာပူးအသင်း နောက်ဆုံး ၅ ပွဲဆက်တိုက် အနိုင်ရခဲ့ပြီး အသင်းရဲ့ ချန်ပီယံလိဂ်ဝင်ခွင့် မျှော်လင့်ချက် ခပ်ပါးပါးလေးက ဆက်ရှိနေဆဲပါ။ ဒါပေမယ့် ဒီပွဲနောက် အယ်လစ်ဆန်ရဲ့ clean sheet က ပိုပြီး စိတ်လှုပ်ရှားစရာ ဖြစ်ခဲ့တာပါ။ လီဗာပူးရဲ့ နာမည်ကျော် ခံစစ်ဟာ အရင်တုန်းကလို ခိုင်မာကျစ်လျစ်မှုမျိုး မရှိတော့တဲ့အပြင် ဂိုးသမားဟာလည်း ဒီရာသီအတွင်း တစ်ပွဲထဲ ၃ဂိုးပေးရတာ ၇ ပွဲရှိခဲ့ပါတယ်။ ဒါတွေကြောင့် clean sheet က သူ့အတွက်ရော အသင်းအတွက်ပါ ပိုပြီးတန်ဖိုးရှိနေခဲ့တာ ဖြစ်ပါတယ်။ ",
"btext2":"“ ဂိုးမပေးရတော့ အယ်လစ်ဆန်က ငိုမိတော့မလိုပဲဗျ။ ဒါက ဒီရာသီအတွက် ကျွန်တော်တို့အတွက် ရှားပါးတဲ့ ရလဒ်မျိုးလေ။ သိပ်ကောင်းပါတယ်။ အထူးသဖြင့် သူ့အတွက်ပါ ” လို့ ကလော့ပ်က ပြောပါတယ်။ ဒီရာသီ ရုန်းကန်နေရပေမယ့် အယ်လစ်ဆန်က ပရီးမီးယားလိဂ်မှာ clean sheet ၁၂ ကြိမ် ရထားပြီးသားဖြစ်ပြီး လိဂ်မှာ တတိယအများဆုံး ဖြစ်သလို သူ့ထက် ပိုသာတဲ့သူဆိုလို့ ဒေးဗစ်ဒီဂီယာနဲ့ နစ်ပုပ်သာ ရှိပါတယ်။ “ ဂိုးမပေးရလို့ တကယ်ကို ပျော်ပါတယ်။ ဒီညမှာ အနိုင် ၃မှတ်ရတာလည်း သိပ်အရေးကြီးတယ်။ ဒါက တကယ်ကောင်းတဲ့အသင်းနဲ့ ရင်ဆိုင်ခဲ့ရတဲ့ ခက်ခဲတဲ့ပွဲတစ်ပွဲပါ။ ကျွန်တော်တို့က အသင်းတစ်သင်းအနေနဲ့ စည်းစည်းလုံးလုံး ကြိုးစားခဲ့တယ်။ ဘောလုံးကိုင်ထားချိန်မှာရော ခုခံကာကွယ်ချိန်မှာရော ကောင်းကောင်းလုပ်ခဲ့တယ်။ ကျွန်တော်တို့ ပြိုင်ဘက်ကို အခွင့်အရေး အနည်းငယ် ပေးမိခဲ့ပေမယ့် ဒါက ပြိုင်ဘက်ရဲ့ အရည်အသွေးကြောင့်ပါပဲ။ ဒီညမှာ အနိုင် ၃မှတ်နဲ့ clean sheet အတွက် ကျွန်တော် ပျော်ပါတယ် ” လို့ အယ်လစ်ဆန်က ဆိုပါတယ်။ ဒီနိုင်ပွဲကြောင့် လီဗာပူးဟာ အဆင့် ၅ နေရာမှာ ရပ်တည်နေပြီး နောက်လာမယ့်ပွဲက ဘရန့်ဖို့ဒ်နဲ့ဖြစ်ကာ အန်ဖီးကွင်းမှာ ယှဉ်ပြိုင်ရမှာပဲ ဖြစ်ပါတယ်။ ",
"btext3": "  no   ",
"imgurl1":"https://lfcthadin.com/wp-content/uploads/2023/05/lfc-2-1-fulham-allison-678x381.jpg",
"imgurl2":"https://lfcthadin.com/wp-content/uploads/2023/05/175242023.jpg",
"imgurl3":"no",
"video":"no"
 },
     {"ndate":"May  4 , 2023",
"htext":"ကျစ်လစ်တဲ့ ခံစစ်၊ မြင်းရိုင်းတွေလို ရုန်းကစားကြခြင်း၊ အဆင့် ၄ ဝင်ခွင့် မေ့ထားဖို့ လိုအပ်ခြင်းနဲ့ ဖူလ်ဟမ် နိုင်ပွဲအပြီး ပြောစရာများ",
"btext1":"လီဗာပူးအသင်းဟာ အိမ်ကွင်း ၃ ပွဲဆက်ထဲက ဒုတိယပွဲအဖြစ် ဖူလ်ဟမ်ကို ရင်ဆိုင်ကစားရာမှာ ဆာလာရဲ့ ပင်နယ်တီနဲ့ အနိုင်ရခဲ့ပါတယ်။ ဒါဟာ အသင်းရဲ့ ၅ ပွဲဆက် ပရီးမီးယားလိဂ် နိုင်ပွဲဖြစ်ပါတယ်။ အတက်အကျ မကြမ်းတမ်း စပါးပွဲလောက် အဖွင့်မကောင်းပေမယ့် ကောင်းကောင်းထိန်းချုပ် ကစားနိုင်တဲ့ ပွဲပါပဲ။ ဖူလ်ဟမ်က တစ်ကြိမ် တစ်ကြိမ်တော့ အတော်လေး စိတ်အနှောက်အယှက် ပေးပါတယ်။ ဒါပေမယ့် လီဗာပူးက အရင်လတွေလို ရူးလောက်အောင် ချာနေတာမျိုး မဟုတ်တော့ပါဘူး။ တိုက်စစ်မှာ လီဗာပူး အားထုတ်ခဲ့တဲ့ ပုံစံတွေအရဆို ဒီပွဲက ၀-၀ နဲ့တင် ပွဲသိမ်းနိုင်လောက်တဲ့ အနေအထားပါ။ ၁-၀ ရလဒ်ထွက်တယ် ခံစစ်က ပေးဂိုးမရှိဘဲ အနိုင် ၃ မှတ်ရတယ်ဆိုတာက လုံလောက်ပါတယ်။ တိုက်စစ်မှာ ပိုပြီး တည်ငြိမ်ဖို့လိုသလို ကွင်းလယ်နဲ့ ခံစစ်က ဟန်ချက်ညီမှုတွေ ရှာရမယ်ဆိုပေမယ့် ဒီရလဒ်က ကောင်းပါတယ်။ ",
"btext2":"ဖိအားပေးမှု အခုက ဘယ်လို လူစာရင်းပဲ ထုတ်ထုတ် ဖိအားပေး တစ်ပေါက်ကတော့ အတော် အားရဖို့ကောင်းပါတယ်။ တိုက်စစ်ကစားချင်စိတ်လည်း ရှိကြတယ်။ စနစ်သစ် ပြောင်းလာပြီးတည်းက သိသာလာတဲ့ ဖိအားပေး တိုးတက်မှုက ဖူလ်ဟမ်ပွဲမှာ ပိုအရှိန်ရလာပါတယ်။ ဒီယက်စ်၊ ဒါဝင်၊ ဆာလာ တိုက်စစ်အတွဲကို ပွဲထုတ်တယ်ဆိုပေမယ့် ကာတစ်ဂျုံးက ကွင်းလယ်တန်းရဲ့ ဖိအားပေးမှုကို အဓိက တာဝန်ယူသူ ဖြစ်လာတယ်။ ဖာဘင်ညိုနဲ့ ဟန်ဒါဆန်ကတော့ ရှေ့က ၄ ယောက်ကို စပို့ပေးတဲ့ တာဝန်တွေကိုပဲ ယူတာများပါတယ်။ ဟန်ဒါဆန်တောင် တိုက်စစ်ချည်း တွန်းလိုနေတာမျိုး မြင်ရပြီး ဒါဝင် အသုံးမချနိုင်လို့ပါ။ ဒါဝင်က ဧရိယာထဲမှာ ပြစ်ဒဏ် ရယူပြီး အသင်းအတွက် ပင်နယ်တီ တစ်ကြိမ် ကြိုးစားပေးခဲ့ပါတယ်။ Nothing ကနေ Something ဖြစ်လာတယ်လို့ပဲ ပြောရမှာပါ။ ",
"btext3": "  ခံစစ် ငြိမ်လာပြီး အယ်လီဆန် ကောင်းခဲ့တယ် ထရန့်ကို ကွင်းလယ်မှာ ဝင်ကစားစေတာ လီဗာပူး ကစားကွက်ကို တစ်ဆင့်တက်စေခဲ့ပါတယ်။ ဒါပေမယ့် ခံစစ်ပိုင်း ကာကွယ်ဖို့ နေရာလွတ်တွေ များလာတာကို စပါးပွဲမှာ သိသိသာသာ မြင်ခဲ့ရတယ်။ ဒီပွဲမှာတော့ ခံစစ်က ဟာကွက်တွေ ပိုနည်းပြီး ပိုကျစ်လစ်လာတာကို မြင်ရပါတယ်။ ထရန့်က တိုက်စစ်တင် မဟုတ်ဘူး ဒီပွဲမှာ ခံစစ်ကာကွယ်မှုတွေလည်း ကောင်းပါတယ်။ ဘောလုံးပိုင်ဆိုင်ထားချိန်မှာ ကိုနတေးက အတော်လေး သက်ရောက်မှု ရှိပါတယ်။ သူနဲ့ ဗန်ဒို်က်တို့က တိုက်စစ်-ခံစစ် အကူးအပြောင်းတွေမှာ နေရာလွတ်တွေ ကာကွယ်ပေးဖို့ အတော်လေး အလုပ်လုပ်ရပါတယ်။ စပါးပွဲတုန်းက ရှယ်လှော်ခံခဲ့ရတဲ့ ဗန်ဒိုက်က ဒီပွဲမှာ သူ့ရဲ့ ခံစစ်ကို ရအောင် ထိန်းပါတယ်။ ကြည့်ရတာ နေရာသစ်မှာ သူလည်း အသားကျလာနေဟန် ရှိပါတယ်။ ဒီတလော စိုးရိမ်နေရတဲ့ ဘယ်ခြမ်းအတွက်ကတော့ အပြောင်းအလဲအဖြစ် ကိုစတက် ပွဲထွက်ပေမယ့် ဒီပွဲမှာ သိပ်ပြီး ကြီးကြီးမားမား ခြိမ်းခြောက် မခံခဲ့ရပါဘူး။ ဖူလ်ဟမ်ရဲ့ တစ်ခုတည်းသော အခွင့်အရေးကောင်းက ဒုတိယပိုင်းမှာဖြစ်ပြီး အယ်လီဆန် ထူးထူးချွန်ချွန်ကို ကာကွယ်ခဲ့ပါတယ်။ ဒီပွဲ ခံစစ်ပုံစံကို ကြိုက်ပါတယ်။ မြင်းရိုင်းတွေရဲ့ တိုက်ခိုက်မှု လီဗာပူး တိုက်စစ်မှာ ဒီယက်စ်၊ ဒါဝင်၊ ဆာလာတို့ အတွဲက ဘောလုံးထိန်းချုပ်မှု မကောင်းဘူး၊ လိုက်လျောညီထွေ မဖြစ်ပါဘူး။ ဒါပေမယ့် သူတို့တွေရဲ့ တိုက်ရိုက် ဖောက်မှုတွေကတော့ ကောင်းပါတယ်။ မြင်းရိုင်းတစ်အုပ် လွှတ်ထားသလိုပါပဲ ဝုန်းဒိုင်းနဲ့ကို ပြေးလွှားကြတာပါ။ ဒါဝင် ဘောလုံးအပျက်များတာကလည်း တိုက်စစ်ကို အတော်လေး ဒုက္ခပေးပါတယ်။ ထိချက်တွေ မကောင်းဖြစ်ကြသလို ပေးဖို့တို့ ကိုယ်တိုင် ထိုးဖောက်ဖို့တွေမှာ ရွေးချယ်မှုတွေ ညံ့ပါတယ်။ တိုက်စစ်ကတော့ အရင်ပွဲတွေလောက် အားမရဘဲ နည်းနည်း စုတ်ပြတ်သတ်နေပါတယ်။ ဆက်ယူရမယ့် နိုင်ပွဲ အမှတ်ပေးဇယားမှာ သွားကြည့်ရင်တော့ လီဗာပူးက အဆင့် ၄ နေရာနဲ့ ၄ မှတ်ပဲ ကွာတယ်လို့ မြင်ကြပါလိမ့်မယ်။ တကယ်တမ်းကတော့ အဲ့ထက် အများကြီး အလှမ်းကွာပါတယ်။ ယူနိုက်တက်က ၂ ပွဲကျန်ပါ၊ နယူးကာဆယ်က ဒီအပတ် အာဆင်နယ်ပွဲမှာ ရလဒ် မကောင်းရင်တောင် ၆ မှတ် ဖြတ်ထားဦးမှာပါ။ အဆင့် ၄ အတွင်း ဝင်ဖို့က မဖြစ်နိုင်သလောက် အခြေအနေမှာ ရှိနေဆဲပါ။ အသင်းအနေနဲ့ ခက်ခဲတဲ့ အရာတွေကို မှန်းမျှော်နေတာထက် ပွဲတိုင်းကို အနိုင်ယူပြီး လာမယ့်ရာသီအတွက် တွန်းအားတစ်ခုခုကို ရယူဖို့ကိုပဲ ကြိုးစားသင့်ပါတယ်။    ",
"imgurl1":"https://lfcthadin.com/wp-content/uploads/2023/05/lfc-1-0-fulham-2023-678x381.jpg",
"imgurl2":"https://lfcthadin.com/wp-content/uploads/2023/05/diaz-fulham-1-0-.jpg",
"imgurl3":"https://lfcthadin.com/wp-content/uploads/2023/05/ebou-defence-2023-1229x1536.jpg",
"video":"no"
 },
     {"ndate":"May  4 , 2023",
"htext":"မက်အယ်လစ္စတာကို ခေါ်ယူဖို့ လီဗာပူး အရေးသာနေပြီလို့ သတင်းထောက် ရိုမန်နို ဖော်ထုတ်လာ",
"btext1":" လီဗာပူး အပြောင်းအရွှေ့ရေးရာ ချန်နယ်တစ်ခုဖြစ်တဲ့ Transfer Room နဲ့ နာမည်ကြီး သတင်းထောက် ရိုမန်နိုတို့ဟာ ဒီအပတ်မှာတော့ အန်ဖီးကလပ်ရဲ့ အပြောင်းအရွှေ့တွေအကြောင်း တွေ့ဆုံ စကားပြောခဲ့ကြပါတယ်။ အဆိုပါ ပြောဆိုမှုအရ လီဗာပူးအသင်းဟာ ဒီနွေမှာ ရီးရဲလ်မက်ဒရစ်ထံ ပြောင်းဖို့ သဘောတူညီမှု ရတော့မယ့် ဘယ်လင်ဟမ်အစား အဓိက ဦးစားပေးအဖြစ် ဘရိုက်တန်မှ မက်အယ်လစ္စတာကို ဦးတည်ခဲ့တယ်လို့ သိရတယ်။ အသက် ၂၄ နှစ်အရွယ် အာဂျင်တီးနားသားဟာ ဒီနွေမှာ ဘရိုက်တန်က ထွက်ခွာမှာဖြစ်ပါတယ်။ ကစားသမားဘဝ ပရီးမီးယားလိဂ်မှာပဲ ကျင်လည်ရင်း တောက်ပတဲ့ ခြေစွမ်းတွေ ပြသနေတဲ့ အယ်လစ္စတာကို လီဗာပူး၊ ယူနိုက်တက်ရဲ့ အင်္ဂလန် အင်အားကြီး ကလပ်တွေက စိတ်ဝင်စားတာပါ။ သူတို့ရဲ့ ကြယ်ပွင့် ကစားသမားကို နောက်ရာသီ ဆက်ထိန်းထားဖို့ မဖြစ်နိုင်သလောက်ဖြစ်ကြောင်း နည်းပြဒီဇာဘီဘက်ကလည်း နားလည်ထားပါတယ်။",
"btext2":" ရိုမန်နိုက ” လီဗာပူးအသင်းဟာ မက်အယ်လစ္စတာကို လက်မှတ်ထိုးဖို့ရာ ကစားသမားဘက်ခြမ်းနဲ့ ညိနှိုင်းစကားပြောမှု တိုးတက်တဲ့ အခြေအနေကို ရောက်နေပါပြီ။ ကစားသမားကို သူတို့ရဲ့ ပရော်ဂျက်တွေကို ချပြထားပြီး ဘရိုက်တန်နဲ့ ဘာကိစ္စမှ မရှိဘဲ လက်မှတ်ထိုးမှု လုပ်နိုင်မယ်လို့ပါ ယုံကြည်ချက် ရှိနေပါတယ်။ လီဗာပူးဘက်က မက်အယ်လစ္စတာကို လက်မှတ်ထိုးနိုင်ဖို့ လာမယ့် အပတ်တွေမှာ တွန်းအားပေးတော့မှာ ဖြစ်ပါတယ် ” ဆိုပြီး ပြောဆိုသွားတာ ဖြစ်ပါတယ်။ ဒီနွေမှာ အယ်လစ္စတာကို ခေါ်ယူနိုင်ရေး လီဗာပူးဘက်က ပြောင်းရွှေ့ကြေး ပေါင် သန်း ၆၀-၇၀ သန်းကြား သုံးရမယ်လို့ သိထားရပြီး သူဟာ အဓိက ကွင်းလယ် ခေါ်ယူမှု ၂ ခုထဲက တစ်ခု ဖြစ်လာမှာပါ။ လီဗာပူးဟာ ကွင်းလယ်အတွက် အနည်းဆုံး ၂ ဦးကနေ ၃ ဦးထိ ခေါ်ယူဖို့လည်း စီစဉ်ထားပါတယ်။ ဘရိုက်တန်မှာတော့ အယ်လစ္စတာဟာ ကိုင်ဆီဒိုနဲ့တွဲပြီး ကွင်းလယ်တာဝန်ကို ရယူနေတာဖြစ်ပြီး လီဗာပူးအသင်းမှာ သူ့ကို ဘယ်လို နေရာချမလဲ ဆိုတာက စိတ်ဝင်စားဖွယ် ကောင်းလာပါလိမ့်မယ်။",
"btext3": "   no   ",
"imgurl1":"https://lfcthadin.com/wp-content/uploads/2023/05/allister-romano-lfc-678x381.jpg",
"imgurl2":"https://lfcthadin.com/wp-content/uploads/2023/05/allister-romano-lfc-678x381.jpg",
"imgurl3":"no",
"video":"no"
 },
     {"ndate":"May  4 , 2023",
"htext":"ဒါဝင်ရဲ့ ပင်နယ်တီကြောင့် ရှုံးတာ ရှက်စရာဆိုတဲ့ ဖူလ်ဟမ်နည်းပြ၊ အယ်လစ္စတာ ရဖို့ နီးစပ်နေခြင်း၊ ပြိုင်မြင်းလိုပဲလို့ ကလော့ပ် ချီးကျူးမှုနဲ့ လီဗာပူး သတင်းတိုများ",
"btext1":"အယ်လီဆန်ကြောင့် သူတို့အသင် ရလဒ်ကောင်း မရခဲ့တာပါလို့ ဖူလ်ဟမ်နည်းပြ ဆေးဗားဟာ ထုတ်ဖော်ဝန်ခံခဲ့ပါတယ်။ ဒါပေမယ့် ခွင့်မပြုသင့်တဲ့ ဒါဝင်ရဲ့ ပင်နယ်တီကို ဒိုင်လူကြီးနဲ့ VAR တို့ ပေးလိုက်တာကြောင့် ၁-၀ နဲ့ ရှုံးခဲ့ရတာကိုတော့ ရှက်စရာပဲလို့ မှတ်ချက်ပေးသွားပါတယ်။ ဒါဝင်နူညက်စ်ဟာ ပြိုင်မြင်းတစ်ကောင်လို့ လျှင်မြန်လှသူဖြစ်ပြီး သူဟာ အသင်းတိုက်စစ်အတွက် ရွေးချယ်စရာကောင်းဖြစ်သလို ဆာလာနဲ့အတူ တိုက်စစ်မှာ တွဲဘက်ကစားနိုင်တယ်လို့ ကလော့ပ်က ချီးကျူးခဲ့ပါတယ်။ ဆာလာဟာ နည်းပြကလော့ပ်နဲ့ စကားပြောမှု ပြုလုပ်ခဲ့ပြီး အသင်းရဲ့ ပင်နယ်တီတွေကို ဆက်ပြီး တာဝန်ယူလိုတယ်လို့ တောင်းဆိုခဲ့တာကြောင့် ကွင်းထဲမှာ ပင်နယ်တီ ကန်သွင်းသူနေရာကို ဆက်ရနေခဲ့တာ ဖြစ်ပါတယ်။ ",
"btext2":"ဖူလ်ဟမ်ပွဲမှာ ရခဲ့တဲ့ ပင်နယ်တီကို သဘောကျကြောင်း ကလော့ပ်က ထုတ်ပြောခဲ့ပြီး ကောင်တာ-တိုက်စစ်က ရလာတဲ့ အခွင့်အရေးကနေ ဒါဝင်က ပင်နယ်တီ အဖြစ် ပြောင်းလဲပေးခဲ့ကာ ဆာလာက အဆုံးသတ်ပေးခဲ့တယ်လို့ ကလော့ပ်က ချီးကျူးပါတယ်။ ဒေါ့မွန်ကွင်းလယ်လူ ဘယ်လင်ဟမ်ဟာ ရီးရဲလ်မက်ဒရစ်နဲ့ ဆွေးနွေး စကားပြောမှု ပြုလုပ်နေပြီဖြစ်ကာ ရာသီမကုန်ခင်မှာတင် အပြောင်းအရွှေ့ ကိစ္စ သဘောတူညီမှု ရသွားနိုင်ပါတယ်။ လီဗာပူးအသင်းဟာ ဘရိုက်တန်အသင်း ကွင်းလယ်လူ မက်အယ်လစ္စတာကို လာမယ့် သီတင်းပတ်တွေအတွင်း သဘောတူညီမှု ယူနိုင်တော့မယ်လို့ သိရပြီး မီလ်နာကတော့ လာမယ့်ရာသီ ဘရိုက်တန်ထံ ပြောင်းရွှေ့ ကစားနိုင်ပါတယ်။ ",
"btext3": "  သီယေဂိုဟာ ဒီရာသီ လီဗာပူးအတွက် ပရီးမီးယားလိဂ် ပွဲစဉ် ၁၄ ပွဲပဲ ပွဲထွက်ပေးနိုင်ပြီး ဒဏ်ရာကြောင့် ကာလရှည် နားရမယ်လို့ သိရပါတယ်။ ကာဗာရိုဟာ လီဗာပူးမှာ အနာဂတ်ကောင်းတွေ ရှိနေတဲ့ ကစားသမားလို့ ကလော့ပ်က မြင်ထားဆဲဖြစ်ပြီး ဒီနွေမှာ အပြီးသတ် ရောင်းချတာထက် အငှား ကမ်းလှမ်းမှုတွေကို နားထောင်ပေးဖွယ် ရှိပါတယ်။    ",
"imgurl1":"https://lfcthadin.com/wp-content/uploads/2023/05/829452023-678x381.jpg",
"imgurl2":"https://lfcthadin.com/wp-content/uploads/2023/05/829452023-678x381.jpg",
"imgurl3":"no",
"video":"no"
 },
    {"ndate":"May  3 , 2023",
"htext":"ဟာလန်းတုန်းက ကြိုးစားမှုလို့ ကာကွယ်ခဲ့တဲ့ ဒိုင်လူကြီးဟောင်းက ဂျိုတာ အနီကဒ် ရသင့်တာလို့ ဆို",
"btext1":"စပါးနဲ့ပွဲက ဒီယိုဂို ဂျိုတာရဲ့ အနီကဒ် ဖြစ်နိုင်ခြေအပေါ် သုံးသပ်ချက်ခဲ့တဲ့ ပရီးမီးယားလိဂ် ဒိုင်လူကြီးဟောင်း ဒါမော့ ဂယ်လာဂါရဲ့ လိုတမျိုး၊ မလိုတမျိုး မမျှတပုံကြောင့် လီဗာပူးပရိသတ်တွေ စိတ်ပျက်ဒေါသထွက်ခဲ့ရပါတယ်။ ဘောလုံးကို လုဖို့ ကြိုးစားရင်း ဂျိုတာဟာ သူ့ဖိနပ်နဲ့ အိုလီဗာစကစ်ရဲ့ခေါင်းကို ကန်မိခဲ့တာဖြစ်ပြီး အဲ့ပြစ်ဒဏ်အတွက် အဝါကဒ် ပြသခံခဲ့ရပါတယ်။ ဒိုင်လူကြီးဟောင်း ဂယ်လာဂါက ဂျိုတာကို အနီကဒ် ပေးသင့်ကြောင်းကို ဆွေးနွေးသွားခဲ့တာပါ။ “ ဒီဖြစ်ရပ်ကို အနီကဒ်ပြလိုက်ရင် ဂျိုတာအနေနဲ့ စောဒက တက်လို့မရနိုင်ခဲ့ပါဘူး။ စကစ်က ခေါင်းထိုးဝင်လိုက်တာ မှန်ပါတယ်။ စကစ်က ဂျိုတာရဲ့ နေရာထဲ ကျူးကျော်ဝင်လာတာလို့ ငြင်းကြတယ်။ ဒါပေမယ့် ဂျိုတာကရော သူ့ခြေထောက်ကို အဲ့လောက် အမြင့်ကြီး မြှောက်ဖို့ လိုလို့လား။ မလိုလောက်တာ သေချာပါတယ်”လို့ ဂယ်လာဂါက ပြောပါတယ်။ ",
"btext2":" ဩဂုတ်လတုန်းက ပဲလေ့စ်ကို မန်စီးတီးက ၄-၂ နဲ့ အနိုင်ရခဲ့တဲ့ပွဲအတွင်း ဂျိုတာလိုပဲ ဟာလန်းဟာ ဘောလုံးလုဖို့ ကြိုးစားရင်းနဲ့ ပဲလေ့စ်ဗဟိုနောက်ခံလူ အန်ဒါဆန်ကို ဖိနပ်နဲ့ ကန်မိခဲ့တာဖြစ်ပါတယ်။ အဲ့တုန်းကတော့ နော်ဝေသားဟာ ဘာပြစ်ဒဏ်မှ သတ်မှတ်မခံခဲ့ရပါဘူး။ အဲ့ဒီ့တုန်းက ဂယ်လာဂါက ဟာလန်းကို ထုတ်ပယ်သင့်တယ်ဆိုတဲ့ ပြောဆိုမှုတွေကို ငြင်းဆန်ခဲ့တယ်။ ဟာလန်းရဲ့ စိန်ခေါ်မှုနဲ့ ပတ်သက်ပြီး ၎င်းက “ဒါကို အနီကဒ်လို့ ကျွန်တော်မထင်ဘူး။ ကစားသမားတစ်ယောက်က ဘောလုံးရဖို့အတွက် ရိုးရိုးသားသား ကြိုးစားတာပါ။ အန်ဒါဆန်က ဝင်လာတာလေ။ သူဝင်လာတာကို ဟာလန်း မမြင်လိုက်လို့ပါ။",
"btext3": "  ဒိုင်လူကြီးအနေနဲ့ ဒါကို ဖရီးကစ်နဲ့ အဝါကဒ်ပေးရင် လုံလောက်ပါတယ်။ ဒါက မဆင်မခြင် လုပ်ရပ်မျိုး ဖြစ်ပေမယ့် ပြိုင်ဘက်ကစားသမားတွေကို နာကျင်စေမယ့် အန္တရာယ်မျိုး မရှိဘူး ” လို့ ကာကွယ်ပြောဆိုပေးခဲ့တာပါ။ လီဗာပူးပရိသတ်တွေဟာ ဂယ်လာဂါရဲ့ တုံ့ပြန်မှုနှစ်ခုကို နှိုင်းယှဉ်ပြီးတော့ အသင်းတစ်သင်းနဲ့တစ်သင်းကို သတ်မှတ်တဲ့ စည်းမျဉ်းတွေက မတူဘူးလားလို့ မေးခွန်းထုတ်ခဲ့တာ ဖြစ်ပါတယ်။     ",
"imgurl1":"https://lfcthadin.com/wp-content/uploads/2023/05/2038352023-678x381.jpg",
"imgurl2":"https://lfcthadin.com/wp-content/uploads/2023/05/2038352023-678x381.jpg",
"imgurl3":"no",
"video":"no"
 },
    {"ndate":"May  3 , 2023",
"htext":"ဆာလာ၊ ဂက်ပို၊ ဒီယက်စ် တိုက်စစ် တွဲလုံးသုံးမယ့် ဖူလ်ဟမ်ပွဲ ပွဲထွက်လူစာရင်း ခန့်မှန်းကြည့်ခြင်း",
"btext1":"လီဗာပူးအသင်းဟာ အိမ်ကွင်းပွဲစဉ် ၃ ပွဲဆက်ထဲက ဒုတိယမြောက် ပွဲအဖြစ် ဒီရာသီ ခြေစွမ်း မဆိုးလှတဲ့ ဖူလ်ဟမ်အသင်းကို ဒီည ၁ နာရီခွဲ အန်ဖီးကွင်းမှာ ဧည့်ခံ ယှဉ်ပြိုင်မှာဖြစ်ပါတယ်။ အမှတ်ပေးဇယားမှာ လီဗာပူးအသင်းက အဆင့် ၄ နေရာ စိန်ခေါ်နိုင်နေဆဲ ဖြစ်ပေမယ့် အခွင့်အရေးက ကိုယ့်လက်ထဲမှာ မဟုတ်တာကြောင့် အကောင်းဆုံးတွေ မျှော်လင့်နေတာထက် ရလဒ်အတွက် ကစားပြီး စွမ်းဆောင်ရည်ကောင်းတွေ ထုတ်ပြနိုင်ဖို့အပေါ် အာရုံစိုက်ရမှာ ဖြစ်ပါတယ်။ Team news ဖာမင်နို ကြွက်သား ဒဏ်ရာကြောင့် မပါနိုင်သေးပါဘူး။ စပါးပွဲအပြီး ဂျိုတာ နောက်ကျော နာကျင်မှု ခံစားနေရပါတယ်။ သီယေဂိုဟာ ဒဏ်ရာကြောင့် ရာသီကုန်ထိ လွဲပါပြီ။ Liverpool’s XI vs. Fulham နည်းပြကလော့ပ်ဟာ ဒီပွဲမှာ ခံစစ်ကို အနည်းငယ် အပြောင်းအလဲ ပြုလုပ်မယ်လို့ ခန့်မှန်းရပါတယ်။ ကြံ့ခိုင်မှုပိုင်း အနည်းငယ် ရုန်းကန်ထားရတဲ့ ကိုနတေးကို အနားပေးပြီး မာတစ်ကို ထုတ်သုံးမလား? စပါးပွဲမှာ အမှားများထားတဲ့ ရိုဘိုကို အနားပေးပြီး ဂိုးမက်စ်ကို ပွဲထုတ်ခြင်းနဲ့ ခံစစ် ၃ ယောက်တန်း ပြောင်းမလား? စောင့်ကြည့်ရမှာပါ။ ",
"btext2":"ခံစစ်မှာ အယ်လီဆန်၊ ထရန့်၊ ဗန်ဒိုက်တို့ သူတို့ရဲ့ နေရာကို ဆက်ထိန်းနိုင်ပြီး ကိုနတေး နေရာ မာတစ် ဝင်ကစားကာ ဘယ်ခြမ်းမှာ ရိုဘိုကို ဆက်လက် နေရာချမယ်လို့ ခန့်မှန်းရပါတယ်။ ကွင်းလယ်မှာတော့ ကာတစ်ဂျုံးက ၇ ပွဲဆက်တိုက် နေရာရလာဖွယ်ရှိပြီး ဒီတလော ခြေစွမ်းကောင်းတွေ ပြန်ပြနေတဲ့ ဖာဘင်ညိုကလည်း သူ့ရဲ့ နေရာကို ဆက်ထိန်းနိုင်မှာပါ။ လက်ကျန် ကွင်းလယ် တစ်နေရာအတွက် ဟာဗေးကို အသုံးပြုကာ ဟန်ဒါဆန်ကို လူစားဝင် ကစားစေဖွယ် ရှိပါတယ်။ တိုက်စစ်မှာတော့ ဂက်ပိုနဲ့ ဆာလာတို့က သူတို့နေရာကနေ ပွဲထွက်ရဦးမှာဖြစ်ပြီး ဘယ်ခြမ်းမှာတော့ ဒါဝင်ကိုကျော်ပြီး ဒီယက်စ် နေရာရလာဖို့ ရှိပါတယ်။ နည်းပြကလော့ပ်ဟာ သူ့ရဲ့ စနစ်သစ်ကို ကျင့်သုံးလာပြီးတည်းက လူအပြောင်းအလဲ အများကြီး မလုပ်ဘဲ ပွဲထုတ်လေ့ရှိပြီး လူစားလဲမှုတွေကို မိနစ် ၆၀ နဲ့ ၇၀ ဝန်းကျင်တွေမှာ လုပ်လေ့ ရှိပါတယ်။ ဟန်ဒါဆန်၊ ဒါဝင်၊ မီလ်နာတို့က ပွဲအခြေအနေပေါ် မူတည်ပြီး လူစားဝင်လာဖွယ် ရှိတာ ဖြစ်ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/05/diaz-gakpo-salah-678x381.jpg",
"imgurl2":"https://lfcthadin.com/wp-content/uploads/2023/05/lfc-line-up-fulham-.jpg",
"imgurl3":"no",
"video":"no"
 },

   {"ndate":"May  3 , 2023",
"htext":"လီဗာပူးအသင်းက လာမယ့်ရာသီမှာ ၃ ယောက်တန်း ခံစစ်ကို ပြောင်းလဲသွားနိုင်သလား?",
"btext1":"လီဗာပူးအသင်းဟာ စနစ်သစ်ကို ပြောင်းလဲကစားလာတဲ့ နောက်ဆုံး ၅ ပွဲလုံးမှာ ရှုံးပွဲမရှိသေးဘဲ ၄ ပွဲနိုင် ၁ ပွဲ သရေကျထားပြီး တိုက်စစ်က သွင်းဂိုး ၁၇ ဂိုးထိ သွင်းယူထားပါတယ်။ ဒါပေမယ့်လို့ ၅ ပွဲလုံး ခံစစ်က ဂိုးပေးထားပြီး ပေးဂိုး ၉ ဂိုးထိ ရှိထားတာပါ။ ထရန့်ကို ညာအစွန်နဲ့ ကွင်းလယ်အတွင်းလူနေရာ တွဲကစားစေတဲ့ စနစ်ဟာ အခွင့်အရေး ဖန်တီးမှုပိုင်း တိုးတက်လာစေပေမယ့်လို့ ခံစစ်ပိုင်း ဟန်ချက်ညီမှုကို ထိခိုက်လာစေတာက သေချာသလောက် ရှိနေပါပြီ။ လက်တလော လီဗာပူးအသင်း ရင်ဆိုင်ကစားခဲ့တဲ့ အသင်းတွေထဲမှာ စပါးအသင်းဟာ ထရန့် အတွင်းဝင်သွားတဲ့နောက် ဟာကွက်ရှိလာတဲ့ အစွန်နေရာကို အသုံးပြုပြီး ထိုးဖောက်ရာမှာ အလုပ်ဖြစ်ခဲ့ပါတယ်။ ",
"btext2":"လာမယ့်ရာသီမှာ နည်းပြကလော့ပ် အနေနဲ့ စာရွက်ပေါ်မှာ ၄-၃-၃ ကစားကွက်ကို ခင်းပြီး ထရန့်ကို အတွင်းဝင်စေတဲ့ ၃-၂-၂-၃ ပုံစံကို ဆက်သုံးမလား? ဗဟိုခံစစ်မှူး ၃ ယောက်တန်းကို ထုတ်သွားမလား? ဆိုတာက မေးခွန်းအဖြစ် ဆွေးနွေးမှုတွေ ကျယ်ပြန့်လာနေပါတယ်။ လီဗာပူးခံစစ်ကြောင်းဟာ ထရန့် ကွင်းလယ်ဝင်သွားခဲ့ရင် ညာခြမ်း ဗဟိုခံစစ်မှူးနေရာ ပွဲထွက်တဲ့ ကိုနတေး ဒါမှမဟုတ် မာတစ်က ညာအစွန် ဧရိယာတွေကိုပါ ဝင်ရောက် တာဝန်ယူရပါတယ်။ ဘယ်အစွန်လူဖြစ်တဲ့ ရိုဘိုကတော့ တိုက်စစ်လိုက်ပါခွင့် ကန့်သတ်ခံရပြီး ဘယ်ခြမ်း ဗဟိုခံစစ်မှူးနေရာ ကစားနေတာ ဖြစ်ပါတယ်။ တောင်ပံနေရာကတစ်ဆင့် လီဗာပူးရဲ့ ဂိုးဧရိယာထဲကို ဖြတ်တင်ဘောတွေ မရောက်ရေး ဒါမှမဟုတ် တောင်ပံတောက်လျှောက် ထိုးဖောက်မှုကနေ တိုက်စစ်ဆင်ခြင်း မခံရရေးအတွက် ကိုနတေးနဲ့ ရိုဘိုတို့ဟာ အစွန်ဘက်ကို ဖြန့်ကစားချိန် ဖာဘင်ညိုနဲ့ ထရန့်တို့ အလယ်ကြောကနေ ခံစစ်ကို ဆင်းကူဖို့က အရေးပါလာနေတယ်။ ",
"btext3": "   ရိုဘိုဟာ ဗဟိုခံစစ်သမား စစ်စစ် မဟုတ်တာကြောင့် ဗန်ဒိုက်၊ ကိုနတေးတို့နဲ့အတူ ခံစစ်ကြောင်းကို တာဝန်ယူရာမှာ ဟာကွက်တွေ များပြားနေပါတယ်။ စပါးပွဲမှာဆိုရင် သူက အတွင်းပိုင်းမှာ ဘောလုံးကိုင်ထားချိန် ပေါ့ဆခဲ့ပြီး စပါးဘက်က အခွင့်အရေး ရခဲ့ပေမယ့် အယ်လီဆန် ကာကွယ်နိုင်လို့ သက်သာခဲ့တယ်၊ ဆွန်ရဲ့ ဒုတိယဂိုးမှာတော့ နောက်ချန်နေခဲ့တာကြောင့် လူကျွံဖမ်းဖို့ မအောင်မြင်ခဲ့ပါဘူး။ ဒီနောက်ပိုင်းပွဲတွေမှာ ဖာဘင်ညို ခြေစွမ်း တိုးတက်လာခြင်း၊ ကွင်းလယ်ထိပ်နားကနေ ဂျုံးနဲ့ ဂက်ပိုတို့ရဲ့ ဖိအားပေးနှုန်း မြင့်မားခြင်းတွေကြောင့် လီဗာပူးခံစစ်ကြောင်းက သက်သာနေပေမယ့် အခွင့်အရေးကြီးတွေ ဆက်တိုက် ပေးနေရတာဟာ ပွဲစဉ်အလိုက် သိသာလာခဲ့ပါတယ်။ ကလော့ပ်ကတော့ ဒီရာသီ လက်ကျန်ပွဲတွေဟာ လာမယ့်ရာသီအတွက် အကျိုးအမြတ်ရစေဖို့ ရည်ရွယ်တယ်လို့ ဆိုထားခဲ့ပြီး သူ့ရဲ့ စနစ်သစ်ကို ဆက်လက် အသုံးပြုမှာဖြစ်ကာ ခံစစ်ပိုင်း ကျစ်လစ်အောင် ဘယ်လို လုပ်မလဲဆိုတာအတွက် အဖြေရှာဖွယ် ရှိနေတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/05/trent-defence-3-lfc-678x381.jpg",
"imgurl2":"https://lfcthadin.com/wp-content/uploads/2023/05/defence-3-lfc.jpg",
"imgurl3":"https://lfcthadin.com/wp-content/uploads/2023/05/trent-no-6-defence.jpg",
"video":"no"
 },
             {"ndate":"May  3 , 2023",
"htext":"လီဗာပူးမှာ အချစ်ဆုံး တွဲဘက်တွေ ဖြစ်လာနေတဲ့ ဒါဝင်နူညက်နဲ့ လူးဝစ် ဒီယက်စ်",
"btext1":"လီဗာပူးရဲ့ နာမည်ကြီး ခေါ်ယူမှု နှစ်ခုဖြစ်တဲ့ ဒီယက်စ်နဲ့ နူညက်တို့ဟာ အန်ဖီးကို ရောက်ကတည်းက ဘာသာစကား အခက်အခဲတွေကို ရင်ဆိုင်နေရပါတယ်။ သူတို့ရဲ့ အစောပိုင်းနေ့ရက်တွေမှာ ကာတစ်ဂျုံးနဲ့ ဟာဗေး အယ်လီးယော့တို့က အဓိက ကူညီပေးကြတာဖြစ်ပြီး အင်္ဂလန်ကွင်းလယ်လူ နှစ်ဦးလုံးဟာ တောင်အမေရိသားတွေနဲ့ လက်ဟန်ခြေဟန် အသုံးပြုပြီး ဆက်သွယ်ကြတာ ဖြစ်ပါတယ်။ ကလော့ပ်ကတော့ ဒါဝင်ဟာ လီဗာပူးအသင်းမှာ သက်သောင့်သက်သာ ရှိနေပေမယ့် သူ့ရဲ့ အင်္ဂလိပ် စကားပြော အားနည်းမှုက ပြဿနာဖြစ်နေတာလို့ ဝန်ခံထားတယ်။ ၆ လအတွင်း ၂ ကြိမ် ဒဏ်ရာရခဲ့တဲ့ ဒီယက်စ်ဟာ အခုချိန်မှာ လေ့ကျင့်ရေး ပြန်ဝင်နေသလို အင်္ဂလိပ်စာ သင်တန်းတွေကအစ ဒါဝင်နဲ့ အတူတူ သင်ယူနေပြီ ဖြစ်ပါတယ်။ ",
"btext2":"ဒီယက်စ်ကပဲ “ အခု ကျနော်တို့ အရမ်းကို ရင်းနှီးနေပါပြီ။ လေ့ကျင့်ရေးကွင်းထဲ စဝင်ချိန်ကစပြီး ကွင်းထဲက ထွက်ခွာချိန်ထိ စက္ကန့်တိုင်းမှာ ကျနော်တို့ နှစ်ယောက်က တပူးပူးတတွဲတွဲ အတူရှိကြပါတယ်။ သူ့လို အသင်းဖော်ကို ပိုင်ဆိုင်ထားတာ အရမ်းကောင်းပါတယ်။ အသင်းအတွက် သူက အများကြီး ကူညီပေးနိုင်တဲ့ အရည်အချင်း ရှိထားပါတယ် ” လို့ ထုတ်ပြောခဲ့တယ်။ လီဗာပူးမှာရှိလာတာ ၁၆ လရှိနေပြီဖြစ်တဲ့ ဒီယက်စ်ဟာ ဘယ်ခြမ်းတောင်ပံမှာ ဒါဝင်နဲ့ နေရာလုရတော့မှာပါ။ ရာသီစ ရုန်းကန်ခဲ့ရတဲ့ ဒါဝင်ကို လီဗာပူးမှာ သူ ဘယ်လို အသားကျလာသလဲ ဒီယက်စ်က ပြောပြခဲ့ပါသေးတယ်။ “ အသင်းဖော်တွေက ကျနော်ကို ဘောလုံး ကောင်းကောင်းကစားစေဖို့ ကူညီပေးကြပါတယ်။ ဘာသာစကားပိုင်းမှာလည်း သက်သောင့်သက်သာ ခံစားရအောင် လုပ်ပေးကြပါတယ်။ လေ့ကျင့်ရေးတိုင်းကို ကိုယ့်အိမ်လို ခံစားရတယ်။ ဒါကြောင့်လည်း ကျနော်က အမြန်ဆုံး အသားကျလာခဲ့တာပါ ” လို့ ဒီယက်စ်က ဆိုသွားတာ ဖြစ်ပါတယ်။ ",
"btext3": "     no ",
"imgurl1":"https://lfcthadin.com/wp-content/uploads/2023/05/derwin-diaz-lfc-678x381.jpg",
"imgurl2":"https://www.zaobao.com.sg/news/singapore/story20230426-1387472",
"imgurl3":"no",
"video":"no"
 },
             {"ndate":"May  3 , 2023",
"htext":"FSG ကို ကလော့ပ် ကာကွယ်ပေးနေကြောင်း နဗီး ပြော၊ လီဗာပူးပရိသတ်တွေ စိတ်ရှည်ပေးတော့မှာ မဟုတ်ဘူးလို့ ဆွေးနွေးတဲ့ ကာရေဂါ",
"btext1":" လွန်ခဲ့တဲ့ ဆယ်စုနှစ်အတွင်း မန်ချက်စတာ ယူနိုက်တက် ပရိသတ်တွေ ခံစားခဲ့ရတဲ့ အလားတူ ရုန်းကန်ရမှုမျိုးကို လီဗာပူးပရိသတ်တွေကို ကြုံတွေ့ရနိုင်တယ်လို့ ဂယ်ရီနဗီးက သတိပေးခဲ့ပါတယ်။ လီဗာပူးဟာ ချန်ပီယံလိဂ်၊ အက်ဖ်အေဖလား၊ လိဂ်ဖလားနဲ့ ပရီးမီးယားလိဂ်ဖလားတို့ အောင်မြင်ခဲ့ပေမယ့် ကလပ်ရဲ့ Fenway Sports Group အသင်းပိုင်ရှင်တွေဟာ အသင်းကို ကိုယ်ပိုင်ဝင်ငွေနဲ့ ရပ်တည်နိုင်ဖို့ကို ဦးစားပေးနေပြီး အသုံးစရိတ် လုံးဝ မထုတ်တဲ့ အုပ်ချုပ်မှု ပုံစံကို အသင်းပရိသတ်တွေ မကျေမနပ် ဖြစ်နေကြတာပါ။ လီဗာပူးဟာ နိုဝင်ဘာမှာ အသင်းကို အရောင်းတင်ခဲ့ပေမယ့် တစ်သင်းလုံး ရောင်းချမှာ မဟုတ်ဘဲ ရင်းနှီးမြုပ်နှံမှုတွေကိုသာ လက်ခံမှာဖြစ်ကြောင်း ပြန်လည် ဖြေရှင်းခဲ့ပါတယ်။ ကလော့ပ်ဟာ ပိုင်ရှင်တွေကို ကာကွယ်ပေးနေပြီး အနာဂတ်မှာ ပရိသတ်တွေကြား စိတ်ဝမ်းကွဲမှု ဖြစ်လာစေနိုင်တယ်လို့ ယူနိုက်တက် နောက်ခံလူဟောင်း နဗီးက သတိပေးခဲ့ပါတယ်။",
"btext2":"“ ယာဂင်ကလော့ပ်က အသင်းပိုင်ရှင်တွေကို ကာကွယ်ပေးနေတာ။ ချယ်ဆီးနဲ့ စီးတီးတို့ ငွေတွေအများကြီး စသုံးလာတုန်းက ယူနိုက်တက်အတွက် ဘတ်ဂျက်နည်းနည်းနဲ့ အသင်းတစ်သင်းကို ပုံဖော်ပေးနိုင်ခဲ့တဲ့ ဆာအဲလက်စ်ရဲ့ အရည်အသွေးဟာ အသင်းပိုင်ရှင်တွေအတွက် အကာအကွယ်ဖြစ်စေခဲ့သလိုပါပဲ။ ဂလေဇာမိသားစုရှိနေတဲ့ ယူနိုက်တက်ရဲ့ပုံစံတွေကြောင့် နောက်ဆုံးမှာ ထွက်ခွာရဖို့ ဖြစ်လာတယ်။ ဘာလို့လဲဆိုတော့ သူတို့က အဓိက အားကစားပြိုင်ပွဲတွေမှာရော၊ အားကစားနဲ့မဆိုင်တဲ့ ရည်မှန်းချက်တွေမှာပါ ကျရှုံးခဲ့တာပါ ” လို့ နဗီးက ဆိုပါတယ်။ လီဗာပူးနောက်ခံလူဟောင်း ဂျေမီကာရေဂါကပဲ ကလော့ပ်ရဲ့ အသင်းဟာ အားကစားပိုင်းတွေမှာ ကျရှုံးခဲ့တာမျိုး မရှိပေမယ့် ဒီရာသီလို ဆုဖလား စိန်ခေါ်နိုင်စွမ်း မရှိဘဲ အင်အားဖြည့်မှုတွေအတွက်လည်း ထူးခြားမှု မရှိလာရင် ပရိသတ်တွေက ပိုင်ရှင်တွေကို စတင် ကျောခိုင်းလာမယ်လို့ ထောက်ခံခဲ့တယ်။ ",
"btext3": "    “ FSG က အားကစားပိုင်းမှာ မကျရှုံးခဲ့ပါဘူး။ ကျွန်တော့်အထင် လီဗာပူးတို့ အားကစားဆိုင်ရာ ရည်မှန်းချက်မှာ စတင်ကျရှုံးလာတာနဲ့ ကလော့ပ်အတွက် အသုံးစရိတ် မရဘူးဆိုရင် ဒါမှမဟုတ် နောက်၁နှစ် ၂နှစ်လောက်မှာ သူထွက်သွားမယ်ဆိုရင် ဂလေဇာတွေနဲ့ ယူနိုက်တက် ဖြစ်ခဲ့သလိုမျိုး ဒီမှာလဲ ဖြစ်လာလိမ့်မယ်။ လီဗာပူးပရိသတ်တွေက ယူနိုက်တက်ပရိသတ်တွေလိုမျိုး စိတ်ဓာတ်ပြင်းထန်ကြတယ်၊ သူတို့ကလပ်ကို အရမ်းချစ်ကြတယ်၊ လီဗာပူးကို ထိပ်ဆုံးမှာပဲ မြင်ချင်ကြတယ်။ လွန်ခဲ့တဲ့ နှစ်အနည်းငယ်အတွင်း ရလဒ်ကောင်းတွေကို မြင်ခဲ့ပြီးမှ အဆင့်၆၊ ၇ လောက်ရောက်နေရင် သူတို့ လက်ခံမှာမဟုတ်ပါဘူး။ လီဗာပူးပရိသတ်တွေက အသင်း ဆုဖလားတွေ ပြန်စိန်ခေါ်နိုင်ဖို့ကို နှစ် ၃၀ လောက်ကြုံခဲ့ရပြီးတော့ စိတ်ရှည်ရှည်နဲ့ လက်ခံစောင့်ဆိုင်းပေးခဲ့တာပါ ”လို့ ကာရေဂါက ပြောကြားခဲ့ပါတယ်။ လီဗာပူးအသင်းဟာ ရင်းနှီးမြုပ်နှံသူ အသစ်တွေ ရှာဖွေနေပေမယ့် အခုချိန်ထိတော့ ထူးခြား သတင်းမျိုး မကြားရသေးတာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/856352023-678x381.jpg",
"imgurl2":"https://lfcthadin.com/wp-content/uploads/2023/04/klopp-fsg-2023-.jpg",
"imgurl3":"https://www.zaobao.com.sg/news/singapore/story20230426-1387472",
"video":"no"
 },
            {"ndate":"May  3 , 2023",
"htext":"ကလော့ပ်ကို စွဲချက်တင်ပြီဖြစ်တဲ့ အက်ဖ်အေ၊ ရာသီကုန်ထိ နားရမယ့် သီယေဂို၊ ဗေဂါ၊ အူဂါတီ၊ အယ်လစ္စတာ အပြောင်းအရွှေ့ ကိစ္စနဲ့ လီဗာပူး သတင်းတိုများ",
"btext1":" သီယေဂိုဟာ ဒဏ်ရာကို ခွဲစိတ်မှု ပြုလုပ်ရမှာ ဖြစ်တာကြောင့် လီဗာပူးအသင်းရဲ့ လက်ကျန်ပွဲစဉ်တွေ အားလုံးကို လွဲချော်သွားပြီ ဖြစ်ပါတယ်။ အက်ဖ်အေက စပါးပွဲမှာ ဘက်လိုက်တယ်လို့ တီယာနေးကို ဝေဖန်ခဲ့တာအတွက် အရေးယူခံရမှာဖြစ်ပြီး သောကြာနေ့ နောက်ဆုံးထားကာ အယူခံဝင်ခွင့် ပေးမယ်လို့ သတင်းထုတ်ပြန်ပါတယ်။ ဒီနွေမှာ လီဗာပူးအသင်း ချိတ်ဆက်မယ့် ပထမ ဦးစားပေး ကွင်းလယ်လူ စာရင်းမှာ ဘရိုက်တန်မှ အယ်လစ္စတာ ပါဝင်ပါတယ်လို့ Paul Joyce က အတည်ပြုပါတယ်။",
"btext2":"လီဗာပူးအသင်းဟာ ဆယ်တာဗီဂို ကွင်းလယ်လူ ဂါဘရီ ဗေဂါကို ဥရောပ ထိပ်သီးအသင်းတွေနည်းတူ စိတ်ဝင်စားနေပေမယ့် ချဉ်းကပ်မှုတော့ မရှိသေးပါဘူး။ ကြားရက်မှာ လီဗာပူးက ဖူလ်ဟမ်နဲ့ ရင်ဆိုင်ရမှာဖြစ်ပြီး အယ်လီးယော့က အသင်းဟောင်းဟာ ပရီးမီးယားလိဂ်မှာ အဆင့်တစ်ခုမှာ ရပ်တည်နိုင်သင့်တယ်လို့ မှတ်ချက်ပေးလိုက်ပါတယ်။ ဂက်ပိုဟာ အထောင်တိုက်စစ် နေရာမှာ သင့်လျော် အံဝင်သူလို့ ကလော့ပ်က ထုတ်ပြောခဲ့ပြီး နယ်သာလန်သားကို တိုက်စစ်ရဲ့ ဗဟိုချက်မ နေရာမှာပဲ ဆက်သုံးဖို့ သတင်းပါးလာပါတယ်။ ",
"btext3": "  အူဂါတီနဲ့ ပတ်သက်ပြီး သတင်းတွေ ကြီးနေပေမယ့် လီဗာပူးရဲ့ ပစ်မှတ်တွေထဲမှာ ၎င်းက ထိပ်ဆုံး စာရင်းထဲ မပါသေးပါဘူးလို့ အပြောင်းအရွှေ့ဆိုင်ရာ The Times က ဖော်ထုတ်လာပါတယ်။ တိုက်စစ်မှူး ဂျိုတာဟာ ဒဏ်ရာကြောင့် ဖူလ်ဟမ်ပွဲကို လွဲချော်သွားဖွယ် ရှိနေပါတယ်။ သူဟာ စပါးပွဲ မတိုင်ခင်တည်းက ကြံ့ခိုင်မှု ရုန်းကန်နေခဲ့ရတာ ဖြစ်ပါတယ်။ အသင်းရဲ့ လေ့ကျင့်ရေးမှာ ဖာမင်နိုနဲ့ ကိတ်တာတို့ ပြန်ပါလာပေမယ့် ဖူလ်ဟမ်ပွဲကို သေချာပေါက် လွဲချော်သွားဦးမှာပါ။ လီဗာပူး လူငယ် ကွင်းလယ်လူ ကလာဆန်ကို အပြီးသတ် လက်မှတ်ထိုးရေး ဆဲလ်တစ်နဲ့ ရိန်းဂျား နှစ်သင်းလုံးက ဒီနွေမှာ ကမ်းလှမ်းလာဖို့ ရှိပါတယ်။    ",
"imgurl1":"https://lfcthadin.com/wp-content/uploads/2023/05/819352023-678x381.jpg",
"imgurl2":"https://lfcthadin.com/wp-content/uploads/2023/05/veiga-lfc-transfer.jpg",
"imgurl3":"no",
"video":"no"
 },
           {"ndate":"May  2 , 2023",
"htext":"ဒိုင်လူကြီး တီယာနေး သူ့ကို ဘာပြောခဲ့လဲ ကလော့ပ် ထွက်ရှင်းလာပြီး ဒီစကားမှာ လိမ်ညာမှု မပါဘူးလို့ နည်းပြကြီး ဆို",
"btext1":" ကလော့ပ်ဟာ ကွင်းလယ်ဒိုင် တီယာနေးက ပုဂ္ဂိုလ်ရေးပါတဲ့ ဆုံးဖြတ်ချက်တွေ ပြုလုပ်ခဲ့တယ်ဆိုတဲ့ ပြောဆိုချက်အတွက် အက်ဖ်အေရဲ့ စစ်ဆေးခြင်းကို ရင်ဆိုင်ရတော့မှာ ဖြစ်ပါတယ်။ ကလော့ပ်က “ သူငါ့ကို ကြည့်ပြီး အဝါကဒ်ပေးချိန် ပြောခဲ့တဲ့ စကားက အဆင်မပြေဘူး ” လို့ စပါးပွဲအပြီး ပြောဆိုခဲ့တာဖြစ်ကာ PGMOL ကတော့ ကလော့ပ်ရဲ့ ပြောဆိုမှုကို ပြင်းပြင်းထန်ထန် ကန့်ကွက်ကြောင်းနဲ့ တီယာနေးက ပရော်ဖက်ရှင်နယ် ဆန်ဆန် ပြုမှုခဲ့တယ်လို့ စာထုတ်လာခဲ့တယ်။ ကွင်းထဲမှာ ဖြစ်ခဲ့တဲ့ ကိစ္စအတွက် ကလော့ပ်ကို ကာလရှည် ပွဲပယ်ဖို့ အက်ဖ်အေဘက်က စီစဉ်နေပြီး ဖူလ်ဟမ်းပွဲကြိုမှာတော့ လီဗာပူးနည်းပြက တီယာနေး သူ့ကို ဘာပြောခဲ့လဲ? ကွင်းထဲ ဘာဖြစ်ခဲ့လဲ? အခုလို ဖြေရှင်းလာပါတယ်။",
"btext2":"သတင်းထောက်တွေကို ကလော့ပ်က ပြောရာမှာ “ အဝါကဒ်ရမယ်လို့ ကျနော် မျှော်လင့်ပြီးသားပါ၊ အဲ့မှာ တီယာနေးက ‘ငါ့သဘောနဲ့ဆိုရင် အနီကဒ်ပဲ ဒါပေမယ့် စတုတ္ထဒိုင်ကြောင့် အဝါကဒ်ပဲ ပြလိုက်မယ် ’လို့ ပြောခဲ့တယ်။ အဲ့ကိစ္စ ဖြစ်ကိုမဖြစ်ခဲ့သင့်တာပါ။ ခံစားချက်အရ ဒေါသတွေ ပေါက်ကွဲသွားလို့ ဖြစ်သွားခဲ့တာပါ။ ဒါက ခေါင်းဆောင်ကောင်းတွေ လုပ်သင့်တဲ့ အပြုအမှု မဟုတ်ပါဘူး။ ဒါကြောင့်ပဲ ကွင်းထဲမှာ ကျနော် အောင်ပွဲခံခဲ့တာပါ။ အခြေအနေက ကွင်းထဲမှာ မိုက ဆက်တိုက် လူချခံရတယ်၊ ဘာပြစ်ဒဏ်မှ မပေးဘူး။ အဲ့မြင်ကွင်းမှာ ကျနော် မြင်ခဲ့တာကတော့ မိုကို လူချတာအတွက် ပြစ်ဒဏ်ပေးသင့်တယ်။ ကျနော် မျက်လုံးနဲ့ တပ်အပ်မြင်တဲ့ ကိစ္စပဲ။ တီယာနေးက စပါးကို ဖရီးကစ်ပေးလိုက်တယ်၊ အဲ့တာပြီး နောက်ထပ် ဖရီးကစ် ထပ်ပေးတယ်။ ရစ်ချာလီဆန် ဂိုးသွင်းသွားတယ်၊ ၁ မိနစ်လောက်ကြာတော့ ကျနော်တို့ ဂိုးထပ်သွင်းခဲ့တယ်။ ကျနော် ဒေါသထွက်နေဆဲပဲ။ ဘာအမှားမှ မပြောခဲ့ပါဘူး။ ‘မင်းမပါလဲ ဂိုးတယ်’ လို့ စတုတ္ထဒိုင်နား သွားအော်ခဲ့တယ်။ သူ့နား အနီးကပ်ဆုံးထိ မရောက်ခဲ့ဘူး။ အဲ့နောက် ကြွက်သားနာခဲ့တယ်။ တီရာနေးက ကျနော်ထံ လာတယ်။ အနီကဒ် ပြမယ်လို့တော့ မထင်ပါဘူး၊ အဝါကဒ်လောက်တော့ မှန်းထားပါတယ်။ အဲ့မှာ သူက အနီကဒ်ပြချင်ပေမယ့် စတုတ္ထဒိုင်ကြောင့် အဝါကဒ်ပဲ ပြတာလို့ ပြောခဲ့တယ်။ သူ အဝါကဒ်ပြတယ်၊ ကျနော် ပြုံးပြီး ကြည့်နေလိုက်တယ်။ ပွဲပြီးသွားတယ်၊ ကျနော်တို့ အထဲဝင်တယ်၊ တည်တည်ငြိမ်ငြိမ်ရှိဖို့ ကြိုးစားတယ်။ မရဘူး ဒေါသက ထွက်နေတုန်းပဲ အဲ့တော့ အင်တာဗျူးမှာ ပြောခဲ့တဲ့အတိုင်း ထုတ်ပြောလိုက်တော့တာပဲ ” လို့ ပြောခဲ့တာ ဖြစ်ပါတယ်။ ",
"btext3": "    ကလော့ပ်က သူရယ်၊ လီဗာပူးရယ်နဲ့ တီယာနေးကြားမှာ ဇာတ်လမ်းတွေ ရှိတယ်လို့ ပွဲအပြီးမှာ ပြောခဲ့ပါတယ်။ မနှစ်က ရော်ဘတ်ဆန်ကို ဟယ်ရီကိန်း ဖြတ်ထုတ်မှု အပါအဝင် တီယာနေးက လီဗာပူးကို ဆန့်ကျင်တဲ့ ဆုံးဖြတ်ချက်တွေ လုပ်ခဲ့သေးတာပါ။ အခုတော့ ဒိုင်လူကြီးထုနဲ့ ကလော့ပ်တို့ ထိပ်တိုက်တွေ့နေပါပြီ။ ကလောပ့်ကပဲ “ ကျနော်တို့ပွဲတွေကို တီယာနေး ကိုင်ရင် ခံစားမိတဲ့အတိုင်း ပြောတာပါပဲ။ သူက ပရော်ဖက်ရှင်နယ်ဆန်ဆန် မလုပ်ဘူးလို့ ကျနော် ခံစားရတယ်။ ဒါပေမယ့် ကျနော်တို့ကြား ဇာတ်လမ်းတွေ ရှိတာကို မငြင်းပါဘူး။ အတိတ်တုန်းက ကျနော်တို့အတွက် အရေးကြီး ပွဲတွေမှာ သူပါဝင်ခဲ့ဖူးတယ်။ ကျနော်ကတော့ ကိုယ့်ခံစားချက်အတိုင်း ပြောလိုက်တာပဲ။ ဒိုင်တွေက ကျနော် ပြောတာကို စိတ်ဆိုးနေကြတာကို သိပါတယ်။ ကျနော်က ညာပြောတယ်လို့ ပြောနေကြတာလဲ ရှိတယ်။ ညာမပြောခဲ့တာ သေချာပါတယ် ” လို့ တုန့်ပြန်ခဲ့တာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/klopp-ref-red-678x381.jpg",
"imgurl2":"https://lfcthadin.com/wp-content/uploads/2023/05/klopp-tierney-pl.jpg",
"imgurl3":"no",
"video":"no"
 },
          {"ndate":"May  2 , 2023",
"htext":"အန်ဖီးကွင်းမှာ ဂိမ်းလာဆော့နေတဲ့ ဘောလုံးပရိသတ်ကြောင့် လီဗာပူး ပရိသတ်တွေကြား ပွဲဆူ",
"btext1":"လီဗာပူးက စပါးအသင်းကို ၄-၃ ဖြင့် အနိုင်ရခဲ့တဲ့ စိတ်လှုပ်ရှားစရာ ပရီးမီးယားလိဂ်ပွဲမှာ ပရိသတ်တစ်ဦးက ဘောလုံးပွဲ မကြည့်ဘဲ ကွင်းထဲမှာ ဖုန်းနဲ့ ဂိမ်းထိုင်ဆော့နေခဲ့တာမို့ လီဗာပူးပရိသတ်တွေကြား အတော်လေး ပွက်လောရိုက်ခဲ့ပါတယ်။ အန်ဖီးပွဲကြည့်စင်ရဲ့ အပေါ်ဘက်ပိုင်းမှာ ထိုင်နေတဲ့ ပရိသတ်တစ်ဦးဟာ ကွင်းထဲက ကစားမှုကို အားပေးရမယ့်အစား ဂိမ်းထိုင်ဆော့နေခဲ့တာပါ။ အဖွင့် ၁၅ မိနစ်မှာတင် ၃ ဂိုးရခဲ့သလို ဒုတိယပိုင်းမှာ စပါးတို့ ပြန်လာနိုင်ခဲ့တဲ့ အဆိုပါပွဲဟာ ဂိမ်းထိုင်ဆော့နေရအောင် ပျင်းရိစရာ ပွဲတစ်ပွဲ မဟုတ်ခဲ့ပါဘူး။ လီဗာပူးပရိသတ် တစ်ဦးက အဆိုပါပုံကို ရိုက်မိခဲ့ရာကနေ တွစ်တာမှာ တင်ခဲ့တာဖြစ်ပြီး ဂိမ်းနှိပ်နေတဲ့ ပရိသတ်ဟာ ဘယ်အသင်း ပရိသတ်မှန်း မသိပေမယ့် လီဗာပူး ပရိသတ်ဖြစ်မယ်လို့ ယူဆရပါတယ်။ အဲ့အချိန်မှာ ပွဲက ၃-၁ ဖြစ်နေပြီး စပါးက ထောင့်ကန်ဘော ကန်ခွင့်ရထားတာလို့လည်း သိရတယ်။ ",
"btext2":"များစွာသော ပရိသတ်တွေဟာ အန်ဖီးကွင်းထဲ ဝင်ကြည့်ခွင့်အတွက် တစ်ရာသီစာ လက်မှတ် ဝယ်ယူနိုင်ရေး မျှော်လင့်စောင့်ဆိုင်းနေရချိန်မှာ ကွင်းထဲ ဝင်ခွင့်ရတဲ့ ပရိသတ် တစ်ဦးက အသင်းကို အားမပေးခြင်းအပေါ် အတော်လေး စိတ်ဆိုးနေကြတာ ဖြစ်ပါတယ်။ အဆိုပါဖြစ်ရပ်အတွက် လီဗာပူးပရိသတ်တွေက… ” ဘောလုံးပွဲ ယှဉ်ပြိုင်နေတာကို ဖုန်းနဲ့ ဂိမ်းပဲ နှိပ်နေမယ်ဆိုရင် ဘာလို့များ ကွင်းထဲဝင်လာနေသေးတာလဲ? ကင်မရာသမားကကော ဘောလုံးပွဲ မကြည့်ပါဘဲ ဘာလို့ သူများ ဘာလုပ်နေလဲပဲ လိုက်ရိုက်နေတာလဲ? ” ” ဒီလိုကိစ္စတွေကြောင့် ငါ့ရဲ့ တစ်ရာသီစာ လက်မှတ်ကို ပြန်ယူခဲ့တာပဲ။ မဟုတ်ရင် တိုးရစ်တွေကို လက်မှတ်ခွဲတမ်း တိုးပေးပြီး တကယ့် ပရိသတ် အစစ်တွေက ကွင်းထဲ ဝင်လို့မရတော့ဘူး ဖြစ်သွားမယ်။ ” ",
"btext3": "   ” ငါတော့ ဒီမြင်ကွင်းကို သိပ်စိတ်ဆိုးမိတယ်။ အကယ်လို့ သူ့နေရာမှာ ငါသာဆိုရင် ရင်ဘတ်ကြီး ကွဲမတတ် အော်ဟစ် အားပေးနေမိမှာပဲ။ ” ” တကယ့် ဟာသပါကွာ။ ထောင်ပေါင်းများစွာသော လီဗာပူးပရိသတ်တွေမှာ ကွင်းထဲ ဝင်ခွင့် လက်မှတ်ရဖို့ ခက်ခဲနေချိန် ဒီလိုပရိသတ်က ကွင်းထဲ ရှိနေတယ်တဲ့လား။ ” ” သူက စပါးပရိသတ်လည်း ဖြစ်နေရင် ဖြစ်နေမှာပေါ့။ သူတို့အသင်း ၃ ဂိုးပြတ် ရှုံးနေလို့ စိတ်ပျက်ပျက်နဲ့ ဂိမ်းထိုင်နေတာ မဖြစ်နိုင်ဘူးလား ” စသဖြင့် တုန့်ပြန်ခဲ့ကြပါတယ်။   ",
"imgurl1":"https://lfcthadin.com/wp-content/uploads/2023/05/1908242023-678x381.jpg",
"imgurl2":"https://lfcthadin.com/wp-content/uploads/2023/05/1908242023-678x381.jpg",
"imgurl3":"no",
"video":"no"
 },
         {"ndate":"May  2 , 2023",
"htext":"အနိုင်ဂိုးသွင်းနိုင်ခဲ့ရာမှာ ရော်ဘတ်ဆန်ရဲ့ ကျေးဇူးရှိတယ်လို့ ထုတ်ပြောလာတဲ့ ဂျိုတာ",
"btext1":"စပါးကို ၄-၃ နဲ့ အနိုင်ရခဲ့တဲ့ပွဲမှာ လီဗာပူးရဲ့ ၉၄ မိနစ် အနိုင်ဂိုးအတွက် အသင်းဖော် ရော်ဘတ်ဆန် ကူညီပေးခဲ့ကြောင်းကို အနိုင်ဂိုးရှင် ဂျိုတာက ထုတ်ပြောလာပါတယ်။ ရစ်ချာလီဆန်က စပါးအတွက် နောက်ဆုံးချေပဂိုးကို သွင်းယူပေးလိုက်ပြီးနောက် စက္ကန့်ပိုင်းအကြာမှာပဲ ဂျိုတာက အနိုင်ဂိုး သွင်းယူလိုက်ပြီး ပြဇာတ်ဆန်ဆန် ၄-၃ နဲ့ အနိုင်ရစေခဲ့တာ ဖြစ်ပါတယ်။ ဂျိုတာကတော့ အသင်းက အဝေးဘော ကစားတော့မှာမို့ တိုက်စစ်မှာပဲ နေရာယူထားဖို့ ဘေးကနေ အကြံပေးခဲ့တဲ့ ရိုဘိုကို ကျေးဇူးတင်စကား ဆိုခဲ့ပါတယ်။ “ ရိုဘိုက ကျွန်တော့်ကို တိုက်စစ်ပိုင်းမှာ ဆက်နေဖို့ ပြောခဲ့ပါတယ်။ ဘာလို့လဲဆိုတော့ အဝေးဘောတွေက ကျနော်တို့ ပုံမှန်ကစားနေကျ ဖြစ်လို့ပါပဲ။ တိုက်စစ်မှာ ဆက်နေရယူ ကစားပြီး အခွင့်အရေး ရမှာကို ယုံကြည်နေဖို့ပါ။ အဝေးဘောတွေက ကောင်းတဲ့လက္ခဏာလို့ ခံစားရပါတယ်။ ",
"btext2":" ကျွန်တော်တို့ တကယ်လုပ်နိုင်ခဲ့တယ်။ ကျွန်တော်တို့ second ball ကို အရယူပြီး ကစားကွက် ပြန်တည်ဆောက်ခဲ့တယ်။ ပြိုင်ဘက်ခံစစ်နားမှာ နေရာယူခဲ့ပြီးတော့ ကျွန်တော်က သူတို့ရဲ့ ပေးပို့မှုတစ်ခုကို ကြားဖြတ်ယူနိုင်ခဲ့ပြီး အနိုင်ဂိုး သွင်းယူခဲ့တာပါ။ အဲ့ဖြစ်ရပ်က သိပ်ကောင်းခဲ့ပါတယ်။ ဂိုးသွင်းဖို့ကတော့ သိပ်ပြီး စဉ်းစားနေဖို့ မလိုခဲ့ပါဘူး။ ကျွန်တော် ဘောလုံးကို ကြားဖြတ်ယူနိုင်တယ်ဆိုပြီး ယုံကြည်လိုက်တဲ့ အခိုက်အတန့်က အဓိကကျခဲ့တယ် ထင်ပါတယ်။ ဘာလို့လဲဆိုတော့ သူတို့ရဲ့ အစွန်လူက ဘောလုံးကို နောက်ပြန်ပေးနေတာကို တွေ့နေရလို့ပါ။ ဘောလုံး လုယူနိုင်တော့ ကျွန်တော့်အတွက် အဓိက အခိုက်အတန့် ဖြစ်ခဲ့တယ်။ ‘ဘောလုံးကို ရအောင်သာယူပြီး တည့်တည့်ကန်လိုက်ရင်ရပြီ’ ပေါ့။ မျှော်လင့်ထားတဲ့အတိုင်းက အဆင်ပြေပြေနဲ့ ဂိုးဝင်သွားခဲ့တာပါ ” လို့ ဖြစ်ပါတယ်။ အခုချိန်မှာ လီဗာပူးဟာ စပါးကို ကျော်တက်သွာပြီး ၄ ပွဲဆက် နိုင်ပွဲနဲ့ အဆင့် ၅ နေရာကို တက်လှမ်းသွားတာဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2023/05/1807253023-678x381.jpg",
"imgurl2":"https://lfcthadin.com/wp-content/uploads/2023/05/1809252023.jpg",
"imgurl3":"no",
"video":"no"
 },
        {"ndate":"May  2 , 2023",
"htext":"‘I’m so glad that Jurgen is a Red’ သီချင်းကို ပွဲချိန်တွင်း လုံးဝ မဆိုဖို့ ကလော့ပ် ပိတ်ပင်",
"btext1":"လီဗာပူးပွဲတွေမှာ မိနစ် ၉၀ ပွဲချိန်အတွင်း သူ့အကြောင်း သီချင်းလုပ်ပြီး သီဆိုတာတွေ ရပ်တန့်ပေးဖို့ ယာဂင်ကလော့ပ်က ထုတ်ပြောလာခဲ့ပြီ ဖြစ်ပါတယ်။ The Beatles ရဲ့ ‘I Feel Fine’ သံစဉ်ကို ယူဆိုထားတဲ့ ‘I’m so Glad’ သီချင်းဟာ မနှစ်က ဖလားလေးလုံး အောင်မြင်မှု လမ်းကြောင်းပေါ် ရှိနေခဲ့တဲ့ လီဗာပူးအသင်းနဲ့အ​တူ ပေါ်ထွက်လာပါတယ်။ ဒီတလော ပရိသတ်တွေ အကြိုက်ဆုံး သီချင်းတစ်ခု ဖြစ်ခဲ့ပြီး လီဗာပူးပွဲတွေမှာ အမြဲတမ်း ဆက်ဆိုနေခဲ့တာ ဖြစ်ပါတယ်။ မနေ့က စပါးကို ၄-၃ နဲ့ အနိုင်ရခဲ့တဲ့ပွဲမှာလည်း အဲ့သီချင်းသံကို ကွင်းထဲမှာ မပြတ်ကြားနေခဲ့ရတာပါ။ ဒါပေမယ့် ၃-၀ နဲ့ ဦးဆောင်ထားတာကနေ ချေပဂိုးတွေ ပြန်ပေးလိုက်ရပြီးမှ ဒီယိုဂိုဂျိုတာရဲ့ နောက်ဆုံးမိနစ်ဂိုးနဲ့ အနိုင်ရခဲ့တာကို မြင်တွေ့ခဲ့ရတဲ့နောက် ကလော့ပ်က ပွဲမပြီးခင် အောင်ပွဲခံသလို ဖြစ်နေတဲ့ လုပ်ရပ်ကို တားဆီးဖို့ ဆုံးဖြတ်လိုက်ပါတယ်။ ",
"btext2":"“ ကျွန်တော်ပြောမှဖြစ်တော့မယ်။ ပရိသတ်တွေအားလုံးကို ချစ်ပါတယ်။ ဒါပေမယ့် ကျွန်တော့်အကြောင်း သီချင်းကိုတော့ မဆိုပါနဲ့။ ဆိုချင်ရင် ပွဲပြီးမှ ဘားတွေမှာဖြစ်ဖြစ် ဆိုကြပါ။ ဘာလို့လဲဆိုတော့ အဲ့ဒါက ပွဲသိမ်းတော့မလို အမြဲတမ်းခံစားရတယ်။ ကျွန်တော်တို့က ၃-၀ နဲ့ ဦးဆောင်နေတယ်.. ကွင်းထဲမှာ ‘I’m so glad that Jurgen is a Red’ ဆိုတဲ့ သီချင်းသံကို ကျွန်တော်ကြားရတယ်။ ပွဲက ပြီးသွားတာ မဟုတ်သေးဘူးလေ။ ဒါမျိုး သီချင်းက ပွဲပြီးမှ ဆိုရင် ပိုကောင်းမှာပါ။ အခုတော့ ပွဲကို ၄-၃ နဲ့ အနိုင်ရလိုက်တာမို့ လူတိုင်းက ပျော်နေမှာပါ။ ကွင်းထဲက ပရိသတ်တွေရဲ့ အားပေးမှုက ဒီပွဲကို ဘယ်တော့မှ မေ့နိုင်မှာ မဟုတ်တဲ့ ပေါက်ကွဲမှုတစ်ခုလို ဖြစ်ခဲ့တာပါ ” လို့ ကလော့ပ်က ပြောဆိုခဲ့ပါတယ်။ ",
"btext3": "    no  ",
"imgurl1":"https://lfcthadin.com/wp-content/uploads/2023/05/klopp-lfc-4-3-spurs-glad-678x381.jpg",
"imgurl2":"https://lfcthadin.com/wp-content/uploads/2023/05/jota-goal-spurs-43.jpg",
"imgurl3":"no",
"video":"no"
 },
       {"ndate":"May  2 , 2023",
"htext":"အူဂါတီကို ရောင်းတောင် ရောင်းပြီးပြီလို့ စပို့တင်း နည်းပြ အရွှန်းဖောက်",
"btext1":"လီဗာပူးအသင်းက စပါးကို ၄-၃ နဲ့ အနိုင်ရနေချိန် ကလပ်ရဲ့ ကစားသမား ခေါ်ယူရေးဆိုင်ရာ အဖွဲ့ကတော့ ပေါ်တူဂီမှာ ကင်းထောက်ခြင်းနဲ့ အလုပ်တွေ ရှုပ်နေခဲ့ပါတယ်။ စပို့တင်းနဲ့ ဖာမာလီဆိုတို့ရဲ့ ပွဲကို လီဗာပူး ကင်းထောက်တွေနဲ့ နယူးကာဆယ် ကင်းထောက်တွေ တက်ရောက် ကြည့်ရှုခဲ့ကြတယ်။ လီဗာပူးဟာ အူဂါတီအပြင် ခံစစ်မှူး ဂွန်ကာလို အန်နာဆီယိုကိုပါ သွားရောက် ကြည့်ရှုခဲ့တာလို့ သိရပါတယ်။ ပေါ်တူဂီ နာမည်ကြီး သတင်းဌာနတွေဖြစ်တဲ့ CNN Portugal, O Jogo နဲ့ A Bola တို့ အားလုံးကတော့ လီဗာပူးဟာ အူဂါတီအတွက် ချိတ်ဆက်မှု စတင်ခဲ့ပြီလို့ ပြီးခဲ့တဲ့ တစ်ပတ်လုံး ဖော်ပြနေခဲ့တယ်။ အသက် ၂၂ နှစ်အရွယ် ကွင်းလယ် ခံစစ်သမားအတွက် စပို့တင်းဘက်က စာချုပ်ပါကြေး ယူရို သန်း ၆၀ တောင်းဆိုနိုင်ပါတယ်။ ",
"btext2":" ဥရုဂွေး သတင်းထောက် Brahian Kuchman ကလည်း လီဗာပူးက ဒါဝင်နူညက်ရဲ့ တစ်နိုင်ငံတည်းသာ ကစားသမားကို စောင့်ကြည့် စိတ်ဝင်စားနေတာက သတင်းမှန်ဖြစ်တယ်လို့ ဖော်ပြထားတယ်။ ဒီတလောမှာ လီဗာပူးရဲ့ အပြောင်းအရွှေ့ သတင်းတိုင်ဟာ ကစားသမားတွေရဲ့ ဇာတိမြေတွေကနေ ပထမဆုံး ပေါ်ထွက်လာတတ်တဲ့ အစဉ်အလာ ရှိပါတယ်။ စပို့တင်းက ၂-၁ ဖြင့် အနိုင်ရတဲ့ပွဲမှာ အူဂါတီက ၇၃ မိနစ် ကစားခဲ့ပြီး လူစားလဲခံခဲ့ရပါတယ်။ သူက ၃-၄-၃ ကစားကွက်မှာ ကွင်းလယ် အတွင်းလူ နှစ်ဦးထံက နံပါတ် ၆ နေရာမှာ ပါဝင်ကစားခဲ့ပါတယ်။ အန်နာဆီယိုကတော့ သုံးယောက်တန်း ခံစစ်ရဲ့ ဗဟိုချက်မ နေရာက ပါဝင်ခဲ့ပါတယ်။ ပွဲအပြီးမှာ A Bola ကနေပြီး “အူဂါတီနေရာ အစားထိုးဖို့ စပို့တင်းက မိုနာကို ကွင်းလယ်လူ လူးကပ်ကို ချိန်ရွယ်နေတာ မှန်ပါလား?” လို့ မေးခဲ့ချိန်မှာ နည်းပြအာမိုရမ်က “သတင်းစာတွေမှာတော့ ကျနော်တို့က အူဂါတီကို ရောင်းတောင် ရောင်းပြီးသွားပြီ ရေးနေကြတာပဲ ” လို့ ရယ်ရယ်မောမော ဖြေဆိုသွားတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/05/inacio-ugarte-lfc-678x381.jpg",
"imgurl2":"https://lfcthadin.com/wp-content/uploads/2023/05/inacio-ugarte-lfc-678x381.jpg",
"imgurl3":"no",
"video":"no"
 },
      {"ndate":"May  2 , 2023",
"htext":"ကလော့ပ်ကို ကာလရှည် ပွဲပယ်ပြီး လီဗာပူးအသင်းအား အမှတ်လျှော့ဖို့ ဒိုင်အဖွဲ့တွေ ဆွေးနွေး",
"btext1":" လီဗာပူးနည်းပြကလော့ပ်ဟာ စပါးကို အနိုင်ရတဲ့ပွဲအတွင်း ကွင်းလယ်ဒိုင် တီယာနေးနဲ့ ဖြစ်ပွားခဲ့တဲ့ ကိစ္စတွေကြောင့် ဒီရာသီ ဒုတိယအကြိမ် ပွဲပယ်ခံရမှုကို ရင်ဆိုင်ရနိုင်ပါတယ်။ ကလော့ပ်ဟာ မန်စီးတီးကို ၁-၀ နဲ့ အနိုင်ရတဲ့ပွဲမှာ ဆာလာကို ထိခို်က်စေတဲ့ ကိစ္စအား အရေးယူဖို့ ပျက်ကွက်တဲ့ စည်းကြပ်ဒိုင်ကို ပြင်းထန်စွာ ပေါက်ကွဲခြင်းကြောင့် ပွဲပယ် ပြစ်ဒဏ် ရင်ဆိုင်ရဖူးတာ ဖြစ်ပါတယ်။ ပွဲနေ့ဒိုင်လူကြီးများအဖွဲ့က ဒိုင်အဖွဲ့နဲ့ ပြောဆိုထားတဲ့ မိုက်ခရိုဖုန်းကို စစ်ဆေးနေပြီး ကလော့ပ် ကိစ္စအတွက် စုံစမ်းနေတာဖြစ်ပါတယ်။ ကလော့ပ်က တီယာနေးကို ကွင်းအတွင်း ပေါက်ကွဲစကား ပြောခဲ့သလို ပွဲအပြီးမှာလည်း ဒိုင်လူကြီးဟာ ပရော်ဖက်ရှင်နယ် မဆန်တဲ့ အပြုအမှုတွေ လုပ်ခဲ့တယ်လို့ ထုတ်ပြောခဲ့ပါတယ်။",
"btext2":" အက်ဖ်အေကတော့ ကလော့ပ်နဲ့ တီယာနေး ဘာပြောခဲ့လဲ ဆိုတဲ့ ကိစ္စကို စည်းမျဉ်းစည်းကမ်းအရ ဆုံးဖြတ်ပြီးရင် လူသိထင်ရှား ထုတ်ပြဖွယ်ရှိပါတယ်။ အဆိုပါ အသံဖိုင်နယ်ကို ဒိုင်အဖွဲ့ အတွင်းလူတစ်ဦးကတော့ ရှင်းလင်းတဲ့ သက်သေတစ်ခုအဖြစ် မှတ်ချက်ပေးထားပါတယ်။ ဒါ့အပြင် စေတနာဝန်ထမ်း ဒိုင်လူကြီးများဆိုင်ရာ စီအီးအိုကလည်း ကလော့ပ်ကို ဒဏ်ကြေး ပေးဆောင်စေတာနဲ့တင် အပြစ်ကို အပြီးမသတ်ဖို့ တောင်းဆိုထားတယ်။ ငွေဒဏ်ဟာ ထိရောက်မှာ မဟုတ်ခြင်းနဲ့အတူ လီဗာပူးအသင်းကို ငွေဒဏ်မရိုက်ပဲ အမှတ်လျော့ပြီး ကလပ်တွေ ပါးစပ်ပိတ်အောင် သတိပေးဖို့ တိုက်တွန်းပါတယ်။",
"btext3": "  ဒီနှစ်တွေအတွင်း နည်းပြခွင့် ပိတ်ပင်ခြင်းဟာ ဒိုင်လူကြီးတွေကို နည်းပြတွေ ပြန်လည် စောဒက တက်ခြင်းကိစ္စအား ရပ်တန့်အောင် မလုပ်နိုင်တာမို့ အမှတ်လျော့ခြင်းကမှ ထိရောက်တဲ့ အပြစ်ပေးမှု ဖြစ်မယ်လို့ ၎င်းက ဆိုတာပါ။ လက်တလောမှာ အက်ဖ်အေရဲ့ အတွင်းလူဘက်က ထွက်ပေါ်လာတဲ့ သတင်းအရတော့ ဒိုင်လူကြီးတွေကို တုန့်ပြန်ခြင်းအတွက် ကလပ်တွေကို အမှတ်လျော့ဖို့ စဉ်းစားနေခြင်း မရှိသေးဘူးလို့ သိရပါတယ်။ Credit;လီဗာပူးသတင်းစုံ    ",
"imgurl1":"https://lfcthadin.com/wp-content/uploads/2023/05/klopp-tierney-pl-678x381.jpg",
"imgurl2":"https://lfcthadin.com/wp-content/uploads/2023/05/klopp-ban.jpg",
"imgurl3":"no",
"video":"no"
 },
      {"ndate":"May  2 , 2023",
"htext":"ကလော့ပ်ကို ကာလရှည် ပွဲပယ်ဖွယ်ရှိ ရမှတ်လျော့ဖို့ပါ အကြံပေး၊ မောင့်အတွက် သန်း ၈၀၊ သီယေဂိုကို စိတ်ဝင်စားတဲ့ ဘာစီလိုနာနဲ့ လီဗာပူး သတင်းတိုများ",
"btext1":"တီယောနေးကို ဝေဖန်ခဲ့တဲ့ နည်းပြကလော့ပ်ဟာ ဒိုင်တွေကို ဆက်တိုက် ဝေဖန်လာတာ ၂ ကြိမ်လောက် ရှိလာတာနဲ့အတူ ကာလရှည် ပွဲပယ်ခံရမယ့် အရေးကို ရင်ဆိုင်ရဖွယ် ရှိနေတယ်လို့ သိရပါတယ်။ ဦးဆောင် ဒိုင်လူကြီးများ အဖွဲ့က နည်းပြကလော့ပ်လို ပွဲနေ့ဒိုင်တွေကို ဒေါသတကြီး ဝေဖန်မှုတွေအတွက် သက်ဆိုင်ရာ ကလပ်ကို ရမှတ်လျော့တဲ့ ပြစ်ဒဏ်ပေးဖို့ တိုက်တွန်းနေပါတယ်။ ဖူလ်ဟမ်နည်းပြ ဆေးဗားက လီဗာပူးအသင်းဟာ တိုက်စစ်ရွေးချယ်စရာ များပြားလွန်းပြီး စိတ်ကြိုက် ရွေးချယ် ကစားနိုင်တယ်လို့ မှတ်ချက်ပေးလာပါတယ်။ ",
"btext2":"ထရန့် ကွင်းလယ်ဝင်နိုင်ရေးအတွက် ကိုနတေးကို ညာခြမ်း ဗဟိုခံစစ်မှူးအပြင် ညာခြမ်း အစွန်ခံစစ်သမား နေရာပါ ပူးတွဲကစားနေစေတာဟာ အန္တရာယ်ကြီးတယ်လို့ ထောက်ပြခံနေရပါတယ်။ လီဗာပူးနဲ့ စပါးပွဲအပြီးမှာ တိုက်စစ်မှူး ဂျိုတာဟာ အိုလီဗာ စကစ်ကို သွားရောက် တောင်းပန်ခဲ့တယ်လို့ သိရပါတယ်။ လီဗာပူးနဲ့ သတင်းထွက်ဖူးတဲ့ ခံစစ်မှူး တမ်ဘာဟာ ဒီနွေမှာ အေဂျက်ကနေ ထွက်ခွာဖို့ စီစဉ်နေပြီး ပရီးမီးယားလိဂ်ထံ ရောက်နိုင်တယ်လို့ သိရပါတယ်။ ",
"btext3": "   မနေ့က စပို့တင်းပွဲမှာ လီဗာပူးကင်းထောက်တွေ တက်ရောက်ခဲ့ပြီး အူဂါတီရဲ့ ခြေစွမ်းကို ထပ်မံ ကြည့်ရှုခဲ့ပြန်ပါတယ်။ မေဆန်မောင့်ကို ခေါ်ယူလိုရင် ပေါင် သန်း ၈၀ ပေးရမယ်လို့ ချယ်ဆီးက တောင်းဆိုသွားမှာ ဖြစ်ကြောင်းနဲ့ လီဗာပူးက မိုနာကို ကွင်းလယ်လူ ဖိုဖာနာကို လိုက်ကြည့်နေကြောင်း ဒေးလီးမေလ်းက ဖော်ပြပါတယ်။ ကွင်းလယ်လူ သီယေဂိုကို ပြန်လည် ခေါ်ယူဖို့ ဘာစီလိုနာက စိတ်ဝင်စားနေတယ်လို့ သိရပြီး တရားဝင် ချိတ်ဆက်မှု တစုံတရာ မရှိသေးပါဘူး။ စကိုင်းစပေါ့ သုံးသပ်သူ ဂရေမီဆောင်းနက်စ်က သူ့ရဲ့ နောက်ဆုံး အစီအစဉ် တင်ဆက်မှုကို သူချန်ပီယံလိဂ် အောင်မြင်ခဲ့တဲ့ လီဗာပူးအသင်းနဲ့အတူ နှုတ်ဆက်ရတာအတွက် ဂုဏ်ယူနေပါတယ်။   ",
"imgurl1":"https://lfcthadin.com/wp-content/uploads/2023/05/900252023-678x381.jpg",
"imgurl2":"https://lfcthadin.com/wp-content/uploads/2023/05/2023-05-02-09.01.50-jota-skipp.jpg",
"imgurl3":"no",
"video":"no"
 },
     {"ndate":"May  1 , 2023",
"htext":"လီဗာပူးက ကွင်းလယ်အတွက် ခေါ်ယူမှုကြီးတွေ လုပ်ဖို့ မလိုကြောင်း ထောက်ပြတဲ့ ဂရေမီ ဆောင်းနက်စ်",
"btext1":"လီဗာပူးအသင်းမှာ ကြယ်ပွင့်တွေဖြစ်တဲ့ ဟာဗေးနဲ့ ကာတစ်ဂျုံးစ်တို့ ရှိနေတာကြောင့် ကလော့ပ်အနေနဲ့ ဒီနွေရာသီမှာ ဈေးကြီးတဲ့ ခေါ်ယူအားဖြည့်မှုတွေလုပ်ဖို့ လိုအပ်ရဲ့လားလို့ ကလပ် ကစားသမားဟောင်းကြီး ဂရေမီ ဆောင်းနက်စ်က အံ့အားသင့်ဖွယ် ထောက်ပြခဲ့ပါတယ်။ ဟာဗေးဟာ ဒီရာသီ လီဗာပူးအတွက် ပြိုင်ပွဲစုံ ၄၂ ပွဲထိ ကစားခွင့်ရခဲ့ပြီး ၅ ဂိုး သွင်းယူထားတယ်။ ဂျုံးကတော့ နောက်ဆုံး ၅ ပွဲဆက် ပွဲထွက်ခွင့် ရထားပါတယ်။ ဒီကွင်းလယ်လူ နှစ်ယောက်ဟာ အန်ဖီးမှာ ပွဲထွက်နေရာတွေ အပိုင်သိမ်းထားဖို့ အခွင့်အရေးရှိတယ်လို့ ဆောင်းနက်စ်က မြင်နေတာပါ။ “ သူတို့ထဲက တချို့ဟာ ကလပ်မှာ အနာဂတ်အတွက် တိုက်ပွဲဝင်နေရတယ်။ လူငယ်ကစားသမားတွေဖြစ်တဲ့ ဟာဗေးအဲလီယော့နဲ့ ကာတစ်ဂျုံးစ်တို့က ဈေးကြီးတဲ့ ကွင်းလယ်လူတွေ ဝယ်စရာ မလိုဘူးဆိုတာ နည်းပြကို ပြသရမယ်။ လိုအပ်တဲ့ ကွင်းလယ်လူ ရှိပြီးသားဆိုတာကိုပေါ့ ” လို့ ဆောင်းနက်စ်က ပြောခဲ့တာပါ။ ",
"btext2":"မနေ့ကပွဲမှာ လီဗာပူးဟာ ပွဲအစ ၁၅ မိနစ်အတွင်း ၃-၀ သွင်းယူနိုင်ခဲ့ပါတယ်။ ဒါပေမယ့် စပါးတို့ ပွဲထဲ ပြန်ဝင်လာအောင် အခွင့်အရေး ပေးခဲ့လို့ နာကျင်အချိန်ပို နောက်ဆုံးမိနစ်လောက်မှ ဂျိုတာက အနိုင်ဂိုး သွင်းယူပေးလိုက်တာ ဖြစ်ပါတယ်။ ဆောင်းနက်စ်ကတော့ အသင်းရဲ့ ခြေစွမ်းကို အထင်မကြီးနေခဲ့ပါဘူး။ “ ဒီနှစ်မှာ လီဗာပူးက အပတ်တိုင်း တိုက်ပွဲဝင်ဖို့ အဆင့်သင့်မဖြစ်နေခဲ့ဘူး။ စိတ်အားထက်သန်မှုအကြောင်း ကျွန်တော်တို့ ပြောကြတယ်။ ဒါက မီးခလုတ်လိုမျိုး ပိတ်လိုက်၊ ဖွင့်လိုက် လုပ်လို့မရဘူး။ အသင်းကြီးတစ်သင်းအတွက် ကစားပေးတဲ့အခါမှာ အမြဲတမ်း စိတ်ဓာတ်က ပြင်းပြနေဖို့လိုတယ်။ ဒီနှစ်မှာ ကစားသမားတွေက အဲ့လို မလုပ်ပြနိုင်ခဲ့ဘူး ” လို့ ဆောင်းနက်စ်က ဆိုခဲ့ပါတယ်။ လီဗာပူးဟာ စပါးကို အနိုင်ရပြီးနောက် အဆင့် ၅ နေရာကို တက်သွားခဲ့ပေမယ့် တစ်ပွဲပိုကစားထားပြီးတော့ အဆင့်လေးနေရာက မန်ချက်စတာယူနိုက်တက်နဲ့ ၇ မှတ် ကွာဟနေတာကြောင့် ချန်ပီယံလိဂ်ဝင်ခွင့်ရဖို့တော့ ရုန်းကန်နေရဆဲဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/05/sounes-klopp-jones-havey-678x381.jpg",
"imgurl2":"https://lfcthadin.com/wp-content/uploads/2023/05/klopp-lfc-4-3-spurs.jpg",
"imgurl3":"no",
"video":"no"
 },

     {"ndate":"May  1 , 2023",
"htext":"စပါးကို စိတ်ကြိုက် ချယ်လှယ်ကာ ၃ ဂိုး အသာလေး သွင်းပြီးမှ ခြေစွမ်း စုတ်ပြတ်သွားရခြင်း အကြောင်းရင်း",
"btext1":" လီဗာပူးဟာ ဒီရာသီ အကောင်းဆုံးခြေစွမ်း ဖြစ်လောက်တဲ့ ပုံစံနဲ့အတူ ၁၅ မိနစ်အတွင်း ၃ ဂိုး သွင်းခဲ့ပေမယ့် ပွဲကို ထိန်းချုပ်နိုင်စွမ်း ပျောက်ဆုံးခဲ့ပြီး ပြိုင်ဘက်ကို ခြေပဂိုး ၃ ဂိုး ပေးခဲ့ရပါတယ်။ အကောင်းဆုံး ချုပ်ကိုင်ထားနိုင်တဲ့ အနေအထားကနေ ထိုးကျခဲ့တဲ့ ခြေစွမ်းနဲ့ ပတ်သက်လို့ ကလော့ပ်က အခုလို ရှင်းပြခဲ့ပါတယ်။ “ ပွဲအစက လုံးဝကို ထူးခြားကောင်းမွန်ခဲ့တာပါ။ ဒီရာသီ ကျွန်တော်တို့ ကစားခဲ့သမျှထဲ အကောင်းဆုံးလို့ ပြောလို့ရလောက်တယ်။ စပါးလို ခံစစ်ကောင်းတဲ့ အသင်းကို ၃-၀ နဲ့ ဦးဆောင်နိုင်တာတွေ၊ ကျွန်တော်တို့ ဂိုးသွင်းခဲ့ပုံ၊ တိုက်စစ်-ခံစစ် ကစားပုံတွေက လုံးဝကို ထူးခွန်ခဲ့ပါတယ်။",
"btext2":"ပြီးတော့ စောစောစီးစီး ၃-၀ နဲ့ ဦးဆောင်ထားတာက ပြဿနာဖြစ်သွားတယ်။ ပေါ့လျော့သွားတော့တာပေါ့။ မဖြစ်သင့်ပေမယ့် ဖြစ်သွားခဲ့တယ်။ ချက်ချင်း ကစားပုံ ပေါ့လျောလာတာတော့ မဟုတ်ဘူး။ စပါးရဲ့ ပထမဂိုးမှာ ကျွန်တော်တို့ ကောင်းကောင်းမခုခံမိခဲ့ဘူး။ ချက်ခြင်း တန်ပြန်ဖိအားပေးနိုင်ခြင်း မရှိခဲ့ဘူး။ ဒါကြောင့်ပဲ သူတို့ အဝေးကနေ ဘောလုံးပေးနိုင်ခဲ့ပြီး လူမကျွံသွားတာပဲ။ ဗန်ဒိုက် ခြေချော်တာမျိုးက ဖြစ်တတ်ပါတယ်။ ဒါပေမယ့် ဒီလို အခြေအနေမျိုးမှာတော့ မဖြစ်သင့်ဘူး။ သူတို့တွေ ဂိုးသွင်းသွားတယ်လေ။ ပထမပိုင်းပြီးတော့ ကစားသမားတွေကို ပုံမှန်အတိုင်း ပြန်ကစားကြဖို့ မှာကြားခဲ့တယ်။ ကျွန်တော်တို့ ပွဲအစတုန်းကအတိုင်း ကစားမယ်ဆိုရင် စပါးက ကျွန်တော်တို့ကို ခုခံနိုင်မယ့် နည်းလမ်းမရှိပါဘူး။ ဒါပေမယ့် ကံမကောင်းစွာပဲ ကျွန်တော်တို့ရဲ့ ပုံမှန်စည်းချက်ကို ပြန်ရှာမတွေ့နိုင်ခဲ့ဘူး။ ",
"btext3": "    နောက်ဆုံးမိနစ်မှာ မိုဆာလာအပေါ် ပြစ်ဒဏ်ကျူးလွန်မှုဖြစ်သွားတာကို ဒိုင်မမြင်လိုက်ဘူး။ ဒါကြောင့် ၃-၃ ဖြစ်သွားတော့ ခံစားချက် မကောင်းတော့ဘူး။ အဲ့မှာ ဒီယေဂိုက ပွဲကို အဆုံးအဖြတ် ပေးလိုက်တယ်။ ဒါက တနေ့လုံးရဲ့ အကောင်းဆုံးအပိုင်းပါပဲ။ ၃-၀ ဖြစ်နေချိန်မှာ ပတ်ဝန်းကျင်တစ်ခုလုံးက သိပ်ကို အကောင်းမြင်စရာတွေ သန်းနဲ့ချီ ရှိနေခဲ့တာ။ ဒါပေမယ့် ပွဲမပြီးသေးချိန်မှာ အလွန်အကျူး အောင်ပွဲမခံသင့်ပါဘူး ”လို့ ကလော့ပ်က ပြောကြားခဲ့တာ ဖြစ်ပါတယ်။ Credit;လီဗာပူးသတင်းစုံ  ",
"imgurl1":"https://lfcthadin.com/wp-content/uploads/2023/05/klopp-lfc-4-3-spurs-678x381.jpg",
"imgurl2":"https://lfcthadin.com/wp-content/uploads/2023/05/vd-slip.jpg",
"imgurl3":"no",
"video":"no"
 },

     {"ndate":"May  1 , 2023",
"htext":"ဒီယက်စ် ပြန်လာပြီ၊ စနစ်သစ်ရဲ့ ခံစစ် ယိုပေါက်၊ ယူရိုပါလိဂ်ကို မျက်စောင်းထိုးလာခြင်းနဲ့ စပါးပွဲအပြီး ပြောစရာများ",
"btext1":"ပွဲပြန်ကစားခဲ့ရတဲ့ ဒီယက်စ် အောက်တိုဘာနောက်ပိုင်း ပထမဆုံးအကြိမ် ပွဲထွက်ခွင့်ရခဲ့တဲ့ ဒီယက်စ်ဟာ တိကျမှု၊ လျင်မြန်မှု၊ ပါးနပ်မှုတွေနဲ့အတူ ဂက်ပို ဖန်တီးပေးတဲ့ အခွင့်အရေးက တစ်ဆင့် ဂိုးတစ်ဂိုး သွင်းယူခဲ့ပါတယ်။ ပေါ်တိုကနေ ပြောင်းလာပြီး ဒီယက်စ်က ဘာလို့ ပရိသတ် အချစ်တော် ဖြစ်လာရလဲဆိုတာကို ပြန်မှတ်မိစေခဲ့တာပါပဲ။ ကလော့ပ်မှာ တိုက်စစ်ရွေးချယ်စရာတွေ အများကြီးရှိနေပြီဖြစ်လို့ ပြိုင်ဘက်အပေါ် မူတည်ပြီး မတူညီတဲ့ အားသာချက်တွေနဲ့ မတူညီတဲ့ ကစားသမားတွေကို အသုံးပြုလို့ရနိုင်ပြီ ဖြစ်ပါတယ်။ အသင်းမှာ ဒီယက်စ်ရှိနေရင် ဘယ်ခြမ်းက တိုက်စစ် ခြိမ်းခြောက်မှုတွေဟာ အတော်လေး ပြင်းထန်နေမှာ သေချာလှပါတယ်။ စနစ်သစ်ရဲ့ ညာခြမ်း နေရာလွတ် ထရန့်က ကွင်းလယ်ထဲ ဝင်ကစားရတဲ့ နည်းစနစ်အသစ်တစ်ခုကို ကောင်းကောင်း အံဝင်အောင် ကစားခဲ့ပါတယ်။ ဒါပေမယ့် ကျန်တဲ့ ခံစစ်သမားတွေက ထရန့် ချန်ခဲ့တဲ့ နေရာလွတ်တွေကို ခုခံကာကွယ်ဖို့ရာ အားထုတ်နေရဆဲ ဖြစ်ပါတယ်။ ဒီပွဲမှာ ရိုဘို အာရုံစိုက်မှု သိပ်အားနည်းခဲ့တာကလည်း ခြေပဂိုးတွေ ပေးရခြင်း အကြောင်းရင်းထဲ ပါဝင်ပါတယ်။ စပါးရဲ့ ပထမဂိုးမှာ အဓိက ပြဿနာက ပြိုင်ဘက် တိုက်စစ်ကို ဟန့်တားဖို့ ကိုနတေး ကွင်းလယ်ကို တက်သွားတာကြောင့် လီဗာပူးခံစစ်ရဲ့ ညာနောက်ခြမ်းမှာ နေရာလွတ်ကြီး ဖြစ်သွားခဲ့တာပါ။ ဗန်ဒိုက်ကို အပြစ်တင်ချင်စရာ ဖြစ်ပေမယ့် သူက ညာအစွန်နေရာထိ ဝင်ဖြည့်ပေးဖို့ ကြိုးစားခဲ့တာ ဖြစ်ပြီး ရိုဘိုကလည်း ခံစစ်မှူး နေရာမှာ အသားမကျခဲ့ပါဘူး။ နည်းစနစ်အသစ်က ဘောလုံးပိုင်ဆိုင်မှုကို ကောင်းကောင်းရစေပေမယ့် ထရန့် ချန်ခဲ့တဲ့ ကွက်လပ်နဲ့ ပတ်သက်ပြီး ဘာလုပ်ရမလဲဆိုတာ အဖြေရှာရဦးမှာပါ။ ဒီပွဲမှာ မြင်တွေ့ခဲ့ရတဲ့ အားနည်းချက်တွေကို ပြင်ဆင်ဖို့ ကလော့ပ်တို့ ကြိုးစားရမှာ ဖြစ်ပါတယ်။ ",
"btext2":" ရူးလောက်စရာပွဲကနေ အရေးပါတဲ့နိုင်ပွဲရ ရစ်ချာလီဆန်ရဲ့ ဂိုးကြောင့် စပါးတို့ သရေတစ်မှတ်ရသွားပြီ ထင်ခဲ့ရတဲ့နောက် ဂျိုတာက အနိုင်ဂိုး သွင်းယူပေးခဲ့တာနဲ့အတူ ပရိသတ်တွေရဲ့ တက်လိုက်ကျလိုက် ခံစားချက်တွေဟာ ပျော်ရွှင်စရာနဲ့ အဆုံးသတ်နိုင်ခဲ့ပါတယ်။ လီဗာပူးက အစောပိုင်းမှာ ၃-၀ နဲ့ ဦးဆောင်ထားခဲ့တာကြောင့် လွယ်ကူလွန်းတဲ့ပွဲအတွက် ပေါ့လျော့သွားခဲ့တာ ဖြစ်နိုင်ပါတယ်။ အဆုံးသတ်မှာ မနည်းရုန်းကန်ရင်း အနိုင် ၃ မှတ်က အရမ်းချိုမြိန်ခဲ့ပါတယ်။ ကလော့ပ်ကိုယ်တိုင် စံနမူနာဖြစ်ခဲ့ပြီး စတုတ္ထဒိုင်ရှေ့မှာ အောင်ပွဲသွားခံမိခဲ့ပေမယ့် ကံကောင်းလို့ အပြစ်ဒဏ်ကနေ လွတ်သွားခဲ့ပါတယ်။ နောက်ဆုံး မိနစ် အနိုင်ဂိုးဖြစ်တာမို့ ပွဲပြီးအောင်ပွဲခံမှုတွေက ပိုပြီး အားပါပြင်းထန်နေခဲ့တာပါ။",
"btext3": "   ဥရောပမျှော်လင့်ချက် တကယ်တမ်းတော့ ချန်ပီယံလိဂ် ဝင်ခွင့်က ပြီးသလောက် ရှိနေပါပြီ။ လီဗာပူး၊ စပါး၊ ဘရိုက်တန်၊ ဗီလာတို့က ယူရိုပါလိဂ်နဲ့ ယူရိုပါ ကွန်းဖရန့် နေရာအတွက် ပြိုင်ဆိုင်နေရတာပါ။ လီဗာပူးရဲ့ ပြန်လည်နိုးကြားလာမှု၊ ဘရိုက်တန်၊ ဗီလာတို့ရဲ့ အရည်အသွေးပြသမှုတွေကြောင့် စပါးဟာ ဒီထက်ပိုကျဆင်းမယ့် အရိပ်အယောင် မြင်နေရပါပြီ။ လီဗာပူးဟာ နောက်ရာသီ ယူရိုပါလိဂ်ဝင်ခွင့် ရနိုင်ဖွယ်ရှိနေပြီး အဆင့် ၇ က ရာသီသိမ်းလို့ ယူရိုပါ ကွန်းဖရန့် မကစားရဖို့က အတော်လေး အရေးကြီးပါတယ်။ ဘာပဲပြောပြော ၂၀၁၅-၂၀၁၆ တုန်းက ဒေါ့မွန်ကို ၄-၃ နဲ့ အနိုင်ရခဲ့တဲ့ ယူရိုပါလိဂ် ပွဲမျိုး ပြန်နွေးထားရတော့မယ့် ပုံပါပဲ။   ",
"imgurl1":"https://lfcthadin.com/wp-content/uploads/2023/05/1656142023-678x381.jpg",
"imgurl2":"https://lfcthadin.com/wp-content/uploads/2023/05/klopp-lfc-4-3-spurs.jpg",
"imgurl3":"https://lfcthadin.com/wp-content/uploads/2023/05/1645152023.jpg",
"video":"no"
 },

    {"ndate":"May  1 , 2023",
"htext":"အရေးယူခံရမယ့် ကလော့ပ်၊ ဝေဖန်ခံနေရတဲ့ ရိုဘို၊ စပါးပွဲကြို FSG ကို ဆန္ဒပြခြင်းနဲ့ လီဗာပူး သတင်းတိုများ",
"btext1":" လီဗာပူးနဲ့ စပါးပွဲ မတိုင်ခင်မှာ အသင်းပရိသတ် အချို့က အန်ဖီးကွင်းထံ FSG ကို ဆန့်ကျင်တဲ့ စာသားပါ လေယာဉ် ဖြတ်ပျံစေမှုဖြင့် ဆန္ဒပြမှု ပြုလုပ်ခဲ့ပါတယ်။ လီဗာပူးနဲ့ ဒိုင်လူကြီး တီယာနေးကြား ပြဿနာတွေရှိနေတယ်လို့ ကလော့ပ်ရဲ့ စွပ်စွဲချက်ကို ပရီးမီးယားလိဂ် ဒိုင်လူကြီးများအဖွဲ့က တီယာနေးဟာ ပရော်ဖက်ရှင်နယ် ဆန်ဆန် ကိုင်တွယ်ခဲ့သူလို့ တုန့်ပြန်ပါတယ်။ တီယာနေးကို ပြောခဲ့တဲ့ မှတ်ချက်အတွက် ကလော့ပ်ကို အက်ဖ်အေက အရေးယူဖွယ် ရှိပါတယ်။ ကွင်းလယ်လူ သီယေဂိုဟာ စပါးနဲ့ပွဲမှာ မပါနိုင်တာက ဒဏ်ရာကြောင့်ဖြစ်မယ်လို့ သုံးသပ်ခံထားရပြီး စပိန်သားကို အလွတ်နဲ့ထွက်ခွင့်ပေးတာထက် ဒီနွေမှာ ထုတ်ရောင်းလိုက်ဖို့ တိုက်တွန်းမှုတွေ ထွက်ပေါ်နေပါပြီ။",
"btext2":" စပါးကို ၃ ဂိုးပြတ်သွင်းထားပြီး ၃ ဂိုး ပြန်ပေးရခြင်းအတွက် ခံစစ်မှူး ကိုနတေးနဲ့ ဘယ်အစွန်လူ ရော်ဘတ်ဆန်တို့ရဲ့ ခံစစ်ကာကွယ်မှုတွေအတွင်း ဟန်ချက်ထိန်းရေး ပေါ့လျော့မှုဟာ အတော်လေး ထောက်ပြခံနေရပါတယ်။ စပါးပွဲမှာ ဂိုးသွင်းခဲ့တဲ့ မိုဆာလာဟာ လီဗာပူးရဲ့ ဂိုးသွင်းအများဆုံး ကစားသမားများ စာရင်းရဲ့ နံပါတ် ၆ နေရာကို လွတ်လွတ်လပ်လပ် ရယူသွားပါပြီ။ ဂျိုတာဂိုးသွင်းချိန် စတုတ္ထဒိုင်နား ပြေးလွှား အောင်ပွဲခံခဲ့တာအတွက် ကလော့ပ်ကို အနီကဒ်နဲ့ ထုတ်ပယ်သင့်တယ်လို့ စကိုင်းစပေါ့ကနေ ဂယ်ရီနဗီးက ပြစ်တင်ပါတယ်။",
"btext3": "  ရာသီကုန်ရင် လီဗာပူးအသင်း အဆင့် ၄ အတွင်း မဝင်နိုင်ဘူးလို့ ကလော့ပ်က ယတိပြတ် ပြောဆိုပြီး လက်ကျန်ပွဲတွေကို အနိုင်ယူဖို့ပဲ အာရုံစိုက်ဖို့ တိုက်တွန်းပါတယ်။ အသင်းကို ပေါ့လျော့စေမှုတွေကို ဟန့်တားခြင်းအဖြစ် လီဗာပူးမှာ ယာဂင်ကလော့ပ် ရှိတယ်ဆိုတဲ့ သူ့ရဲ့ သီချင်းကို ပွဲအတွင်း မဆိုဖို့ ကလော့ပ်က တောင်းဆိုလိုက်ပါတယ်။ အဲ့အစား ပရိသတ်တွေ ပျော်ပါး တွေ့ဆုံတဲ့ ဘားတွေမှာပဲ ဆိုပေးဖို့ သူက တောင်းဆိုတာပါ။ စကစ်ကို ကန်ခဲ့မိတာအတွက် ဂျိုတာကတော့ သိပ်ကောင်းတဲ့ ရှင်းထုတ်မှု မဟုတ်ပေမယ့် မရည်ရွယ်ခဲ့သလို စကစ်ကလည်း အတင်းဝင်တာမို့ ဖြစ်ခဲ့တာလို့ ဆိုလာပြီး ဘောလုံးလဲ ထိခဲ့တာကြောင့် အနီကဒ် မဖြစ်တာလို့ ရှင်းပြပါတယ်။ ပွဲကို အရေးနိမ့်ပေမယ့် ဘောလုံးကိုင်ခွင့်ရတိုင်း တစ်ကြိမ် ဂိုးရလုဖြစ်ခဲ့တာမို့ စပါးက လီဗာပူးထက် အပုံကြီး ပိုကောင်းတယ်လို့ ယာယီနည်းပြ ရိုင်ယန် မေဆန်က ပြောပါတယ်။ ဂရာဗင်ဘက်ချ်ဟာ လီဗာပူးထံ ပြောင်းနိုင်ရေး ဘိုင်ယန်မြူးနစ်ကို စတင် တွန်းအားပေးနေပြီလို့ မာဆေးဆိုဒ် သတင်းတွေက ဖော်ပြပါတယ်။   ",
"imgurl1":"https://lfcthadin.com/wp-content/uploads/2023/05/1034152023-678x381.jpg",
"imgurl2":"https://lfcthadin.com/wp-content/uploads/2023/05/klopp-ref.jpg",
"imgurl3":"no",
"video":"no"
 },
   {"ndate":"May  1 , 2023",
"htext":"ငါတို့က လီဗာပူးထက် မိုင်တစ်ရာစာ ပိုကောင်းတယ်၊ ဒိုင်လူကြီးက မမျှတဘူးလို့ စပါးနည်းပြ ပေါက်ကွဲ",
"btext1":"စပါးအသင်း ယာယီနည်းပြ ရိုင်ယန် မေဆန်က ပိုကောင်းတဲ့ အသင်းက ရှုံးသွားတာလို့ ယုံကြည်နေပြီး သူ့အသင်းဟာ လီဗာပူးထက် အခွင့်အရေး အများကြီး ပိုလုပ်နိုင်ခဲ့တယ်လို့ ဖွင့်ပြောလာပါတယ်။ ပွဲအစ ၁၅ မိနစ်မှာတင် ၃ ဂိုးပေးလိုက်ရခြင်းကြောင့် စပါးပရိသတ်အချို့ ကွင်းထဲကနေ ထပြန်ခဲ့ရတဲ့ထိ လီဗာပူးက အစကောင်းခဲ့ပါတယ်။ ဒါပေမယ့်လို့ ဒီရာသီ မြင်နေကျအတိုင်း ယုံကြည်လို့မရတဲ့ အသင်းဟာ ဂိုးတွေ ပြန်ပေးခဲ့ရပြီး ရီးရဲလ်မက်ဒရစ်ကို ၅-၂ နဲ့ အရေးနိမ့်တဲ့ ပွဲဆန်ဆန် ကစားသွားခဲ့တယ်။ ဒါကြောင့်လည်း ဒုတိယပိုင်းမှာ စပါးတို့ အခွင့်အရေးတွေ ရခဲ့ကာ ၃-၃ ရလဒ်ထိကို ရောက်သွားခဲ့တာပါ။ စပါးနည်းပြကတော့ ရလဒ်ကို စိတ်ပျက်သလို ဂျိုတာ အနီကဒ် မရခြင်းကိုလည်း ပေါက်ကွဲနေခဲ့တယ်။ ",
"btext2":" ရိုင်ယန် မေဆန်က ” ကျနော် စိတ်ပျက်တယ်။ တကယ်က ဒီပွဲမှာ အခွင့်အရေး ဖန်တီးမှုတွေ အလုပ်နိုင်ဆုံး အသင်းက ရှုံးသွားတာပါ။ ကျနော်တို့က မိုင်တစ်ရာလောက်ကို ပိုကောင်းခဲ့တဲ့ အသင်းပါ။ လီဗာပူးလို အသင်းကို လက်ဆောင်ဂိုး ၄ ဂိုး ပေးခဲ့တာက ခက်ခဲပါတယ်။ ပြောဖို့ရာ စကားမရှိတော့အောင်ကို စိတ်ပျက်ရပါတယ်။ ပွဲကို အကောင်းဆုံး ပြင်ဆင်လာခဲ့တယ် ထင်မိပါတယ်။ ဘောလုံးရတိုင်း ကျနော်တို့ ဂိုးသွင်းနိုင်လုဖြစ်ခဲ့ပါတယ်။ ဒုတိယပိုင်းမှာ အခွင့်အရေးတွေ အများကြီး ဖန်တီးနိုင်ခဲ့ပြီး တိုင်တွေ ဆက်တိုက် ထိခဲ့တယ်။ အိုလီဗာ စကစ်ဖြစ်ရပ်ကတော့ မြင်ဖူးသမျှ အရှင်းလင်းဆုံး အနီကဒ်ဖြစ်ရပ်ပါပဲ။ စကစ်က ချုပ်တောင်ချုပ်ရမှာပါ။ ကွင်းထဲမှာတောင် ရှိမနေသင့်တော့တဲ့ ဂျိုတာက အနိုင်ဂိုး သွင်းသွားခဲ့ပါတယ် ” လို့ ပြောခဲ့တာ ဖြစ်ပါတယ်။",
"btext3": "    စပါးဘက်က ပရီးမီးယားလိဂ်ကို ဂျိုတာ ဘာလို့ အနီကဒ် မဖြစ်သလဲ မေးမြန်းမယ်လို့ ထုတ်ပြောခဲ့ပြီး ဂျိုတာကတော့ သူက ဘောလုံးကိုပဲ အာရုံစိုက်ခဲ့သလို ထိထိမိမိလဲ ရှင်းထုတ်ခဲ့ကြောင်းနဲ့ ဒါကြောင့်ပဲ ဒိုင်နဲ့ VAR က အနီကဒ် မပြသတာပါလို့ တုန့်ပြန်သွားပါတယ်။ ဒီပွဲအပြီးမှာ လီဗာပူးအသင်းက စပါးအသင်းကို ကျော်ဖြတ်ပြီး အဆင့် ၅ နေရာကို ရယူခဲ့ကာ လာမယ့်ရာသီ ဥရောပဝင်ခွင့် ၁ နေရာအတွက် ဆက်လက် အားထုတ်လာနိုင်ဆဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/05/jota-goal-spurs-43-678x381.jpg",
"imgurl2":"https://lfcthadin.com/wp-content/uploads/2023/05/jota-goal-spurs-43-678x381.jpg",
"imgurl3":"no",
"video":"no"
 },
             {"ndate":"May  1 , 2023",
"htext":"ဒိုင်လူကြီး တီယာနေးက လီဗာပူးအပေါ် အငြိုးအတေးတွေ ရှိနေတယ်လို့ ပေါ်တင် ဖွင့်ချလိုက်တဲ့ ကလော့ပ်",
"btext1":" လီဗာပူးက စပါးကို ၄-၃ နဲ့ အနိုင်ရတဲ့ပွဲအပြီး ကွင်းလယ်ဒိုင် တီယာနေးက လီဗာပူးအသင်းနဲ့ ပြဿနာတွေ ရှိနေပြီလို့ ကလော့ပ်က ထုတ်ပြောလာပါတယ်။ ဒီပွဲမှာ လီဗာပူးက ၁၅ မိနစ်နဲ့တင် ၃ ဂိုး ပြတ်ခဲ့တာဖြစ်ပြီး ပထမပိုင်းမှာ စပါးကွင်းလယ်လူ စကစ်က ဒီယက်စ်ကို ခြေထောက် တက်နင်းခဲ့တာပါ။ အနီကဒ် ပေးသင့်လောက်တဲ့ထိ ပြင်းထန်ခဲ့တဲ့ အဆိုပါ ဖြစ်ရပ်မှာ တီယာနေးက ဘာမှမဖြစ်သလို သတ်မှတ်ခဲ့ပြီး အဝါကဒ်တောင် မပြခဲ့ပါဘူး။ ဒုတိယပိုင်းမှာ စပါးတို့ ခြေပဂိုး ထပ်သွင်းသွားတဲ့ ဖြစ်ရပ်မှာလည်း ဆာလာ ပြစ်ဒဏ်ကိစ္စ ကလော့ပ်က အစာမကြေပါဘူး။ ဂျိုတာ ဂိုးသွင်းလို့ ကလော့ပ် အောင်ပွဲခံရာမှာတော့ တီယာနေးက ကွင်းဘေးထိ ထွက်လာပြီး သတိပေး အဝါကဒ် ပြသခဲ့သလို အချိုးမပြေတဲ့ စကားမျိုး ပြောခဲ့ပါသေးတယ်။",
"btext2":"ပွဲအပြီးမှာ ကလော့ပ်ကတော့ ” ကျနော်တို့က ပေါလ်တီယာနေးနဲ့ ဇာတ်လမ်းရှိထားတယ်။ ဒီလူက ဘာကြောင့် ကျနော်တို့ကို မုန်းနေမှန်းကို မသိတာပါ။ သူက ဘာပြဿနာမှ မရှိပါဘူးလို့ ပြောနေပေမယ့် မဖြစ်နိုင်ဘူး။ သူ့ ကျနော်ကို ကြည့်တဲ့ အကြည့်တွေကိုတောင် နားလည်ရ ခက်ခဲပါတယ်။ အင်္ဂလန်မှာ ဒီလို အခြေအနေတွေကို ဘယ်သူမှလည်း ရှင်းပြလေ့ မရှိဘူးလေ။ သူဘာကြောင့် ကျနော်တို့ကို မုန်းနေလဲ ဆိုတာက တော်တော်လေး နားလည်ရ ခက်ခဲတဲ့ အခြေအနေမျိုးလို့ပဲ ပြောရပါမယ်။ တကယ်တမ်းတော့ ကျနော်ရဲ့ အောင်ပွဲခံမှုက မလိုအပ်ပါဘူး။ ကျနော်က စတုတ္ထဒိုင်ကို ဘာမှတောင် ပြောခဲ့တာ မဟုတ်ပါဘဲ သတိပေးခံခဲ့ရတယ်။ ကျနော်ကို အဝါကဒ် ပြချိန် မစ္စတာတီယာနေးရဲ့ စကားပြောတဲ့ အချိုးကကို အဆင်ပြေမနေဘူး ” လို့ ထုတ်ပြောခဲ့ပါတယ်။ ကလော့ပ်နဲ့ တီယာနေးတို့ဟာ ၂၀၂၁ တုန်းကလည်း ပြဿနာတွေ တတ်ခဲ့သေးပြီး အဲ့တုန်းကလည်း စပါးနဲ့ပွဲမှာ ဒိုင်လူကြီးက ကြောင်တောင်တောင် ဆုံးဖြတ်ချက်တွေနဲ့အတူ ပွဲထိန်းခဲ့သေးတာ ဖြစ်ပါတယ်။ Credit;လီဗာပူးသတင်းစုံ ",
"btext3": "   no   ",
"imgurl1":"https://lfcthadin.com/wp-content/uploads/2023/05/klopp-ref-678x381.jpg",
"imgurl2":"https://lfcthadin.com/wp-content/uploads/2023/05/diaz-skipp-lfc.jpg",
"imgurl3":"no",
"video":"no"
 },
            {"ndate":"May  1 , 2023",
"htext":"အမှားတွေများ၊ ဂိုးတွေမြူး၊ ဒရမ်မာဆန်တဲ့ ပွဲမှာ စပါးရဲ့ ယောက်ဖ ကြက်ဥတိုက်တဲ့ အကွက်ကြောင့် လီဗာဗူး နိုင်ပွဲ ရခဲ့ပါပြီ",
"btext1":" လီဗာပူးအသင်းဟာ အန်ဖီးကွင်းမှာ စပါးကို ဧည့်ခံပြီး ပြောမဆုံးတဲ့ ဖြစ်ရပ်တွေနဲ့အတူ ၄-၃ ဖြင့် အနိုင်ရကာ အဆင့် ၅ နေရာထိ တက်သွားခဲ့ပြီ ဖြစ်ပါတယ်။ ဒီပွဲမှာ လီဗာပူးက အဖွင့်သိပ်လှခဲ့ပြီး ဂျုံး၊ ဒီယက်စ်တို့ရဲ့ သွင်းဂိုးတွေနဲ့အတူ ပွဲအစ ၁၀ မိနစ် မပြည့်ခင် ဦးဆောင်ခဲ့တာပါ။ ဒါ့အပြင် ဂက်ပိုကို ဧရိယာထဲ ဆွဲချိတ်မှုကြောင့် ရလာတဲ့ ပင်နယ်တီကို ဆာလာက အဆုံးသတ်ပြီး ၁၅ မိနစ်အတွင်း လီဗာပူးတို့ ၃ ဂိုး ဦးဆောင်ထားခဲ့ပါတယ်။ အဲ့နောက်ပိုင်းမှာ လီဗာပူးအသင်းသားတွေဟာ တော်တော်လေးကို ပေါ့ဆစွာ ကစားခဲ့ကြပြီး အထူးသဖြင့် ခံစစ်သမားတွေရဲ့ လျော့ရဲတဲ့ ခုခံမှုတွေကြောင့် စပါးဘက်က ဘာမှ ကောင်းကောင်းမကစားနိုင်တဲ့ အခြေအနေကနေ အခွင့်အရေးကြီးတွေ ရသွားခဲ့ပါတယ်။",
"btext2":"ဒီယက်စ်ကို စကစ် တက်နင်းတဲ့ ဖြစ်ရပ် ကွင်းလယ်ဒိုင် တီယာနေး ဘာပြစ်ဒဏ်မှ မပြခဲ့တာကလည်း ချာတူးလန်လှတဲ့ ပရီးမီးယားလိဂ် ဒို်င်တွေရဲ့ ပွဲကို အစောမှာတင် မပြတ်စေချင်တဲ့ သဘောထားကို မြင်ခဲ့ရတယ်။ ဒုတိယပိုင်းမှာ လီဗာပူးက အခြေအနေ ပိုဆိုးသွားပြီး စပါးကို ဂိုးပြတ် အနိုင်ယူပြီး အရှက်မခွဲလိုတာလား၊ တကယ်ကိုပဲ ခြေစွမ်း ညံ့ဖျင်းလွန်းတာလား မကွဲအောင်ကို ခပ်ချာချာ ကစားခဲ့လို့ စပါးတို့ အခွင့်အရေးတွေ အကြိမ်ကြိမ် ရခဲ့တယ်။ အံ့ဩလောက်အောင်ပဲ စပါးရဲ့ ပိတ်ချက်တွေကလည်း တိုင်ထိလိုက် ဘားတန်းထိလိုက်နဲ့ ဂိုးမဝင်ခဲ့ပါဘူး။ နောက်ပိုင်းမှာ ရိုဘိုရဲ့ ညံ့လှတဲ့ ခံစစ်ကစားပုံကို အခွင့်ကောင်းယူပြီး ဆွန်က ခြေပဂိုး ယူခဲ့ပါတယ်။ စပါးဘက်က ရှယ်ကြမ်းပလန်နဲ့ ကြမ်းနေတဲ့ စကစ်နဲ့ ဘောလုံးလုရာမှာ ဂျိုတာက ခြေထောက် အရင်မြောက်ထားခဲ့လို့ ခေါင်းကို ကန်မိပေမယ့် အနီကဒ် မပြခံခဲ့ရတာ ကံကောင်းခဲ့ပါတယ်။ လီဗာပူးတို့ ချာနေတုန်း လူစားဝင် တိုက်စစ်သမား ရစ်ချာလီဆန်ကလည်း တတိယဂိုး ယူခဲ့ပါတယ်။ ရစ်ချာလီဆန်က သူ့ရဲ့ သွင်းဂိုးအတွက် လူအမြင်ကပ်လောက်အောင် အကြီးအကျယ် အောင်ပွဲခံခဲ့ပါသေးတယ်။ ၃-၃ ကြောင့် စိတ်ပျက်နေကြချိန် လူးကပ်မော်ရာက ဂိုးသမားကို အချိန်ဆွဲဖို့ ပြန်ပေးတဲ့ ဘောလုံး နောက်မှာ ကျန်နေတဲ့ ဂျိုတာ ရသွားပြီး ပိတ်သွင်းတာမို့ အသင်းက အနိုင် ၃ မှတ် လက်ဆောင်ရခဲ့ပါတယ်။ ",
"btext3": "  လီဗာပူးအသင်းက ချန်ပီယံလိဂ်ဝင်ခွင့် မရတော့ဘူးလို့ တွေးထားလို့ရတဲ့ အခြေအနေပါ။ ဒါကြောင့် ဒီရာသီ လက်ကျန်ပွဲတွေဟာ လာမယ့်ရာသီအတွက် ရည်ရွယ်ပြီး လူစာရင်း ကစားကွက် ပြန်တည်ဆောက်မှုလို့ တွက်ဆရမှာဖြစ်ပါတယ်။ စနစ်သစ်မှာ ထရန့်က အတွင်းထဲ ဝင်ပြီး ကစားနေတာကြောင့် ညာခြမ်းခံစစ်ကို ဗဟိုခံစစ်မှူးတွေက တွဲပြီး တာဝန်ယူရတာနဲ့အတူ ခံစစ်ဟာ ၃ ယောက်တန်း ပုံစံ ပြောင်းလဲနေပါတယ်။ ရေရှည်မှာ ဒါက အလုပ်ဖြစ်မလား ပြောဖို့က စောနေသေးပါသေးတယ်။ ဒီနေ့ပွဲမှာ လီဗာပူးရဲ့ ကစားပုံက ယိုပေါက်တွေ မိုလိုပေါက်နေခဲ့ပြီး ဟာကွက်တွေ အရမ်းပေါ်လာတာက ခံစစ်ခုခံမှုတွေမှာ အာရုံစူးစိုက်မှု လျော့နည်းလို့လား ဒါမှမဟုတ် စနစ်သစ်ကြောင့်လား ဆိုတာကို ဒီလိုပွဲတွေကနေ နည်းပြအဖွဲ့က ပြန်စိစစ်ရမှာဖြစ်ပါတယ်။ Credit;လီဗာပူးသတင်းစုံ    ",
"imgurl1":"https://lfcthadin.com/wp-content/uploads/2023/05/ltd0105-2-678x381.jpg",
"imgurl2":"https://lfcthadin.com/wp-content/uploads/2023/05/ltd0105.jpg",
"imgurl3":"https://lfcthadin.com/wp-content/uploads/2023/05/ltd0105-3.jpg",
"video":""
 },
           {"ndate":"April  30 , 2023",
"htext":"ခံနိုင်ရည်ရှိဖို့ သိပ်ခက်ခဲပေမယ့် ဝေဖန်သူတွေ မှန်ကြပါတယ်လို့ ဗန်ဒိုက် ဝန်ခံ",
"btext1":" မန်စီးတီးကို ၁-၀ နဲ့အနိုင်ရပြီး နောက်ပွဲလောက်မှာ တန်းဆင်းဇုန်က ဖောရက်စ်ကို ရှုံးခဲ့တယ်၊ ယူနိုက်တက်ကို ၇ ဂိုးသွင်းပြီး နောက်တပတ်မှာ တန်းဆင်းဇုန်က ဘုန်းမောက်ကို ရှုံးခဲ့တယ် အဲ့တာက ဘယ်လိုအသင်းမျိုး ဖြစ်မလဲ။ ဒါဟာ လီဗာပူးရဲ့ ဘောလုံးရာသီပဲ ဖြစ်နေပါတယ်။ မကြာသေးခင်က ရီးရဲလ်မက်ဒရစ်ကို အကြီးအကျယ် အရေးနိမ့်ပြီး မန်စီးတီး လက်အောက်မှာ ကျရှုံးခဲ့ပြန်တယ်။ ဒါပေမယ့် အဲ့နောက်ပိုင်း လီဗာပူးက စည်းချက်တချို့ ပြန်ရလာတယ်။ ၃ပွဲဆက်နိုင်တယ်၊ ၅ပွဲဆက် မရှုံးသေးဘူး။ ဝေဖန်မှုတွေကနေ ပြန်တက်လာနိုင်ရေး အသင်းက အားထုတ်နေပါတယ်။ ဗန်ဒိုက်ကတော့ “ ဝေဖန်ခံရတာကို ဘယ်သူကမှ မခံနိုင်ပါဘူး။ ဝေဖန်မှုတွေကို ခံနိုင်ရည်ရှိပါတယ်လို့ တယောက်ယောက် ဖြေတယ်ဆိုရင် အဲ့တာက လိမ်ညာတာပါ။",
"btext2":"ဒီရာသီ ကျနော်တို့ကို ဝေဖန်နေကြတာတွေက မှန်ပါတယ်။ ကိုယ်လုပ်နိုင်တာ တစ်ခုတည်းက ခေါင်းငုံ့ထားပြီး တိုးတက်လာရေးတွေမှာ အာရုံစိုက်ဖို့ပါပဲ။ ကျနော်ရဲ့ စွမ်းဆောင်ရည်က အသင်းနည်းတူ အနိမ့်အမြင့် ကြုံနေရတာကို သိပါတယ်။ ကျနော်အပေါ် ဝေဖန်နေကြတာကို သိပါတယ်။ ကုန်ခဲ့တဲ့ ၅ ရာသီအတွင်းမှာ ကျနော်က သိပ်မြင့်တဲ့ အဆင့်တစ်နေရာထိ ရောက်ခဲ့တာကြောင့် အခုလို ရာသီမှာ ဝေဖန်ခံရတာက ပုံမှန်ပါပဲ။ တစ်ခုတည်းသော ကျနော်လုပ်နိုင်တာက တိတ်တိတ်လေးနေပြီး အခြေအနေတွေ ပိုကောင်းလာရေး အာရုံစိုက်ဖို့ပါ ” လို့ ဖြေပါတယ်။ ",
"btext3": "    လီဗာပူးအသင်း ဒီရာသီမှာ ဘယ်လိုရလဒ်ပဲ ရပါစေ ပရိသတ်တွေက ကျေနပ်အားရမှာ မဟုတ်ပါဘူး။ ဒါပေမယ့်လို့ လက်ကျန်ပွဲတွေ အားလုံးကို အနိုင်ယူခြင်းဟာ လာမယ့်ရာသီအတွက် တွန်းအားတစ်ခု ဖြစ်စေမယ်လို့ ဗန်ဒိုက်က ပြောပါတယ်။ “ ကျနော်တို့က တည်ငြိမ်မှုရဖို့ ကြိုးစားနေတာ။ ဒီအတွက် တခုတည်းသော နည်းလမ်း ပွဲတွေကို ပုံမှန်ကစားဖို့ပဲ ရှိပါတယ်။ ကျနော်တို့ ကောင်းကောင်း လေ့ကျင့်ပါတယ်။ နောက်ရာသီအတွက် ကောင်းတာတခုခု အောင်မြင်ချင်ရင် ရှေ့လာမယ့်ပွဲတွေ အားလုံးကို အနိုင်ယူရပါမယ် ” လို့ ဗန်ဒိုက်က ဖြေဆိုခဲ့ပါတယ်။ Credit;လီဗာပူးသတင်းစုံ  ",
"imgurl1":"https://lfcthadin.com/wp-content/uploads/2023/04/vd-lfc-2023-678x381.jpg",
"imgurl2":"https://lfcthadin.com/wp-content/uploads/2023/04/vd-salah.jpg",
"imgurl3":"no",
"video":"no"
 },

          {"ndate":"April  30 , 2023",
"htext":"ဒါဝင်၊ ဂက်ပို၊ ဆာလာ တိုက်စစ်အတွဲ ပွဲထုတ်လာမယ့် စပါးပွဲအတွက် ပွဲထွက်လူစာရင်း ခန့်မှန်းခြင်း",
"btext1":"ဒီကနေ့ည ၁၀ နာရီ အန်ဖီးကွင်းမှာတော့ လီဗာပူးအသင်းက ဥရောပဝင်ခွင့် တစ်နေရာအတွက် အဓိက ပြိုင်ဘက် တစ်သင်းဖြစ်တဲ့ စပါးအသင်းကို အန်ဖီးကွင်းမှာ ဧည့်ခံ ယှဉ်ပြိုင်ရပါမယ်။ စပါးပွဲမှာ ကိုနတေး ပြန်ပါလာနိုင်မယ်။ ဂျိုတာ နောက်ကျော ထိခိုက်မှု ရှိထားပြီး စိုးရိမ်စရာ မရှိ။ ကိတ်တာနဲ့ ချိန်ဘာလိန် မပါနိုင်သေး။ လီဗာပူးအသင်းမှာ ကစားသမားတွေ ကြံ့ခိုင်မှု ပြန်ကောင်းလာတာကြောင့် ပွဲထွက်လူစာရင်း ရွေးချယ်ဖို့ရာ တောင့်တင်းမှု ရှိလာပါတယ်။ ဒါပေမယ့် ကလော့ပ်က ပွဲထွက်လူစာရင်းကို မပြောင်းလဲဘဲ သီယေဂို၊ ဒါဝင်တို့ကို လူစားဝင် ကစားသမား အဖြစ်ပဲ ဆက်တိုက် အသုံးပြုထားခဲ့ပြီး အခုလို ပွဲကြပ်ကာလမှာတော့ သေချာပေါက် အပြောင်းအလဲတွေ ရှိလာမှာ ဖြစ်ပါတယ်။ ",
"btext2":"ဒီပွဲမှာတော့ နည်းပြကလော့ပ်ဟာ ဂိုးသမားနေရာ အယ်လီဆန်၊ ညာအစွန်နေရာ ထရန့်၊ ဘယ်အစွန် ရော်ဘတ်ဆန်တို့ကို အသုံးပြုမှာပါ။ ဗဟိုခံစစ်မှူးနေရာ ဗန်ဒိုက်နဲ့ တွဲဘက်ဖို့ကို မာတစ်ကိုပဲ ဆက်သုံးပြီး ကိုနတေးကို အနားပေးဦးမယ် ယူဆရပါတယ်။ ကွင်းလယ်မှာတော့ အပြောင်းအလဲ ရှိလာနိုင်ပြီး သီယေဂိုကို ပွဲထွက်လူစာရင်းထဲ ပြန်ထည့်ဖွယ် ရှိပါတယ်။ စပါးအသင်းရဲ့ အစွန်တွေနဲ့ ကွင်းလယ်ဟာ ဒဏ်ရာတွေကြောင့် အနည်းငယ် အားပျော့နေပြီး လီဗာပူးက ဘောလုံးကစားခွင့် ပိုရနိုင်တာမို့ ဖာဘင်ညို၊ ဂျုံးနဲ့ သီယေဂို အတွဲကို ရွေးချယ်မယ်လို့ ယူဆရတယ်။ ",
"btext3": "  ဂျုံးနဲ့ သီယေဂိုတို့ဟာ ဘယ်ခြမ်းကို အားသန်ကြသူတွေဖြစ်ပြီး ဟာဗေးနဲ့ ဟန်ဒါဆန်တို့က ညာခြမ်း ကွင်းလယ်လူတွေ ဖြစ်ကြပါတယ်။ ထရန့်ကို ကွင်းလယ် အတွင်းလူနေရာ ဝင်ကစားစေကတည်းက ခံစစ်ကူနိုင်မှု နည်းပါးတဲ့ ဟာဗေးနဲ့ ကွင်းလယ် အတွင်းလူနေရာ ကစားရတာကို အားသန်တဲ့ သီယေဂိုတို့ ပွဲထွက်ခွင့် လုံးဝ ပျောက်ဆုံးနေတာကို သတိပြုရပါမယ်။ တိုက်စစ်မှာတော့ ဂျိုတာကို ကြံ့ခိုင်မှုကြောင့် အနားပေးပြီး ဒါဝင်ကို ထည့်သွင်းဖွယ် ရှိပါတယ်။ အထောင်နေရာကနေ ဂက်ပို ဆက်လက် နေရာရပြီး ညာတောင်ပံကတော့ ဆာလာ ဖြစ်လာနိုင်ပါတယ်။ ဒီယက်စ်ကိုတော့ အလျင်စလို မသုံးသေးဘဲ လူစားဝင် ကစားသမားအဖြစ်ပဲ ထုတ်သုံးဦးမယ် မျှော်လင့်ရပါတယ်။    ",
"imgurl1":"https://lfcthadin.com/wp-content/uploads/2023/04/10223042023-678x381.jpg",
"imgurl2":"https://lfcthadin.com/wp-content/uploads/2023/04/10183042023.jpg",
"imgurl3":"no",
"video":"no"
 },
         {"ndate":"April  30 , 2023",
"htext":"ကြယ်ပွင့် ၃ ဦးကို နေရာပေးမယ်၊ လူသစ်တွေ ခေါ်ယူသွားမယ် ဆိုလာတဲ့ ကလော့ပ်က လာမယ့်ရာသီအတွက် ကတိပေး",
"btext1":"နွေရာသီမှာ လူသစ်တွေ ခေါ်ယူမှာဖြစ်ပေမယ့် ကလပ်ရဲ့ ကြယ်ပွင့်တွေကို သူတို့ ဘာလုပ်နိုင်တယ်ဆိုတာ သက်သေပြဖို့ အခွင့်အရေးပေးမယ်လို့ ကလော့ပ်က ပြောကြားခဲ့ပါတယ်။ အဲလီယော့ဟာ ဒီရာသီမှာ အရေးပါတဲ့ အသင်းသား တစ်ယောက် ဖြစ်ခဲ့ပါတယ်။ ဂျုံးစ်ကလည်း မျက်လုံးဒဏ်ရာက ပြန်သက်သာလာတဲ့နောက် နောက်ဆုံး ၅ ပွဲကို ပွဲထွက်ခွင့်ခဲ့ရပြီး ဒါဟာ တစ်ရာသီလုံး လီဗာပူးတို့ ရှုံးပွဲမရှိတဲ့ အကြာဆုံးမှတ်တမ်းပဲ ဖြစ်ပါတယ်။ ဒါ့အပြင် ဒီရာသီမှာ ဘာ့ဆဲတစ်လို ကြယ်ပွင့်လည်း ပေါ်ထွက်လာခဲ့တယ်။ “ ဒီနှစ်မှာ ကျွန်တော်တို့ အလုံအလောက် မပြသနိုင်ခဲ့ဘူး။ ဒါပေမယ့် ဒီအသင်းမှာ အလားအလာတွေ အများကြီးရှိတယ်။ ကလပ်ရဲ့ လူငယ် ကြယ်ပွင့်တွေကို ဆက်ထိန်းထားပြီး တိုးတက်အောင် လုပ်ပေးရင်း ကစားသမားသစ်တွေကိုလည်း ခေါ်ယူသွားမှာပါ။ နှစ်ခုလုံး ဖြစ်နိုင်ခြေရှိပါတယ်။ ",
"btext2":"ဟာဗေးကို ကျွန်တော် တကယ်ကျေနပ်တယ်။ သူက ပွဲတွေအများကြီး ကစားခဲ့ပြီးတော့ အတည်ငြိမ်ဆုံး ကစားသမားတစ်ယောက် ဖြစ်ခဲ့တာပါ။ ကာတစ်လည်း အခု သက်သေပြခဲ့ပြီ။ စတီဖန်ကတော့ ဩချလောက်ရအောင်ကို လုပ်ပြခဲ့တာပါ။ ဒါပေမယ့် တခြားကစားသမားတွေလည်း အရမ်း အသက်ကြီးလွန်းနေတာမျိုး မဟုတ်ပါဘူး။ အသင်းတစ်သင်းမှာ အတွေ့အကြုံ ရင့်ကျက်သူတွေကိုလည်း လိုအပ်ပါတယ် ” လို့ ကလော့ပ်က ပြောပါတယ်။ ဒီနွေမှာ မီလ်နာ၊ ချိန်ဘာလိန်၊ ကိတ်တာနဲ့ အာသာတို့ ထွက်မှာဖြစ်လို့ ဟာဗေး၊ ဂျုံးနဲ့ ဘာ့ဆဲတစ်တို့ဟာ စီနီယာတွေနေရာ ဝင်လာပါလိမ့်မယ်။ လီဗာပူးဟာ နွေရာသီမှာ လူသစ်တွေကိုလည်း ခေါ်ယူမှာဖြစ်ပြီး နောက်ရာသီမှာ ပိုပြီး အားကောင်းလာလိမ့်မယ်လို့ ကလော့ပ်က ကတိပေးခဲ့ပါတယ်။ ",
"btext3": "    “ ရာသီကြိုပြီးရင် ကျွန်တော်တို့ တိုးတက်လာလိမ့်မယ်။ ဒီနှစ်က ကျွန်တော်တို့ကို အများကြီး အကူအညီပေးမှာပါ။ အရင်နှစ်တွေမှာ ပြိုင်ဆိုင်မှု ပြင်းထန်ခဲ့သလို ဒီနှစ်ကလည်း ပြင်းထန်ခဲ့ပါတယ်။ ဒါပေမယ့် အရင်နှစ်တွေလောက်တော့ ပွဲတွေအများကြီး မကစားခဲ့ရတာ ကောင်းတဲ့အချက်ပါ။ ဒါကို အားသာချက်အဖြစ် အသုံးချရမယ်။ ကျွန်တော်တို့လည်း ပွဲကြီးတွေ၊ ဖိုင်နယ်ပွဲတွေကို ပြန်ကစားချင်တယ်။ အဲ့အတွက် အလုပ်ကြိုးစားမယ်။ သင့်တော်တဲ့ ကစားသမားတွေ လိုအပ်နေတာဖြစ်ပြီး ရအောင်ခေါ်ယူဖို့ လုပ်သွားရမှာပါ ” လို့ ကလော့ပ်က ပြောကြားခဲ့တာ ဖြစ်ပါတယ်။ Credit;လီဗာပူးသတင်းစုံ  ",
"imgurl1":"https://lfcthadin.com/wp-content/uploads/2023/04/klopp-bajcetic-2023-thaigo-678x381.jpg",
"imgurl2":"https://lfcthadin.com/wp-content/uploads/2023/04/klopp-bajcetic-2023-thaigo-678x381.jpg",
"imgurl3":"no",
"video":"no"
 },
            {"ndate":"April  30 , 2023",
"htext":"ဘာရယ်လာကို ချိတ်ဆက်မှု စတင်ပြီ၊ မောင့်ကို ခေါ်ယူရေး ပြိုင်ဘက် တစ်သင်း လက်လျော့ခြင်း၊ စပါးပွဲကြို ထူးခြားကိစ္စများနဲ့ လီဗာပူး သတင်းတိုများ",
"btext1":" လီဗာပူးအသင်းရဲ့ အိမ်ကွင်း အန်ဖီးမှာ ယှဉ်ပြိုင်ရမယ်ဆိုပေမယ့် သူတို့အသင်း အစွမ်းကုန် ကြိုးစား တိုက်ခိုက်သွားမယ်လို့ စပါးအသင်း ယာယီနည်းပြ ရိုင်ယန်မေဆန်က ပြောပါတယ်။ ရာသီကုန်ရင် ထိပ်ဆုံး ၄ သင်းဝင်ခွင့် အခွင့်အရေးဟာ အသင်းရဲ့ လက်ထဲမှာ မရှိဘူးလို့ ဗန်ဒိုက်က ဝန်ခံခဲ့ပြီး အကောင်းဆုံး ကြိုးစားပြီး ရလာတဲ့ အဖြေကို လက်ခံသွားဖို့ပဲ ရှိပါတယ်လို့ တုန့်ပြန်ပါတယ်။ နယူးကာဆယ်ဟာ မေဆန်မောင့်ကို ခေါ်ယူရေး လက်လျော့သွားပြီဖြစ်ပါတယ်။ အင်္ဂလန်ကွင်းလယ်လူကို ချယ်ဆီးက ရောင်းထုတ်ဖို့ စိတ်မဝင်စားသလို သူ့ကို ခေါ်ယူမယ့် ကလပ်က လုပ်ခ မြင့်မြင့်မားမား ပေးရမယ်လို့ သိထားရတာပါ။",
"btext2":" အီတလီသတင်းထောက် Matteo Moretto ရဲ့ ဖော်ပြမှုအရ လီဗာပူးအသင်းဟာ ဘာရယ်လာကို ခေါ်ယူရေး လှုပ်ရှားမှုတွေ စတင်နေပါပြီ။ အခုချိန်ထိ တိုးတက်လာတဲ့ အခြေအနေ အဆင့်ကို မရောက်သေးပေမယ့် လီဗာပူးဘက်က အင်တာမီလန် ကွင်းလယ်လူကို အတည်ကြီး စိတ်ဝင်စားနေတာပါ။ ဘောလုံးကွင်းထဲ ခြေပြန်ချနိုင်ဖို့ သူဘယ်လို ကြိုးစားခဲ့ရလဲ ဆိုတာအတွက် ၂ မိနစ်စာ ဗီဒီယိုဖိုင်ကို တွစ်တာကနေ ဒီယက်ဇ်က တင်ခဲ့ရာမှာ သူ့ရဲ့ အားထုတ်မှုကို ပရိသတ်တွေ သိမြင်ခွင့် ရခဲ့ပါတယ်။ ကလော့ပ်က မပြင်းထန်ပါဘူးလို့ ထုတ်ပြောထားပေမယ့် စပါးပွဲကို ဂျိုတာ လွဲချော်မယ်ဆိုတဲ့ သတင်းတွေ အတော် ထွက်ပေါ်နေပါတယ်။",
"btext3": "   လီဗာပူး ကင်းထောက်တွေဟာ ဖီယင်နိုအသင်းမှ အသက် ၂၂ အရွယ် တူရကီ ကွင်းလယ်လူ အိုကန်ကိုချူကို လိုက်လံ စောင့်ကြည့်နေပါတယ်။ တူရကီကလပ် ဂါလာတာစရေးဟာ လီဗာပူး တိုက်စစ်သမား ကာဗာရိုကို တစ်ရာသီ အငှား ခေါ်ယူလိုနေပါတယ်။ ဒီအပတ် အိမ်ကွင်းပွဲတွေမှာ ပွဲမစခင် ပရီးမီးယားလိဂ်ကလပ်တွေကို နိုင်ငံတော်သီချင်းဖြစ်တဲ့ ‘God Save the King’ သီချင်း ဖွင့်ပေးဖို့ တောင်းဆိုထားရာမှာ လီဗာပူးအသင်းကိုပါ ကမ်းလှမ်းထားပါတယ်။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/9023042023.jpg",
"imgurl2":"https://lfcthadin.com/wp-content/uploads/2023/04/9073042023-678x381.jpg",
"imgurl3":"no",
"video":"no"
 },
           {"ndate":"April  29 , 2023",
"htext":"လီဗာပူးဆိုင်ရာ ကျွမ်းကျင်သူတွေလို့ ကိုယ့်ဘာသာ ခံယူထားတဲ့ ကီးဘုတ်ဖိုက်တာတွေကို တုန့်ပြန်ပြီ",
"btext1":"ကလော့ပ်က လီဗာပူးအကြောင်း ကျွမ်းကျင်သူတွေလို့ သူတို့ကိုယ်သူတို့ သတ်မှတ်ထားတဲ့ အင်တာနက်ပေါ်က ဖိုက်တာတွေစကားကို နားထောင်ခဲ့မယ်ဆိုရင် ဒီနွေမှာ ကွင်းလယ်လူသစ် ၁၀ ယောက်လောက် လက်မှတ်ထိုးနိုင်ရင်တောင် ကျေနပ်နှစ်သိမ့်ကြမှာ မဟုတ်ဘူးလို့ ထင်မြင်နေပါတယ်။ ဒီရာသီ လီဗာပူးအသင်းက ချီးကျုးလောက်စရာ မဟုတ်တာကို လက်ခံထားတဲ့ ကလော့ပ်က ကလပ်အသင်း တိုးတက်မှု လမ်းကြောင်းတွေထံ ပြန်ရောက်ဖို့ ကြိုးစားလိုနေပါတယ်။ ဒါပေမယ့်လို့ အသင်းကို အားရကျေနပ်မှု မရှိဘဲ အစဉ်တစိုက် ဝေဖန်ကြတဲ့ ဖိုက်တာတွေမှာ ဘာဆုံးဖြတ်ချက်မှ လုပ်ခွင့်မရှိတာကို ကလော့ပ်က စိတ်သက်သာရာရနေခဲ့တယ်။ “ ကောင်းတဲ့ကိစ္စက ဆုံးဖြတ်ချက် ချရတဲ့သူတွေက ကျနော်တို့ ဖြစ်နေပြီး ဆိုရှယ်မီဒီယာမှာ အကြံပေးစကား ရေးသားနေသူတွေကို ဒီဆုံးဖြတ်ချက်တွေ လုပ်ခွင့် ပေးမထားရတာပါပဲ။ ဘာလို့လဲဆိုတော့ ဒါကပဲ ကျနော်တို့ ကြားရတဲ့ တစ်ခုတည်းသော သဘောထား အမြင်တွေ ဖြစ်နေလို့ပါ။ ",
"btext2":" ဆိုရှယ်မီဒီယာပေါ်က စာတွေပဲ လိုက်ဖတ်နေရင်တော့ ‘အိုးမိုင်ဂေါ့.. ငါတို့ ကွင်းလယ်ထက် ပိုကြီးမားတဲ့ ပြဿနာ ကမ္ဘာပေါ်မှာ မရှိတော့ဘူး’ ဆိုပြီး တွေးထင်မိကြလိမ့်မယ်။ ” လို့ ကလော့ပ်က ထုတ်ပြောခဲ့ပါတယ်။ ၅ ပွဲဆက်နီးပါး ပွဲထွက်လူစာရင်း အပြောင်းအလဲ ပြုလုပ်ခြင်း မရှိတာအတွက် အချို့ လီဗာပူးပရိသတ်တွေက စိတ်ပျက်စွာ ဝေဖန်ကြမှုတွေဟာ ကလော့ပ်ရဲ့ နားထဲထိ ရောက်သွားခဲ့ပါတယ်။ ” ဝက်စ်ဟမ်းနဲ့ နောက်ဆုံးပွဲပြီးတော့ ကျွန်တော်တို့လူစာရင်းနဲ့ ပတ်သက်ပြီး လူတွေရေးထားကြတာတွေကို တစ်ယောက်က လာပြတယ်။ သူတို့တွေက ကွင်းထဲမှာ ကာတစ်ဂျုံးစ် ရှိနေတာကို မလိုချင်ကြဘူး၊ ဂက်ပို ရှိနေတာကို မလိုချင်ကြဘူး။",
"btext3": "   မာတစ် ဝင်ကစားတာမြင်ရင် တခြားပွဲကို ပြောင်းကြည့်လိုက်တော့မယ် ဆိုပြီး ပြောကြတယ်။ သူတို့က ကျွန်တော်တို့အသင်းရဲ့ ပရိသတ်တွေပါပဲ” လို့ ကလော့ပ်က ဆိုပါတယ်။ ဒီရာသီ ကျရှုံးမှုတွေကို အဖြေရှာတဲ့ နေရာမှာ ကီးဘုတ်ဖိုက်တာတွေက ဘယ်လိုနေနေ ကျေနပ်အားရမှာ မဟုတ်တာမို့ ပြင်ပက အသံတွေကို နားထောင်မနေဘဲ ယခင်ရာသီတွေမှာ လုပ်ခဲ့တဲ့အတိုင်း အကောင်းဆုံးတွေကိုပဲ လုပ်နိုင်ဖို့က အရေးကြီးတယ်လို့ ကလော့ပ်က မြင်နေပါတယ်။ “ ဒီလိုကျပ်တည်းတဲ့ အခြေအနေက လူတွေကို စိုးရိမ်ပူပန်စေတာ ကျနော် သိတယ်။ လုံးဝ နားလည်တယ်။ ဒါပေမယ့် ကျနော်တို့တွေ ကောင်းမွန်တဲ့ ဆုံးဖြတ်ချက်တွေ ချရဦးမယ်။ အလောတကြီးနဲ့ ထင်သလို လုပ်လို့မရပါဘူး။ နွေအပြောင်းအရွှေ့မှာ ကျနော်တို့ ဘာပဲလုပ်လုပ် ဒီလူတွေဆီကနေ လုံလောက်ပြီလို့ အထင်ခံရမှာ မဟုတ်တာ သေချာတယ်။ ဒါကြောင့် ကျနော်တို့သိတဲ့ အရာတွေကို အခြေခံပြီးတော့ပဲ ဆုံးဖြတ်ရမှာပါ။ အဲ့အတိုင်းပဲ အတိအကျ လုပ်သွားမယ်” လို့ ကလော့ပ်က ပြောသွားခဲ့ပါတယ်။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/klopp-fc-tt-ig-678x381.jpg",
"imgurl2":"https://lfcthadin.com/wp-content/uploads/2023/04/klopp-fc-tt-ig-678x381.jpg",
"imgurl3":"no",
"video":"no"
 },
          {"ndate":"April  29 , 2023",
"htext":"လီဗာပူးဘက်က စကားပြောနေတဲ့ အူဂါတီအတွက် စာချုပ်ပါ ပြောင်းရွှေ့ကြေး ထွက်ပေါ်လာ",
"btext1":"လီဗာပူးအသင်းက စပို့တင်းကွင်းလယ်လူ အူဂါတီအတွက် စကားပြောနေကြောင်း သတင်းတွေကို ပေါ်တူဂီသတင်းထောက်တွေက စတင်ဖော်ပြလာနေပြီ ဖြစ်ပါတယ်။ မေလထဲမှာ လီဗာပူးရဲ့ အပြောင်းအရွှေ့ လှုပ်ရှားမှုတွေ စတင်လာမယ်လို့ မျှော်လင့်ထားရပြီး နည်းပြကလော့ပ်က ဇူလိုင်လ ၈ ရက်နေ့ ရာသီကြို ပြင်ဆင်မှု ပထမနေ့မှာတင် ကစားသမားသစ်တွေ အပြီးရလိုတယ်လို့ ကလပ် တာဝန်ရှိသူတွေကို တောင်းဆိုထားပြီ ဖြစ်ပါတယ်။ ဥရုဂွေးကွင်းလယ်လူ အူဂါတီအတွက် လီဗာပူးဘက်က ချိတ်ဆက်မှု စတင်ကြောင်းကို ပေါ်တူဂီသတင်းထောက် Bruno Andrade က CNN Portugal သတင်းမှာ ထုတ်ဖော်သွားခဲ့တာ ဖြစ်ပါတယ်။ ဒါဟာ လူးဝစ် ဒီယက်စ်နဲ့ ဒါဝင် နူညက်တို့ရဲ့ အပြောင်းအရွှေ့ ကိစ္စတွေလိုပဲ ပေါ်တူဂီဘက်က အသံ စထွက်လာခြင်း ဖြစ်ပါတယ်။ ",
"btext2":" အသက် ၂၂ နှစ်အရွယ် ကွင်းလယ်လူဟာ ဥရောပကို ခြေချလာခဲ့တာ ၂ ရာသီ ရှိပြီဖြစ်ပြီး ချန်ပီယံလိဂ်နဲ့ အမှတ်ပေးလိဂ်တွေမှာ ပုံမှန်ပါဝင်ကစားနေသူ ဖြစ်ပါတယ်။ စပို့တင်းက ကစားသမားကို ရောင်းချခွင့်ရဲ့ ၇၀% ကိုပဲ ပိုင်ဆိုင်ထားပြီး သူ့ရဲ့ release clause အပြည့်အစုံက ယူရို သန်း ၆၀ ဖြစ်ပါတယ်။ Andrade ကတော့ လီဗာပူးဟာ မက်သရုစ် နူးနက်ကို စောင့်ကြည့်နေကတည်းက အူဂါတီကိုလည်း ကင်းထောက်နေခဲ့တာလို့ ဆိုပါတယ်။ ကလော့ပ်ဟာ ဖာဘင်ညိုရဲ့ နံပါတ် ၆ နေရာအတွက် နောက်ထပ် ကစားသမား လိုချင်နေတာဖြစ်ပြီး အူဂါတီဟာ လီဗာပူးမှာ မရှိတဲ့ ခပ်မာမာ ဘောလုံးရှင်းထုတ်နိုင်သူမျိုးလို့ သိရပါတယ်။ အသင်းမှာ ဘာ့ဆဲတစ်လည်း ရှိနေပေမယ့် စပိန်သားဟာ ကွင်းလယ် ခံစစ်နေရာ ရေရှည် ကစားရဖို့ မရှိဘဲ အနာဂတ်မှာ နံပါတ် ၈ နေရာကို အဓိက ကစားရမှာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/04/17362942023-678x381.jpg",
"imgurl2":"https://lfcthadin.com/wp-content/uploads/2023/04/17352942023.jpg",
"imgurl3":"no",
"video":"no"
 },
         {"ndate":"April  29 , 2023",
"htext":"ဘာစီလိုနာထံ ဖာမင်နို ဘာကြောင့် မပြောင်းသင့်လဲ ဘရာဇီး ဂန္တဝင်ကြီး ရီဗယ်ဒို ရှင်းပြလာ",
"btext1":"ဘာစီလိုနာရဲ့ စိတ်ဝင်စားခြင်းကို ပိုင်ဆိုင်ထားပေမယ့် စိတ်ခံစားချက်ကို လိုက်ပြီး အသင်း မပြောင်းဖို့ ရော်ဘတ်တို ဖာမင်နိုကို ဘရာဇီးဂန္တဝင် ရီဗယ်ဒိုက သတိပေးလိုက်ပါတယ်။ ဖာမင်နိုဟာ အန်ဖီးကနေ ထွက်ခွာမယ့်အကြောင်း ကြေညာထားပြီးဖြစ်ပြီး ဒီနွေမှာ ဘာစီလိုနာထံ ပြောင်းရွှေ့ဖို့ ချိတ်ဆက်ခံနေရပါတယ်။ တရားဝင် ကမ်းလှမ်းမှုတွေ မဟုတ်သေးပေမယ့် ဘာစီလိုနာက အူဘာမီယန် အပါအဝင် ဆန်ကာတင်စာရင်းမှာ ဖာမင်နိုကို ထည့်သွင်းထားပါတယ်။ “ တခြား ဘရာဇီးဂန္တဝင် ကစားသမားတွေရဲ့ ခြေရာနင်းပြီး ဘာစီလိုနာအတွက် ကစားပေးဖို့ အိမ်မက်ကို ဖာမင်နို အကောင်အထည်ဖော်ချင်မယ် ဆိုတာ ကျွန်တော် ယုံပါတယ်။ ဒါပေမယ့် သူ့အနေနဲ့ ဘာစီလိုနာမှာ သူဘယ်လိုနေရာမျိုး ရမလဲဆိုတာကို အရင်ဆုံး လေ့လာသင့်တယ်လို့ ထင်ပါတယ် ” ဆိုပြီး ရီဗယ်ဒိုက ပြောပါတယ်။ ",
"btext2":"ဇာဗီရဲ့ နည်းဗျူဟာတွေနဲ့ တိုက်စစ်မှူးတစ်ယောက်ထဲနဲ့ ကစားတတ်တဲ့ နည်းစနစ်ကို ရီဗယ်ဒိုက ထောက်ပြခဲ့တယ်။ ကက်တလန်အသင်းမှာ လီဝန်ဒေါစကီး ရှိနေတာကြောင့် အဲ့ကို ပြောင်းခဲ့ရင် ဖာမင်နိုက အရံခုံမှာ ထိုင်ရနိုင်ခြေများပါတယ်။ “ ဇာဗီက အမြဲတမ်း ဗဟိုတိုက်စစ်မှူး တစ်ယောက်နဲ့ပဲ ကစားတယ်။ လီဝန်ဒေါစကီးရှိပြီးသားလေ။ ဖာမင်နို ရောက်သွားရင် နည်းဗျူဟာ အပြောင်းအလဲ လုပ်ချင်လုပ်နိုင်ပေမယ့် အဖြစ်နိုင်ဆုံးကတော့ သူက မိနစ်အနည်းငယ်ပဲ ကစားရမယ့် အရံခုံ ကစားသမားပဲ ဖြစ်လိမ့်မယ်။ အဲ့ဒါကြောင့် သူ့ဆုံးဖြတ်ချက်ကို သေချာစဉ်းစားသင့်တယ်လို့ ကျွန်တော်ထင်တယ်။ လီဗာပူးကနေ သူထွက်သွားလိုက်တာနဲ့ သူရေးသားခဲ့တဲ့ လှပတဲ့ သမိုင်းတစ်ခုကို ပျက်ဆီးစေမှာ မဟုတ်ပါဘူး”လို့ ရီဗယ်ဒိုက ဆိုပါတယ်။ ",
"btext3": "   ဖာမင်နို ဘာစီလိုနာကို ပြောင်းမယ်ဆိုရင်တော့ ဇာဗီထံကနေ ပွဲကစားခွင့် အာမခံချက်ကို အရင်ဆုံးတောင်းသင့်ပြီး မဟုတ်ရင်တော့ ပွဲမိနစ် ပိုရမယ့် အခြားသော အသင်းတွေကို ရွေးချယ်ဖို့ ရီဗယ်ဒိုက အကြံပေးခဲ့ပါသေးတယ်။ “ ဘာစီလိုနာမှာ ကစားရတာက အိမ်မက်တစ်ခု အောင်မြင်ခြင်းဆိုတာ သံသယဖြစ်စရာ မရှိဘူး။ ဒါပေမယ့် ဖာမင်နိုက ကစားသမားဘဝ နှောင်းပိုင်းအချိန်မှာ သူ့ကို ကစားချိန် ပိုပေးမယ့် နောက်ထပ်ကလပ်ကို ရှာဖွေသင့်ပါတယ်။ တကယ်လို့ ဘာစီလိုနာနဲ့ သဘောတူညီမှုရသွားရင်တော့ သူဘယ်လိုမျိုး နေရာရမလဲဆိုတာကို သိရအောင်လို့ ဇာဗီနဲ့ အရင်ဆုံး ဆွေးနွေးသင့်တယ်”လို့ ရီဗယ်ဒိုက အကြံပေးစကား ပြောကြားခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/bobby-brazil-legend-2023-4-678x381.jpg",
"imgurl2":"https://lfcthadin.com/wp-content/uploads/2023/04/bobby-brazil-legend-2023-4-678x381.jpg",
"imgurl3":"no",
"video":"no"
 },
        {"ndate":"April  29 , 2023",
"htext":"ယူနိုက်တက်ကို ၇-၀ နဲ့ အနိုင်ရတာ လူတိုင်း မှတ်မိနေပါစေ မျှော်လင့်တယ်လို့ ကလော့ပ် ပြော",
"btext1":" ဒီရာသီဟာ မန်ချက်စတာ ယူနိုက်တက်ကို သမိုင်းဝင် နိုင်ပွဲအဖြစ် ၇-၀ နဲ့ အနိုင်ယူခဲ့တာကလွဲလို့ ဘာမှ ပြောစရာ ကိစ္စကောင်း မရှိဘူးလို့ ကလော့ပ်က ဝန်ခံခဲ့ပါတယ်။ ရာသီကုန်မှာ ယူရိုပါလိဂ် ဝင်ခွင့် တစ်နေရာလောက် ရရင်ကို ကျေနပ်ရမှာဖြစ်ပြီး ကိုယ်နဲ့ ထိုက်တန်တာကိုပဲ ပြန်ရတာအဖြစ် လက်ခံသွားမယ်လို့ နည်းပြကြီးက ဆိုပါတယ်။ နောက်နှစ်တွေကြာလာရင် မဟာပြိုင်ဘက်ကို အရှက်တကွဲ အရေးနိမ့်စေခဲ့တဲ့ ဘောလုံးရာသီအဖြစ် လူတိုင်း ပြန်သတိရနေကြဖို့ ကလော့ပ်က မျှော်လင့်နေပါတယ်။ ‘ နည်းပြဘဝက အနားယူပြီးသွားရင် အတိတ်ကို ပြန်ပြီး စဉ်းစားတွေးတောဖို့ အချိန်ယူမှာပါ။ ဒီရာသီအတွက် ဆိုရင်တော့ ကျနော်တို့ ဘာတစ်ခုမှ ထူးထူးခြားခြား အနိုင်မရရင်တောင် ယူနိုက်တက်ကို ၇-၀ ရလဒ် ရယူနိုင်ခဲ့တာကို မှတ်မိနေမှာပါပဲ။",
"btext2":" နှစ်တွေကြာလာရင် လူတွေက အတိတ်ကို ပြန်အောက်မေ့ကြပြီး လီဗာပူးက မန်ယူနိုက်တက်ကို ၇-၀ နဲ့ အနိုင်ယူခဲ့တဲ့ နှစ်ပေါ့လို့ ပျော်ပျော်ကြီး ပြန်ပြောကြဖို့ မျှော်လင့်တာပါပဲ။ ဒီရာသီအတွက်ကတော့ ဥရောပဝင်ခွင့် တစ်ခုခုကို ရအောင် ကြိုးစားနိုင်မယ်ဆိုရင် ကောင်းပါမယ်။ မဝင်ခဲ့ရင်လည်း လက်ခံရမှာပါပဲ။ ကျနော်တို့က ကိုယ်နဲ့ တန်တာပဲ ရမှာဖြစ်ပါတယ်။ ဒီရာသီ သိပ်ကောင်းတာပဲလို့ မပြောပါဘူး။ ဒီရာသီက ကျနော်တို့ကို သင်ခန်းစာတွေ ပေးခဲ့ပါတယ်။ တတ်နိုင်သလောက် အကောင်းဆုံးတွေကို ဖန်တီးနိုင်ရေး အစွမ်းကုန် အားထုတ်ပြီး ဆက်ကြိုးစားမှာပါ ‘ လို့ ကလော့ပ်က ဆိုသွားခဲ့တာ ဖြစ်ပါတယ်။ လီဗာပူးအသင်းဟာ လာမယ့်ရာသီ ယူရိုပါလိဂ် ဝင်ခွင့်အတွက် အနည်းဆုံး အဆင့် ၆ ဒါမှမဟုတ် အဆင့် ၅ ရဖို့ လိုအပ်နေတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/04/klopp-united-7-0-678x381.jpg",
"imgurl2":"https://lfcthadin.com/wp-content/uploads/2023/04/klopp-united-7-0-678x381.jpg",
"imgurl3":"no",
"video":"no"
 },
       {"ndate":"April  29 , 2023",
"htext":"အပြောင်းအရွှေ့၊ အားကစားဒါရိုက်တာ၊ ရင်းနှီးမြုပ်နှံမှုသစ် အပါအဝင် ကလော့ပ်နဲ့ ဂျွန်ဟင်နရီတို့ တွေ့ဆုံမှုမှာ ဆွေးနွေးခဲ့ကြဖွယ်ရှိတဲ့ ကိစ္စကြီး (၅) ရပ်",
"btext1":" ဗုဒ္ဓဟူးနေ့က ဝက်ဟမ်းကို လီဗာပူးအသင်း အနိုင်ရခဲ့တဲ့ပွဲကို ကြည့်ဖို့ လန်ဒန်ကွင်းရဲ့ ပွဲကြည့်စင်မှာ အသင်းပိုင်ရှင် ဂျွန်ဟင်နရီ ရှိနေခဲ့ပါတယ်။ အသင်းရဲ့ပွဲကို ပိုင်ရှင်ဖြစ်သူ လာကြည့်တာဟာ တခြားသူတွေ အံ့ဩခဲ့ကြပေမယ့် ကလော့ပ်အတွက်တော့ မဟုတ်ခဲ့ပါဘူး။ လီဗာပူးနည်းပြဟာ ပွဲကြိုမှာကတည်းက ဟင်နရီနဲ့ တွေ့ခဲ့ပြီးသားဖြစ်ပြီး စကားတွေ ပြောခဲ့ကြပြီး ဖြစ်ပါတယ်။ သူတို့နှစ်ဦး ဆွေးနွေးခဲ့နိုင်တဲ့ အကြောင်းတွေက ဘာတွေဖြစ်မလဲ.. (၁) ဝက်စ်ဟမ်းပွဲ ပွဲမတိုင်ခင် တွေ့ခဲ့တာဆိုတော့ ပွဲနဲ့ ပတ်သက်တဲ့ နည်းဗျူဟာတွေ၊ အသင်းရွေးချယ်မှုနဲ့ တခြားအကြောင်းတွေ ဆွေးနွေးခဲ့မှာ သေချာပါတယ်။ ဟင်နရီက ကံကောင်းပါတယ်။ သူက နိုင်တဲ့ပွဲတွေကိုပဲ ကြည့်ခဲ့ရတာပါ။ ဒီရာသီ သူလာကြည့်ခဲ့တဲ့ နှစ်ပွဲလုံး အနိုင်ရခဲ့ပါတယ်။ ဝက်စ်ဟမ်းကို နိုင်ခဲ့တဲ့ပွဲဟာ ဘုန်းမောက်ကို ၉-၀ နဲ့ နိုင်ခဲ့တုန်းကလောက် ဖျော်ဖြေမှု မပေးခဲ့ပေမယ့် ဂက်ပိုနဲ့ မာတစ်တို့ရဲ့ ဂိုးတွေနဲ့ လိဂ် ၃ပွဲဆက် အနိုင်ရခဲ့တာပါ။",
"btext2":"(၂) ရာသီအခြေအနေ ဝေဖန်သုံးသပ်ခြင်း လီဗာပူးဟာ ဒီရာသီ တလျှောက်လုံး ရုန်းကန်ခဲ့ရတယ်လို့ ကလော့ပ်က ဝန်ခံထားပါတယ်။ ပရီးမီးယားလိဂ်ဖလား စိန်ခေါ်နိုင်ခဲ့ခြင်း မရှိသလို အက်ဖ်အေနဲ့ ကာရာဘောင်းတွေကို စတုတ္ထအဆင့်နဲ့ ပြုတ်ကျရစ်ခဲ့တာပါ။ ချန်ပီယံလိဂ်မှာလည်း ၁၆သင်း အဆင့်မှာတင် ထွက်ခဲ့ရပါတယ်။ မနှစ်က ဖလားလေးလုံး လမ်းကြောင်းပေါ် ရှိခဲ့တဲ့ အသင်းက ဘာတွေ မှားယွင်းခဲ့လဲဆိုတာကို ဟင်နရီက အသေးစိတ် သိချင်နေလောက်မှာပါ။ (၃) အပြောင်းအရွှေ့ အစီအစဉ်တွေ ဟင်နရီနဲ့ FSG ဟာ ငွေသုံးပြီး ကလော့ပ် လိုအပ်တာတွေ ဖြည့်ဆည်းပေးဖို့ လိုတယ် ဆိုတာ သိပါလိမ့်မယ်။ ကွင်းလယ်က အလိုအပ်ဆုံးနေရာဖြစ်ပြီး အနည်းဆုံး ၂ယောက်လောက် အသစ်ရောက်လာနိုင်ပါတယ်။ ဘယ်လင်ဟမ် လာမှာမဟုတ်ဘူးဆိုတာ လက်ခံထားပြီးဖြစ်ပေမယ့် အဲ့အစားဘယ်သူတွေကို ခေါ်မလဲဆိုတာတော့ မသိရသေးပါဘူး။ မေဆန်မောင့်၊ ဂရာဗင်ဘက်ချ်၊ မက်သဲယက်နူနက်စ်၊ နီကိုလို ဘာရယ်လာတို့လို ကစားသမားတွေနဲ့တော့ ချိတ်ဆက်မှု ရှိနေခဲ့တာ ဖြစ်ပါတယ်။ ချန်ပီယံလိဂ်ဝင်ခွင့် ရမရဆိုတဲ့အပေါ် မူတည်ပြီး အသင်းရဲ့ ပစ်မှတ်စာရင်းက နှစ်ခုရှိနေလောက်ပါတယ်။ (၄) အားကစားဒါရိုက်တာ ရှာဖွေခြင်း ဂျူလီယန်ဝတ် နေရာမှာ အစားထိုးဖို့ အားကစားဒါရိုက်တာအသစ် ရှာဖွေမှုနဲ့ ပတ်သက်ပြီး ကလော့ပ်ကို မေးမြန်းရာမှာ သူဝင်မပါပေမယ့် ကြားရသလောက် အဆင်ပြေနေတယ်လို့ ဝန်ခံခဲ့ပါတယ်။ အားကစားဒါရိုက်တာ အလုပ်ဟာ လီဗာပူးအတွက် အတော်လေးကို အကျိုးဖြစ်ထွန်းခဲ့ပြီး အားကျစရာ လိမ္မာပါးနပ်မှုနဲ့ ခေါ်ယူမှုများစွာ လုပ်ပေးခဲ့တာဖြစ်ပါတယ်။ လီဗာပူးမှာ ဒါရိုက်တာအသစ် ခန့်အပ်ဖို့ အလောတကြီး ဆုံးဖြတ်မှာမဟုတ်ပါဘူး။ သင့်တော်တဲ့သူကိုရဖို့၊ အပြောင်းအလဲကာလ အဆင်ပြေပြေဖြစ်သွားဖို့အတွက် အချိန်ယူ စဉ်းစားသွားမှာ ဖြစ်ပါတယ်။ ",
"btext3": "    (၅) ရင်းနှီးမြုပ်နှံမှု FSG က လီဗာပူးကို ပြီးခဲ့တဲ့ နိုဝင်ဘာမှာ ဈေးကွက်ထဲ တင်လိုက်တာပါ။ FSG ဟာ လီဗာပူးကို အသင်းလိုက် ရောင်းချမှာ မဟုတ်ဘဲ ရင်းနှီးမြုပ်နှံသူတွေကိုသာ ရှာဖွေနေတာဖြစ်ပါတယ်။ ရင်းနှီးမြုပ်နှံမှုအသစ်တွေ ရလာရင် အပြောင်းအရွှေ့ ကိစ္စတွေမှာ ကလော့ပ်ကို ပံ့ပိုးပေးနိုင်မှာဖြစ်ပြီး ဘယ်သူတွေ ဘုတ်အဖွဲ့ထဲ ပါဝင်လာမလဲဆိုတာကို ကလော့ပ်လည်း သိချင်နေပါလိမ့်မယ်။   ",
"imgurl1":"https://lfcthadin.com/wp-content/uploads/2023/03/10593132023.jpg",
"imgurl2":"https://lfcthadin.com/wp-content/uploads/2023/04/klopp-fsg-2023-.jpg",
"imgurl3":"https://lfcthadin.com/wp-content/uploads/2023/04/klopp-fsg-678x381.jpg",
"video":"no"
 },
      {"ndate":"April  29 , 2023",
"htext":"အန်ဖီးကွင်းမှာ လီဗာပူး vs တော်တင်ဟမ်တို့ ဘယ်လို ရလဒ် ထွက်ပေါ်မလဲ ဆက်တန်ရဲ့ ရလဒ် ခန့်မှန်း",
"btext1":"ဒီအပတ်မှာတော့ လီဗာပူးအသင်းဟာ ထိပ်ဆုံး ၄ နေရာ ဒါမှမဟုတ် လာမယ့်ရာသီ ဥရောပဝင်ခွင့် တစ်နေရာဟာအတွက် တူညီတဲ့ ပန်းတိုင်ရှိတဲ့ စပါးအသင်းကို အန်ဖီးကွင်းမှာ ဧည့်ခံ ယှဉ်ပြိုင်ရပါမယ်။ ဒီနှစ်သင်းဟာ တစ်ရာသီလုံး စိတ်ပျက်စရာ ခြေစွမ်းတွေ ပြသထားခဲ့ဖူးပြီး ဘယ်လို ရလဒ် ထွက်ပေါ်လာမလဲကို ခရစ်ဆက်တန်က အခုလို ခန့်မှန်းပေးခဲ့ပါတယ်။ လီဗာပူး vs တော်တင်ဟမ် ခရစ်ဆက်တန်က ” လီဗာပူးအသင်းရဲ့ ပွဲချဉ်းကပ်မှုဟာ တောင်တင်ဟမ်လို အသင်းကို ရင်ဆိုင်ကစားဖို့ ပြည့်စုံ အံဝင်မှုရှိပါတယ်။ ",
"btext2":" ကလော့ပ်ရဲ့ အသင်းက ဘောလုံးပိုင်ဆိုင်မှုကို လွမ်းမိုးနိုင်အောင် အားထုတ်ပြီး ထရန့်က သူ့ရဲ့ နေရာသစ်ဖြစ်တဲ့ ကွင်းလယ် အတွင်းထဲ ဝင်ကစားချိန်မှာ သူ့နေရာက နေရာလွတ်တွေ ကျန်ခဲ့ပါတယ်။ အဲ့လို နေရာသစ်မှာ သူကစားနေတာပါ။ စပါးက မန်ယူနိုက်တက်ကို ရင်ဆိုင်တဲ့ပွဲမှာ တုန့်ပြန် တိုက်ခိုက်ခဲ့ပြီး သူတို့ရဲ့ ပုံစံဟောင်းကို ပြန်ပြခဲ့ပါတယ်။ ဒါပေမယ့် လီဗာပူးကို ရင်ဆိုင်တဲ့ပွဲမှာ စပါးတို့ ရလဒ် တစ်ခုခုရမယ် မထင်ပါဘူး။ သူတို့က တစ်ရာသီလုံး စိတ်ပျက်စရာ ကောင်းထားတာပါ။ လီဗာပူးအသင်းက ၃ ပွဲဆက် နိုင်ပွဲနဲ့အတူ ခြေစွမ်းကောင်းတွေ ပြန်ပြနေတယ်။ သူတို့က ထိပ်ဆုံး ၄ သင်းထဲ ဝင်လိုနေဆဲဖြစ်ပြီး အဲ့အတွက် အခွင့်အရေးရဖို့ လက်ကျန်ပွဲတိုင်းကို အနိုင်ရဖို့ လိုပါတယ်။ ဒါပေမယ့် လက်ကျန်ပွဲတွေကို အနိုင်ရခြင်းက သူတို့အတွက် လုံလောက်သွားမယ် မထင်မိပါဘူး ” လို့ နှစ်သင်းကို သုံးသပ်မှု လုပ်ခဲ့တယ်။ ဆက်တန် ခန့်မှန်းရလဒ်က ” လီဗာပူး ၃-၁ စပါး ” ရလဒ် ထွက်ပေါ်မယ်လို့ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/04/9462942023-678x381.jpg",
"imgurl2":"https://lfcthadin.com/wp-content/uploads/2023/04/9462942023-678x381.jpg",
"imgurl3":"no",
"video":"no"
 },
     {"ndate":"April  29 , 2023",
"htext":"မီလ်နာကို ခေါ်လိုနေတဲ့ ဘရိုက်တန်၊ အူဂါရတ်ကို ချိတ်ဆက်ခြင်း၊ စပါးပွဲကြို ထူးခြား ကိစ္စ အချို့နဲ့ လီဗာပူး သတင်းတိုများ",
"btext1":" ဒီနွေမှာ မီလ်နာကို အလွတ်ဖြင့် ခေါ်ယူရေး ဘရိုက်တန်က ကြိုးစားဖို့ ရှိနေပြီ ပရီးမီးယားလိဂ် တန်းတက်ကလပ် ဘန်လေကလည်း ဝါရင့် ကွင်းလယ်လူကို ခေါ်ယူနိုင်ရေး ကြိုးစားလိုနေပါတယ်။ လီဗာပူးအသင်းဟာ သူတို့အသင်းနဲ့ တူညီတဲ့ ပန်းတိုင်အတွက် ကြိုးစားနေသလို အန်ဖီးက လာရောက်ကစားရဖို့ အမြဲတမ်း ခက်ခဲပါတယ်လို့ စပါးတိုက်စစ်မှူး ဟယ်ရီကိန်းက ထုတ်ပြောခဲ့ပါတယ်။ ဒီနွေမှာ မာတစ်ကို ထုတ်ရောင်းဖို့ လီဗာပူးဘက်က ရွေးချယ်မယ်ဆိုရင် ခံစစ်မှူးကို ခေါ်ယူရေး ရိုးမားအသင်းက စိတ်ဝင်စားနေပါတယ်။",
"btext2":" စပါးနဲ့ပွဲမှာ ခံစစ်မှူး ကိုနတေး ပြန်လည် ပါဝင်သွားမှာဖြစ်ပြီး ဂျိုတာ နောက်ကျော နာကျင်မှု ရှိနေပေမယ့် ပြင်းထန်ပုံ မရဘူးလို့ ကလော့ပ်က ဆိုပါတယ်။ လီဗာပူးအသင်းဟာ စပို့တင်း အသင်းမှ ဥရုဂွေး ကွင်းလယ်လူ အူဂါရတ်ကို ခေါ်ယူဖို့ စိတ်ဝင်စားနေပြီး ပေါ်တူဂီကလပ်ထံ ဆက်သွယ်မှု ပြုလုပ်ထားခဲ့တယ်လို့ ပေါ်တူဂီ သတင်းထောက်တွေက ဖော်ပြလာပါတယ်။ ဖာမင်နိုကို ဘာစီလိုနာက ခေါ်ယူမယ်လို့ သတင်းထွက်နေပေမယ့် သူ့အတွက် ပွဲထွက်ခွင့်ပေးမယ့် အသင်းထံပဲ ပြောင်းကာ နောက်ထပ် သမိုင်းတွေကို ထပ်ရေးသင့်တယ်လို့ ဘရာဇီး ဂန္တဝင်ကြီး ရီဗယ်ဒိုက အကြံပေးလိုက်ပါတယ်။ တနင်္ဂနွေနေ့ပွဲကြို လေ့ကျင့်ရေးမှာ သီယေဂိုနဲ့ ဖာဘင်ညိုတို့ဟာ အသင်းရဲ့ လေ့ကျင့်ရေးမှာ မပါခဲ့ပါဘူး။ သူတို့က သီခြား အစီအစဉ်တွေကို လေ့ကျင့်မှု ဝင်နေတယ်လို့ ယူဆရပါတယ်။",
"btext3": "  ချိန်ဘာလိန် ဒဏ်ရာရနေတယ်လို့ ကလော့ပ်က ပြောပေမယ့် ကွင်းလယ်လူဟာ သောကြာနေ့က အသင်းရဲ့ လေ့ကျင့်ရေးမှာ ပါခဲ့ပါတယ်။ သူဟာ ရာသီကုန် အသင်းနဲ့ စာချုပ်ကုန်ပြီမို့ ကြံ့ခိုင်မှုအတွက် လေ့ကျင့်တာလောက်ပဲ ဆက်လုပ်သွားမယ့် ပုံပါ။ ဘယ်လင်ဟမ်ဟာ ဒီနွေမှာ ဒေါ့မွန်ကနေ ထွက်ခွာဖြစ်ခဲ့ရင် မန်စီးတီးထံ ပြောင်းဖို့ကို ပယ်ချပြီး ရီးရဲလ်မက်ဒရစ်ကို ဦးစားပေးလိမ့်မယ်လို့ သိရပါတယ်။ စပါးဂိုးသမား ဟူဂိုလိုရစ်ဟာ ဒဏ်ရာကြောင့် လီဗာပူးနဲ့ပွဲကို ပါနိုင်မှာ မဟုတ်ဘဲ အရန်ဂိုးသမား ဖော်စတာက ပွဲထွက်သွားမှာပါ။ အားကစားဒါရိုက်တာ ဂျူလီယန်ဝတ်ဟာ ဒီနွေမှာ ရာထူးကနေ ထွက်မှာဖြစ်ပေမယ့် အသင်းရဲ့ ကွင်းလယ် လူသစ် ခေါ်ယူရေးတွေအတွက် ကြိုးစားနေဆဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/lfc-morning-8482942023-678x381.jpg",
"imgurl2":"https://lfcthadin.com/wp-content/uploads/2023/04/ugarate-lfc.jpg",
"imgurl3":"no",
"video":"no"
 },
    {"ndate":"April  28 , 2023",
"htext":"လီဗာပူးပွဲကို လိုရစ်လွဲမယ်လို့ စပါးအသင်း အတည်ပြု၊ နောက်ထပ် ကစားသမား ၄ ဦးပါ လွဲဖို့ နီးစပ်",
"btext1":" ဒီအပတ် အန်ဖီးမှာ ယှဉ်ပြိုင်ရမယ့် လီဗာပူးနဲ့ပွဲကို အဓိက ဂိုးသမား လိုရစ်နဲ့ နောက်ထပ် စပါး အသင်းသား ၄ ဦး လွဲချော်သွားမယ်လို့ သိရပါတယ်။ ဂိုးသမား လိုရစ်နဲ့ နောက်ထပ် စပါးအသင်း ကစားသမား ၄ ဦး လီဗာပူးပွဲကို လွဲချော်မည် ယာယီနည်းပြမေဆန်က “ တနင်္ဂနွေနေ့ပွဲအတွက် ဟူဂို ပါဝင်ကစားနိုင်မှာ မဟုတ်ပါဘူး။ နောက်ထပ် ဒဏ်ရာရသူတွေကိုတော့ နေ့တိုင်းမှာ ကျနော်တို့ အကဲဖြတ်နေပါတယ် ” လို့ ထုတ်ပြောခဲ့ပါတယ်။ နယူးကာဆယ်ကို ၂၁ မိနစ်နဲ့ ၅ ဂိုး ပေးရတဲ့ပွဲမှာ လိုရစ်ဟာ ဖော်စတာဖြင့် လူစားလဲခံခဲ့ရပါတယ်။ ယူနိုက်တက်နဲ့ ၂-၂ သရေကျတဲ့ ပွဲမှာတော့ ဖော်စတာက ကောင်းမွန်တဲ့ လက်စွမ်းတွေ ပြသခဲ့သေးတာ ဖြစ်ပါတယ်။",
"btext2":" မေဆန်ပြောတဲ့ နောက်ထပ် ဒဏ်ရာရ ကစားသမားတွေက ဘန်တန်ကာ (ဒူးဒဏ်ရာ)၊ ဘစ်ဆိုးမား (ခြေကျင်းဝတ်)၊ အီမာဆန် (ဒူးဒဏ်ရာ)၊ ဆက်ဆက်နွန် (တံကောက်ကြော) တို့ ဖြစ်ကြပါတယ်။ အဆိုပါ ၄ ဦးလုံး လွဲချော်နိုင်တာကြောင့် မေဆန်ဟာ ကွင်းလယ်နဲ့ အစွန်ပိုင်းမှာ ရွေးချယ်စရာ လူအင်အား နည်းပါးနေမယ်လို့ လန်ဒန်သတင်းတွေက ဖော်ပြထားတယ်။ ယူနိုက်တက်ကို ရင်ဆိုင်တုန်းကတော့ ကွင်းလယ်မှာ စကစ်နဲ့ ဟော့ဂျက်တို့ကို အမာခံထားပြီး မေတာဆာနဲ့ တွဲဘက်ပေးခဲ့ပါတယ်။ လီဗာပူးနဲ့ပွဲမှာ ဘယ်လို လူစာရင်း ထုတ်မလဲအတွက်တော့ မေဆန်က “ ဒီနေ့လည်ခင်း လေ့ကျင့်ရေးမှာ ကောင်လေးတွေရဲ့ အခြေအနေ ဘယ်လိုရှိလဲဆိုတာကို ကျနော်တို့ ကြည့်ရပါမယ်။ တနင်္ဂနွေနေ့ပွဲ မတိုင်ခင် မနက်ဖြန် လေ့ကျင့်ရေးမှာကောပါပဲ ” လို့ သူက ပြောဆိုသွားခဲ့တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/04/lfc-hugo-goal-678x381.jpg",
"imgurl2":"https://lfcthadin.com/wp-content/uploads/2023/04/spurs-coach-mason.jpg",
"imgurl3":"no",
"video":"no"
 },
   {"ndate":"April  28 , 2023",
"htext":"၃ ပွဲဆက် နိုင်လို့ ချီးကျူးစရာ ဘာအကြောင်းမှ မရှိဘူး ပိုတိုက်ခိုက်ကြ လောဘကြီးကြစမ်းပါလို့ တိုက်တွန်း",
"btext1":" လီဗာပူးအသင်းဟာ ပရီးမီးယားလိဂ်မှာ ၃ ပွဲဆက် နိုင်ပွဲရယူလာခဲ့ပေမယ့် ဒီအသင်းဟာ လမ်းကြောင်းမှန်ပေါ် ပြန်ရောက်လာပြီလို့ နှုတ်ဖြင့် ချီးကျူးဖို့ကို နည်းပြကလော့ပ်က ငြင်းဆန်ပါတယ်။ ဒီရာသီမှာ လီဗာပူးအသင်းဟာ ယုံကြည်ဖို့ မကောင်းတဲ့ ပုံစံတွေကို အမြဲတမ်း ပြသထားပြီး ရလဒ်ကို မျှော်လင့်လို့ရပြီလို့ ယူဆလိုက်တိုင်း အရှုံးရလဒ်ကိုပဲ ရင်ဆိုင်ရလေ့ ရှိပါတယ်။ ပိုလောဘကြီးတဲ့ ပိုတိုက်ခိုက်လိုတဲ့ အသင်းအဖြစ် အနိုင် ၃ မှတ်ရခြင်းဟာ အကြီးကျယ်ဆုံး ဆုလာဘ်ဆိုတာကို ပြသကြလို့ စပါးပွဲကြိုမှာ ကလော့ပ်က တောင်းဆိုခဲ့တယ်။ ကလော့ပ်က ” ရလဒ်အတွက် တည်ငြိမ်မှု ရှိလာနေပြီလို့ ပြောဖို့ရာ ကျနော်အတွက်တော့ စောလွန်းနေတယ်။ ၃ ပွဲဆက် နိုင်တာလောက်က ပြန်တည်ငြိမ်လာတယ်လို့ မခေါ်ဘူး။ ကောင်းတာတော့ ကောင်းတယ် ဒါပေမယ့် တစ်ခုခုအတွက် စတင်မှု လုပ်လာနိုင်တယ်လောက်ပဲ ပြောလို့ရမယ်။",
"btext2":" ရလဒ်တွေထက် စွမ်းဆောင်ရည်ပိုင်းမှာ ပိုပြီး တည်တည်ငြိမ်ငြိမ် လုပ်ပြနိုင်ရမယ်။ ပြင်ပလောကက လူတွေအတွက် ရလဒ်က အရေးကြီးတယ်။ ကျနော်တို့အတွက်ကျ စွမ်းဆောင်ရည်က အဓိကကျတယ်။ ဘာလို့လဲဆိုတော့ ဒီအပေါ်မှာ အခြေခံပြီး ကျနော်တို့ အလုပ်လုပ်ရတာမို့ပဲ။ ဒီအခြေအနေမှာတော့ ကျနော် ပျော်ပါတယ်၊ မတူညီတဲ့ ပြိုင်ဘက်တွေကို ရင်ဆို်င်ရတဲ့ ပွဲတွေမှာ ကျနော်တို့ မြင်လိုတာတွေကို မြင်ထားရတယ်လေ။ အဲ့တာကတော့ ကောင်းပါတယ်။ အမြဲတမ်း တိုးတက်လာဖို့လိုတယ်။ ပိုကောင်းလာအောင် ကြိုးစားနိုင်တာအတွက် ဆိုရင် အဆင်ပြေပါတယ်။",
"btext3": "   ဒါပေမယ့် အခုချိန်မှာ လီဗာပူးက ပြန်လုပ်ပြလာနိုင်ပြီလို့ ကျနော် ပြောဦးမှာ မဟုတ်ဘူး။ ဒီရာသီက ကျနော်တို့ကို သင်ခန်းစာ အချို့ ပေးထားပြီးပြီ ကျနော် ထပ်ပြီး မသင်ယူချင်တော့ဘူး ဒါပေမယ့် သင်ယူနေရတာပါပဲ။ ကျနော်တို့ သိပ်ရန်လိုဖို့လိုတယ်၊ သိပ်ကို ဘောဘကြီးရမယ်၊ ဘောလုံးမှာ အရေးအကြီးဆုံး ဆုလာဘ်က ဒီအပတ်မှာ အနိုင် ၃ မှတ်ရဖို့ပဲ ဆိုတာကို ပြသဖို့ လိုပါမယ်။ အဲ့အပေါ်မှာပဲ ကျနော်တို့ရဲ့ အာရုံစူးစိုက်မှုတွေ အားလုံး ထားရမယ် ” လို့ သတိပေးခဲ့တာ ဖြစ်ပါတယ်။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/18052842023-678x381.jpg",
"imgurl2":"https://lfcthadin.com/wp-content/uploads/2023/04/18052842023-678x381.jpg",
"imgurl3":"no",
"video":"no"
 },
  {"ndate":"April  28 , 2023",
"htext":"ဒီယက်စ် အပါအဝင် တနင်္ဂနွေနေ့ စပါးနဲ့ပွဲမှာ ကလော့ပ် အဖြေထုတ်ပေးရမယ့် မေးခွန်းကြီး ၃ ရပ်",
"btext1":"လီဗာပူးဟာ ဗုဒ္ဓဟူးနေ့က ဝက်စ်ဟမ်းနဲ့ပွဲမှာ ၃ပွဲဆက် အနိုင်ရလဒ်နဲ့အတူ အသေးစား ပြန်လည် ဦးမော့လာမှုကို ဆက်လက် မြင်တွေ့ခဲ့ရပါတယ်။ တနင်္ဂနွေနေ့မှာ စပါးကို ဧည့်ခံကစားရတဲ့အခါ အသင်းရဲ့ ဥရောပပြိုင်ပွဲဝင်ခွင့် မျှော်လင့်ချက်အတွက် ရလဒ်ကောင်းရရေး ရည်မှန်းထားရပါလိမ့်မယ်။ ဒီပွဲအတွက် ကလော့ပ် လုပ်နိုင်ဖွယ်ရှိတဲ့ အပြောင်းအလဲတွေကို ကြည့်ရအောင်.. စပါးပွဲ ပြန်ပါနိုင်မယ့် ကိုနာတေး ခြေစွမ်း တည်ငြိမ်မှုတွေကြောင့် အနည်းဆုံးတော့ ယူရိုပါလိဂ်ဝင်ခွင့်နား ပြန်ရောက်လာတဲ့နောက် ကလော့ပ်ဟာ အပြောင်းအလဲတွေ သိပ်လုပ်တော့မှာ မဟုတ်ပါဘူး။ စပါးနဲ့ပွဲမှာ ဝက်စ်ဟမ်းပွဲတုန်းက လူစာရင်းကိုပဲ ထုတ်သုံးနိုင်ပြီး နောက်အပတ် ဖူလ်ဟမ်၊ ဘရန့်ဖို့ဒ်တို့ကို ရင်ဆိုင်ရချိန်မှာတော့ အပြောင်းအလဲတွေ ဖြစ်လာမှာပါ။ ကိုနတေး ကြံ့ခိုင်မှု မပြည့်ချိန်မှာ မာတစ်ဟာ ဗန်ဒိုက်ရဲ့ ဗဟိုခံစစ်တွဲဖက်အဖြစ် ဂိုးမက်စ်ကို ကျော်ပြီး ရွေးချယ်ခံခဲ့ရပါတယ်။ ဒါပေမယ့် ဒီပွဲမှာ ပြင်သစ်သား ပြန်ပါလာနိုင်မှာပါ။ ထရန့်ရဲ့ ညာခြမ်းမှာ သူမပါနိုင်ရင် ဂိုးမက်စ်နဲ့ ဂျိမ်းစ်မီနာတို့က အရံဖြစ်ပါတယ်။ ဘယ်နောက်တန်းမှာတော့ ရော်ဘတ်ဆန်ကို အနားပေးရင် ဆီမီကက်စ်ကို ထည့်သုံးမှာဖြစ်ပါတယ်။ ",
"btext2":"စိတ်ရှည်ရှည်ထားရမယ့် ကာဗာရို၊ ဟာဗေး ကလော့ပ်ဟာ ကွင်းလယ်လူဟောင်းတွေကို အဓိက အားကိုးလာခဲ့ပါတယ်။ ဖာဘင်ညိုက နောက်ဆုံး ၁၁ ပွဲမှာ ပွဲထွက်ခဲ့ရပြီး ဟန်ဒါဆန်က နိုင်ငံတကာ သီတင်းပတ် အပြီး နောက်ပိုင်း ၆ ပွဲလုံးမှာ ပွဲထွက်ခဲ့ရပါတယ်။ လက်ကျန် တစ်နေရာမှာတော့ ကာတစ်ဂျုံးက နောက်ဆုံး ၅ ပွဲ ဆက်တိုက် ပွဲထွက်ခဲ့ရပါတယ်။ ဒဏ်ရာကနေ ပြန်ကောင်းလာခဲ့တဲ့ သီယေဂိုဟာ နောက်ဆုံး ၄ပွဲလုံးမှာ လူစားဝင်ကစားခဲ့ရပြီး ပွဲထွက်ခွင့်ပြန်ရဖို့ နီးစပ်နေပါတယ်။ အယ်လီးယော့ကတော့ မန်စီးတီးကို ၄-၁ နဲ့ ရှုံးပြီးကတည်းက ထပ်မကစားရတော့တာဖြစ်ပြီး ကာဗာရို နည်းတူ လေ့ကျင့်ရေးမှာ အကောင်းဆုံး လုပ်နေတယ်လို့ ကလော့ပ်က ထုတ်ပြောထားတယ်။ ",
"btext3": "   ဒီယက်စ် ဆုံးဖြတ်ချက် ဖာမင်နိုက ကြွက်သားဒဏ်ရာကြောင့် ထပ်ပြီးလွဲချော်ရနိုင်ပေမယ့် ကလော့ပ်မှာ ရွေးချယ်စရာ တခြားပြဿနာ ရှိနေပါတယ်။ ဆာလာက ညာတောင်ပံမှာ ပုံမှန်ကစားခဲ့ရပြီး ဂိုးတွေသွင်းနေသလို ဂျိုတာက ဘယ်တောင်ပံကနေ နောက်ဆုံး ၃ပွဲမှ ၄ဂိုး သွင်းယူခဲ့ပါတယ်။ အလယ်မှာကစားတဲ့ ကိုဒီဂက်ပိုဟာ ဝက်စ်ဟမ်းနဲ့ပွဲမှာ သူ့ရဲ့ ၆ဂိုးမြောက်ကို သွင်းယူခဲ့တာပါ။ ဒါဝင်နူညက်ဟာ နောက်ဆုံး လိဂ် ၆ ပွဲမှာ ၅ ပွဲက အရံခုံထိုင်ခဲ့ရပြီး ပွဲထွက်နေရာ ဆုံးရှုံးထားရ့ပါတယ်။ ဒါပေမယ့် အဓိက မေးခွန်းက ကာလရှည် ဒဏ်ရာကနေ ပြန်လာပြီးနောက်ပိုင်း လူးဝစ်ဒီယက်ဇ်ဟာ ပထမဆုံးအကြိမ် ပွဲထွက်ကစားဖို့ အဆင်သင့် ဖြစ်နေပြီလားဆိုတာပါပဲ။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/17252842023-678x381.jpg",
"imgurl2":"https://lfcthadin.com/wp-content/uploads/2023/04/ebou-lfc-2023.jpg",
"imgurl3":"https://lfcthadin.com/wp-content/uploads/2023/04/lfc-carvahol-transfer.jpg",
"video":"no"
 },
 {"ndate":"April  28 , 2023",
"htext":"( 🎥 )The Anfield Road တည်ဆောက်မှု အတွင်းပိုင်းနဲ့ အပြင်ပိုင်း နောက်ဆုံးရ ယူကျု့ ဗီဒီယိုများ",
"btext1":"အန်ဖီးကွင်းရဲ့ The Anfield Road ပွဲကြည့်စင် တိုးချဲ့နေမှုဟာ အတော်လေး အရှိန်ရနေပြီဖြစ်ပါတယ်။ ဒီတိုးချဲ့မှုဟာ နောက်ရာသီကျရင် အပြီးသတ်ပြီး ဖြစ်နေပါလိမ့်မယ်။ ပရိသတ်ဝင်ဆံ့မှု ၆၀၀၀၀ ဝန်းကျင်ထိ ရောက်သွားနိုင်ပြီး တည်ဆောက်မှု မပြီးသေးသမျှ ခုံဘယ်လောက်ဖြစ်လာမလဲ အသေးစိတ် မသိနိုင်သေးပါဘူး။ ကင်နီဒဲလ်ဂလစ်ချ် ပွဲကြည့်စင်ဘက်မှာ အချို့နေရာတွေကို ဖြိုချပြီး အသစ် ပြန်အစားထိုးနိုင်တယ်လို့ သတင်းထွက်ထားပါတယ်။ အခုဖော်ပြမှာကတော့ နောက်ဆုံး မြင်ထားရတဲ့ တည်ဆောက်မှု အခြေအနေဖြစ်ပါတယ်။ ဒီဗီဒီယိုတွေဟာ ယူကျူ့မှာ ရှာရလွယ်ပါတယ်။ လီဗာပူးမြို့က အသင်းပရိသတ်တွေ အပတ်တိုင်း ရိုက်တင်ပေးနေတာဖြစ်ပြီး အဲ့သည်ထဲက အကောင်းဆုံးဆိုတဲ့ ဗီဒီယိုတွေကို ပြန်ရှယ်ပေးပါမယ်။ ဒီပထမဆုံး ဖော်ပြမယ့် ဒရုန်းသမားကတော့ ရိုက်ချက် အကောင်းဆုံးပါပဲ။ သူက အမြဲတမ်း The Anfield Road ပွဲကြည့်စင် တစ်ခုလုံးကို ပတ်ပတ်လည် မြင်ကွင်းအကောင်းဆုံး၊ အသေးစိတ်အကျဆုံး ဖော်ပြတတ်သူပါ။ ဗီဒီယို တစ်ခုကို မိနစ် ၂၀ ကျော်ကြာတတ်ပြီး ၁ ပတ်မှ ၁ ပိုင်းလောက် တင်လေ့ရှိတာမို့ သူ့ဗီဒီယိုတွေ တက်လာတိုင်း ကွင်းမြင်ကွင်းက အရမ်းကို ကွာခြားသွားပါတယ်။ ",
"btext2":"ဒီ ဒုတိယ ဗီဒီယိုက လီဗာပူးမြို့သား တစ်ယောက် ရိုက်တာပါ။ အန်ဖီးကွင်း တိုးချဲ့မှု ဗီဒီယိုတွေ ရိုက်ကူးသူတွေထဲမှာ အစောဆုံး ပုဂ္ဂိုလ်ဖြစ်တာမို့ လူကြည့်များပါတယ်။ သူကတော့ အပြင်ပိုင်းတင် မဟုတ်ဘဲ ဆောက်လုပ်ရေးသမားတွေနဲ့ ညိနှိုင်းပြီး ကွင်းတွင်းပိုင်းတွေပါ ပြလေ့ရှိပါတယ်။ အခုဗီဒီယိုကတော့ အတွင်းပိုင်းပဲ ဖြစ်ပါတယ်။ မကြာခင်မှာတော့ အသင်းဟာ LFC Store မျက်နှာခြင်းဆိုင်မှာ စားသောက်ဆိုင်နဲ့ စျေးဆိုင်တွေပါတဲ့ အဆောက်အဦး တစ်ခု ထပ်ဆောက်ဖို့ ရှိပါတယ်။ ရေရှည်မှာတော့ ဒီတည်ဆောက်မှုတွေဟာ လီဗာပူးအသင်းကို ဘဏ္ဍာရေးအရ ကြီးကြီးမားမား ထောက်ပံ့မှု ပေးပါလိမ့်မယ်။ ",
"btext3": "   no   ",
"imgurl1":"https://lfcthadin.com/wp-content/uploads/2023/04/lfc-anfield-2023-road-678x381.jpg",
"imgurl2":"https://lfcthadin.com/wp-content/uploads/2023/04/lfc-anfield-2023-road-678x381.jpg",
"imgurl3":"no",
"video":"no"
 },
    {"ndate":"April  28 , 2023",
"htext":"မန်စီးတီးရဲ့ အောင်မြင်မှုအကြောင်း ပြောရာမှာ လီဗာပူးကို မမေ့တဲ့ ဂွာဒီယိုလာ",
"btext1":"မန်ချက်စတာစီးတီး နည်းပြဖြစ်သူ ဂွာဒီယိုလာက သူတို့ရဲ့အသင်းအတွက် လီဗာပူးလို ပြိုင်ဘက်မျိုး ရှိတာဟာ အတော်လေး အရေးကြီးခဲ့တယ်လို့ ထုတ်ပြောခဲ့ပါတယ်။ ကုန်ခဲ့တဲ့ ၅ ရာသီမှာ အင်္ဂလန်လိဂ်ကို ဦးဆောင်ခဲ့တဲ့ အသင်းနှစ်သင်းအနက် မန်စီးတီးက ဒီရာသီ ဆက်လက် စိန်ခေါ်နိုင်ဆဲ အခြေအနေမှာ လီဗာပူးကတော့ ရုန်းကန်ရမှုတွေနဲ့အတူ ကျဆင်းခဲ့ပါတယ်။ ဒါပေမယ့်လို့ ဂွာဒီယိုလာက သူ့ရဲ့ ကြီးမားတဲ့ ပြိုင်ဘက်အဖြစ် လီဗာပူးလို့ မြင်နေဆဲပါပဲ။ လီဗာပူးက ရမှတ် ၁၈ မှတ်ထိ ကျော်ဖြတ်ပြီး ချန်ပီယံဖြစ်သွားတာကို ရင်ဆိုင်ခဲ့ရဖူးတဲ့ မန်စီးတီးဟာ နောက်ထပ် ၂ ရာသီမှာတော့ ၁ မှတ်အသာတွေနဲ့ လီဗာပူးကို ကျော်တက်ခဲ့တာပါ။ မန်စီးတီးရဲ့ အောင်မြင်မှုတွေအကြောင်း ပြောရာမှာ လီဗာပူးရဲ့ တွန်းအားကို ချန်လို့မရဘူးလို့ ဂွာဒီယိုလာက ဆိုပါတယ်။ ",
"btext2":"“ ပြီးခဲ့တဲ့ ရာသီမှာ လီဗာပူးက ကျနော်တို့ကို တွန်းအားပေးခဲ့တဲ့ နည်းလမ်းအရ အသင်းတစ်သင်း အနေနဲ့ ကျနော်တို့ ကံကောင်းပါတယ်။ ဒါကို ရိုးရိုးသားသား ပြောတာပါ။ အမှတ်ပေးဖလားကို ရမှတ် ၁၀၀တို့ ၉၈ မှတ်တို့နဲ့ အနိုင်ရပြီး လုံလောက်ပြီလို့ ကျနော်တို့ စိတ်သက်သာရာ ရနေချိန်မှာ လီဗာပူးက ကျနော်တို့ကို တွန်းအားတွေ ပေးလာခဲ့ပါတယ်။ ကျနော်တို့က အနိုင်ရဖို့ ကြိုးစားပါတယ်။ အသင်းက လူတွေအားလုံးက အနိုင်ရချင်တယ်။ ဘာလို့ ကျနော်တို့ ရပ်တန့်ရမှာလဲ? ရပ်တန်ဖို့ မလိုအပ်သေးပါဘူး ” လို့ ဂွာဒီယိုလာက ထုတ်ပြောခဲ့တာဖြစ်ပါတယ်။ ကလော့ပ် လက်ထက်မှာ လီဗာပူးအသင်းဟာ ပရီးမီးယားလိဂ်ကို ၃ ကြိမ်၊ ချန်ပီယံလိဂ်ကို ၃ ကြိမ် အနီးကပ် စိန်ခေါ်ခဲ့ပြီး ၁ ကြိမ်စီ ချန်ပီယံ ဖြစ်ခဲ့တာပဲ ဖြစ်ပါတယ်။  ",
"btext3": "   no   ",
"imgurl1":"https://lfcthadin.com/wp-content/uploads/2023/04/11072842023-678x381.jpg",
"imgurl2":"https://lfcthadin.com/wp-content/uploads/2023/04/11072842023-678x381.jpg",
"imgurl3":"no",
"video":"no"
 },
   {"ndate":"April  28 , 2023",
"htext":"လာမယ့်ရာသီ လီဗာပူးရဲ့ ဂန္တဝင် နံပါတ် 7, 8, 9 ကို ဆက်ခံသွားဖွယ်ရှိတဲ့ အသင်းရဲ့ ကြယ်ပွင့်များ",
"btext1":" လီဗာပူးဟာ ရာသီကုန်ရင် စီနီယာ အများအပြားကို ထွက်ခွာခွင့် ပေးရမှာ ဖြစ်သလို ဒီနွေ ဈေးကွက်မှာ ကစားသမားသစ် များစွာကိုခေါ်ယူမှာ ဖြစ်ပါတယ်။ ဘယ်လင်ဟမ်ကို ခေါ်ဖို့ အစီအစဉ်တွေ ဖျက်သိမ်းခဲ့တဲ့ လီဗာပူးဟာ သူ့အစား တခြားသော ကွင်းလယ်လူသစ်တွေ ခေါ်ယူဖို့ ကြိုးစားသွားမှာဖြစ်ပါတယ်။ မေဆန်မောင့်၊ နီကိုလို ဘာရယ်လာနဲ့ ဂရာဗင်ဘက်ချ်တို့ဟာ အလားအလာရှိတဲ့ ပစ်မှတ်တွေဖြစ်ပါတယ်။ ဘယ်သူတွေ ရောက်လာမလဲ မူတည်ပြီး နောက်ရာသီမှာ လီဗာပူးရဲ့ ဂန္တဝင် ကျောနံပါတ်တွေဖြစ်တဲ့ နံပါတ် ၇ ၈ ၉ ၁၀ တွေအတွက် ဆက်ခံသူအသစ်တွေ ပေါ်ထွက်လာနိုင်ပါတယ်။ လက်ရှိအသင်းထဲမှာ အဆိုပါ နံပါတ်တွေကို ဆက်ခံဖို့ ရေပန်းစားနေတဲ့ ကစားသမား ၃ယောက် ရှိပါတယ်။",
"btext2":"လူးဝစ်ဒီယက်ဇ် အန်ဖီးကို ရောက်တာ ၁၈လ ရှိပြီဖြစ်တဲ့ ဒီယက်ဇ်ဟာ နောက်ဆုံးတော့ ကြံ့ခိုင်မှု ပြန်လည်ပြည့်ဝလာပြီး ပုံမှန်ပွဲထွက်နေရာ တစ်ခုအတွက် ကြိုးပမ်းဖို့ အသင့်ဖြစ်နေပါတယ်။ သူဟာ ဘယ်ခြမ်းမှာ နူညက်၊ ဂက်ပိုတို့နဲ့ ပြိုင်ရမှာဖြစ်ပြီး လာမယ့်ရာသီမှာ ကျောနံပါတ် အပြောင်းအလဲ ဖြစ်လာဖို့လည်း ရှိနေပါတယ်။ ဒီယက်ဇ်ဟာ ပေါ်တိုမှာ နံပါတ်၇ ကို ဝတ်ဆင်ခဲ့တာဖြစ်ပြီး အဲ့ကိုမရောက်ခင် ဂျူနီယာအက်ဖ်စီနဲ့ နောက်ဆုံးရာသီမှာ နံပါတ် ၁၀ ကို ဝတ်ဆင်ခဲ့တာဖြစ်ပါတယ်။ ကိုဒီဂက်ပို ဇန်နဝါရီမှာ ရောက်လာတဲ့ ဂက်ပိုဟာ မာနေး ချန်ထားခဲ့တဲ့ နံပါတ် ၁၀ ကို ရယူခဲ့ခြင်း မရှိပါဘူး။ သူ့အနေနဲ့ တခြားသော နံပါတ် ၇၊ ၈၊ ဒါမှမဟုတ် ၉ ကို ရယူခွင့်ရှိနေဆဲဖြစ်ပါတယ်။ သူဟာ နိုင်ငံတကာ ကစားသမားဘဝမှာ အဲ့နံပါတ်တွေအားလုံး ဝတ်ဆင်ခဲ့ဖူးပါတယ်။ ပီအက်စ်ဗွီမှာ ဂက်ပို ပိုကြိုက်ခဲ့တဲ့ နံပါတ် ၁၁ ကို ဆာလာ ဝတ်ဆင်နေလို့ သူ့အနေနဲ့ အဲ့နံပါတ်ကို မျှော်လင့်လို့ရမှာ မဟုတ်ပါဘူး။ ",
"btext3": "   ဒါဝင် နူညက် နံပါတ် ၉ ကို ဆက်ခံဖို့ အလားအလာ အရှိဆုံးသူ ဖြစ်လာနိုင်ပါတယ်။ ဖာမင်နို ထွက်သွားရင် ဒီနံပါတ်ကို ချန်ခဲ့မှာဖြစ်ပြီး နူညက်ဟာ ဘင်ဖီကာမှာတုန်းက အဲ့နံပါတ်ကို ဝတ်ဆင်ရင်း ၂နှစ်အတွင်း ၄၈ဂိုး သွင်းယူခဲ့တာ ဖြစ်ပါတယ်။ အန်ဖီးမှာ ဆွာရက်စ်ရဲ့ ခြေရာနင်းဖို့ ကြိုးစားလိုတယ်ဆိုရင် စီနီယာဟောင်းကြီး ဝတ်ဆင်ခဲ့တဲ့ နံပါတ် ၇ ကိုလည်း သူသဘောကျနိုင်ပါတယ်။ တခြားသော လျာထားစာရင်း ဗဟိုကွင်းလယ် လူသစ်တွေဟာ နံပါတ် ၇ နဲ့ ၈ ကို ရွေးချယ်တာတွေ ဖြစ်လာနိုင်ပါတယ်။ လီဗာပူးကစားသမားဘဝ တလျှောက်လုံး နံပါတ် ၆၆ ဝတ်ဆင်ခဲ့တဲ့ ထရန့်ဟာ ညာအစွန်နဲ့ ကွင်းလယ်လူ နှစ်မျိုးစပ် နေရာအသစ်မှာ ကျောနံပါတ်ကို ပြောင်းလဲဖို့ အချိန်ကျပြီလို့ တွေးထားလောက်ပါတယ်။ အကယ်လို့ သူ ကျောနံပါတ် ၈ ကို ရွေးချယ်မယ်ဆိုရင် ပရိသတ်တွေအတွက် ပြဿနာ မရှိပါဘူး။ ကျောနံပါတ် ၁၉ သမား ဟာဗေးအဲလီယော့၊ နံပါတ် ၁၇ ဝတ်ဆင်နေတဲ့ ကာတစ်ဂျုံးစ်နဲ့ ကျောနံပါတ် ၄၃ ပိုင်ရှင် ဘာ့ဆီတစ်တို့လို အကယ်ဒမီထွက်တွေက နံပါတ်ငယ်လေးတွေကို မသိမသာ စောင့်ဆိုင်းနေမှာ ဖြစ်ပါတယ်။Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/lfc-no-8-red--678x381.jpg",
"imgurl2":"https://lfcthadin.com/wp-content/uploads/2023/04/diaz-2023-red.jpg",
"imgurl3":"https://lfcthadin.com/wp-content/uploads/2023/03/gakpo-sala.jpg",
"video":"no"
 },
   {"ndate":"April  28 , 2023",
"htext":"မာနေးကို မမျှော်ကြပါနဲ့တော့ ကလော့ပ် ဖန်တီးနေတဲ့ လီဗာပူးအသစ်က စတင်လာနေပြီလို့ ရှင်းပြ",
"btext1":"လီဗာပူးဟာ မာနေးလို ကြီးမားတဲ့ အရည်အသွေးမျိုးနဲ့ ကစားသမားကို လိုအပ်နေပေမယ့် ကလော့ပ်ဟာ အတိတ်ကို ပြန်သတိရနေမှာ မဟုတ်ဘဲ အသစ်တွေကို ဖန်တီးနိုင်ဖို့ ဆက်သွားမယ့်သူလို့ ခံစစ်မှူးဟောင်း ကိုလိုတိုရေးက မှတ်ချက်ပေးလာခဲ့ပါတယ်။ မာနေးဟာ လီဗာပူးမှာ အရာအားလုံး အောင်မြင်ခဲ့ပေမယ့် သူ့ရဲ့ ဘိုင်ယန်မြူးနစ်ထံ ပြောင်းရွှေ့မှုဟာ မျှော်လင့်သလို ဖြစ်မလာခဲ့တာနဲ့အတူ လီဗာပူး ပရိသတ်တွေဟာ မာနေးကို ပြန်ခေါ်ဖို့နဲ့ ပတ်သက်ပြီး ထင်ကြေးပေးခဲ့ကြတာပါ။ ဒါပေမယ့် သူတို့တွေ ပြန်ပေါင်းစည်းဖို့တော့ မဖြစ်နိုင်တော့ဘူးလို့ တိုရေးက ဆိုပါတယ်။ “ ယာဂင်က ထိပ်တန်မန်နေဂျာတစ်ယောက်ပဲ။ သူ ဂျာမနီက အောင်မြင်ခဲ့တယ်။ အင်္ဂလန်မှာလည်း အောင်မြင်ခဲ့တယ်။ ကလပ်တိုင်းက အပြောင်းအလဲကာလ တစ်ခုကို ကျော်ဖြတ်ရမှာပဲ။ မာနေးကို ဆုံးရှုံးလိုက်ရတာက သူတို့အတွက် ကြီးမားတဲ့ နစ်နာမှုတစ်ခု ဖြစ်ခဲ့တယ်။ လီဗာပူးအတွက် မာနေးက ထူးခြားခဲ့တယ်လို့ ထင်ပါတယ်။ ",
"btext2":"ဂိုးလဲသွင်းသလို ဖန်တီးမှုတွေပါ လုပ်နိုင်တဲ့ မာနေးက ကြီးကျယ်တဲ့ ကိုယ်ရည်ကိုယ်သွေး ရှိခဲ့တယ်။ သူက ခက်ခဲတဲ့အချိန်မှာ အခြေအနေကို ပြောင်းလဲပေးနိုင်တဲ့ ကစားသမားမျိုးပါ။ ဒါပေမယ့် နည်းပြအဖွဲ့က လီဗာပူးရဲ့ ဗားရှင်းအသစ်ကို ရှာဖွေနေတယ်လို့ ကျွန်တော် ထင်တယ်။ ယာဂင်က သူ့အသင်းကို အသစ်ပြင်ဆင်ပြီးတော့ အသင်းနဲ့ အံဝင်မယ့် ကစားသမားတွေကို ရှာဖွေနေတယ်။ ဒါပေမယ့် သူလုပ်နိုင်မှာ သေချာတယ်။ သူ့က အတွေ့အကြုံတွေ အများကြီးရှိပြီး စီမံခန့်ခွဲမှု ကောင်းကောင်းလုပ်နိုင်တဲ့သူပါ။ ကျွန်တော် သူနဲ့အတူ အချိန်ကောင်းတစ်ခု ပိုင်ဆိုင်ခဲ့တယ်။ အသင်းကို ဆုဖလားတွေ ပြန်ပြီးစိန်ခေါ်နိုင်အောင် သူ နည်းလမ်းရှာပေးနိုင်မယ်လို့ ယုံကြည်ပါတယ် ” လို့ ",
"btext3": "   လီဗာပူးအသင်းမှာ မာနေးချန်ခဲ့တဲ့ ဘယ်တောင်ပံနေရာကို ဂက်ပို၊ ဂျိုတာ၊ ဒီယက်ဇ်နဲ့ ဒါဝင်တို့ အပြိုင်လုရဖွယ်ရှိပြီး သူတို့ထဲက ၃ ဦးလောက်ဟာ မာနေး နောက်ဆုံး ကစားခဲ့တဲ့ အထောင်တိုက်စစ်နေရာအတွက်လည်း ယှဉ်ပြိုင်နေရတာပါ။ ကလော့ပ်က ကစားသမားသစ်တွေကို အချိန်ပေးမှာ ဖြစ်ပေမယ့် တစ်ဦးတည်းအပေါ် မှီခိုနေမယ့်သူ မဟုတ်ဘူးလို့ တိုရေးက ရှင်းပြခဲ့တယ်။ “ ဒီကစားသမားတွေကို သူဆက်ပြီး အသုံးပြုနေမှာပါ။ လီဗာပူးအသင်းမှာ သူတို့ အံဝင်နိုင်တယ်ဆိုတာ ပြသဖို့ သူတို့ကို အချိန်ပေးဖို့ လိုပါတယ်။ ကစားသမား တစ်ယောက်က အသင်းအတွက် စွမ်းဆောင်ပေးနိုင်ကြောင်း သပ်သေပြရမှာပဲလေ မဟုတ်ရင် နောက်တစ်ယောက်ကို အားကိုးရမှာပဲ။ ယာဂင်က အသင်းအတွက် လိုက်ဖက်ညီတဲ့ ကစားသမားတွေကို ရှာတွေ့ဖို့ သူကြိုးစားနေပါတယ်”လို့ တိုရေးက ပြောကြားခဲ့တာ ဖြစ်ပါတယ်။ Credit;လီဗာပူးသတင်းစုံ   ",
"imgurl1":"https://lfcthadin.com/wp-content/uploads/2023/04/mane-gakpo-jota-lfc-678x381.jpg",
"imgurl2":"https://lfcthadin.com/wp-content/uploads/2023/04/mane-gakpo-jota-lfc-678x381.jpg",
"imgurl3":"no",
"video":"no"
 },
   {"ndate":"April  28 , 2023",
"htext":"ဂရာဗင်ဘက်ချ်အတွက် ဒုတိယအကြိမ် စကားပြောခဲ့ပြီ၊ စင်္ကာပူ ရင်းနှီးမြုပ်နှံမှု ဝင်မည် မဟုတ်၊ ယူရိုပါလိဂ်ဝင်ခွင့်ပဲ အာရုံစိုက်ရဖွယ် ရှိခြင်းနဲ့ လီဗာပူး သတင်းတိုများ",
"btext1":" မနက်ကပွဲမှာ နယူးကာဆယ် အနိုင်ရပြီး ယူနိုက်တက်က စပါးနဲ့ သရေကျခဲ့တာကြောင့် လီဗာပူးအသင်းဟာ ချန်ပီယံလိဂ် ဝင်ခွင့်ထက် ယူရိုပါလိဂ် ဝင်ခွင့် တစ်နေရာ ဝင်နိုင်ခွင့်အတွက် ပိုမို ကြိုးစားရဖွယ် ရှိလာပါတယ်။ လီဗာပူးအသင်းက ဂရာဗင်ဘက်ချ်ရဲ့ ကိုယ်စားလှယ်တွေဖြင့် ဒုတိယအကြိမ် ဆွေးနွေးစကားပြောမှု ပြုလုပ်ထားခဲ့ပြီးဖြစ်ကာ အခုချိန်မှာ ကွင်းလယ်လူနဲ့ ဘိုင်ယန်မြူးနစ်ကြား စကားပြောမှုကနေ ထွက်လာမယ့် အဖြေကို စောင့်နေပါတယ်။ ဘိုင်ယန်ဘက်က မရောင်းလိုပေမယ့် ဂရာဗင်ဘက်ချ် အသင်းပြောင်းလိုရင် တားဆီးနိုင်မှာ မဟုတ်ဘူးလို့ ရိုမန်နိုက ပြောပါတယ်။ လီဗာပူးက သူ့အတွက် အိမ်လိုနေရာ ဖြစ်လာပြီလို့ ဂက်ပိုက ထုတ်ပြောခဲ့ပြီး အန်ဖီးမှာ သူ့ရဲ့ နေရာ ခိုင်မာလာခြင်းအတွက် ပျော်ရွှင်နေပါတယ်။",
"btext2":"လိုက်ဇစ် ခံစစ်မှူး ဂါဗာဒီယိုအပေါ် လီဗာပူးရဲ့ စိတ်ဝင်စားမှုက သွေးအေးလာခဲ့ပြီလို့ ဗြိတိန်ပြည်တွင်း အပြောင်းအရွှေ့ သတင်းထောက်တွေက ထုတ်ပြောလာပါတယ်။ သူပွဲကစားခွင့်တွေ ရလိုတယ်၊ ခြေစွမ်းပိုင်း တိုးတက်လိုတယ်လို့ ကာဗာရိုက ထုတ်ပြောခဲ့ကာ ရာသီကုန်ထိ အခြေအနေကို စောင့်ကြည့်မယ်လို့ပဲ တုန့်ပြန်လာပါတယ်။ ဗီလာရီးရဲလ် တိုက်စစ်သမား ချူကွာမီကာကို ခေါ်ယူလိုတယ်ဆိုရင် ပြောင်းရွှေ့ကြေး ပေါင် ၇၁ သန်း ပေးရမှာ ဖြစ်ပါတယ်။ ",
"btext3": "   အန်ဖီးကွင်းအနီး စတိုးဆိုင်ရဲ့ မျက်နှာခြင်းဆိုင်ဘက်ကမှာ လီဗာပူးအသင်းက နာမည်ကျော် အမှတ်တံဆိပ်တွေ ပါဝင်တဲ့ အဆောက်အဦး တစ်ခု တည်ဆောက်ဖို့ ရပ်ကွက်နေ ပြည်သူတွေဖြင့် သဘောတူညီမှု ယူခဲ့ပြီ ဖြစ်ပါတယ်။ ဂျွန်ဟင်နရီ လန်ဒန်ကို ရောက်လာပြီး ကလော့ပ်နဲ့ တွေ့ဆုံ စကားပြောနေစဉ်မှာပဲ စင်္ကာပူအစိုးရ နောက်ခံထားတဲ့ GIC Private Limited ဟာ လီဗာပူးအသင်းရဲ့ အကြီးစား ရှယ်ယာတွေကို ဝယ်ယူပြီး ရင်းနှီးမြုပ်နှံဖို့ စိတ်မဝင်စားဘူးလို့ မာဆေးဆိုဒ် သတင်းဌာနက ဖော်ကြပါတယ်။ ကာတစ်ဂျုံးရဲ့ တောက်ပလာမှုဟာ လီဗာပူးရဲ့ အနာဂတ်မှာ သူ့ကို ဖယ်ထုတ်လိုက်ဖို့ မသင့်သေးဘူးဆိုတာ သက်သေပြနေခြင်းလို့ ချီးကျူးမှုတွေ များပြားလာပါတယ်။ ဒီနွေမှာ ကစားသမားသစ်တွေ မခေါ်ယူခင် အသင်းသား အများအပြားကို ရှင်းထုတ်တဲ့ လုပ်ငန်းစဉ်အား အရင်စတင်ဖို့ ကလပ်ဘက်က စီစဉ်ထားပါတယ်။   ",
"imgurl1":"https://lfcthadin.com/wp-content/uploads/2023/04/82882342023-678x381.jpg",
"imgurl2":"https://lfcthadin.com/wp-content/uploads/2023/04/82882342023-678x381.jpg",
"imgurl3":"no",
"video":"no"
 },
  {"ndate":"April  27 , 2023",
"htext":"မောင့်ကို ခေါ်ယူရေးကိစ္စ ပျက်ဖွယ်ရှိခြင်း၊ အန်တိုနီဆေးဗား၊ ဘာရယ်လာ၊ မတ်ဒီဆန်တို့နဲ့ ဒီကနေ့ လီဗာပူးအသင်း အပြောင်းအရွှေ့ သတင်းတိုများ",
"btext1":"အီတလီ ရုပ်သံတွေမှာတော့ လီဗာပူးဟာ ဒီနွေမှာ အင်တာမီလန် ကွင်းလယ်လူ ဘာရယ်လာအတွက် ကမ်းလှမ်းမှု ပြုလုပ်မှာဖြစ်ပြီး စီးရီးအေကလပ်ဘက်က ယူရို ၈၅ သန်းထိ တောင်းဆိုလိမ့်မယ်လို့ ဖော်ပြနေကြပြီ ဖြစ်ပါတယ်။ မေဆန်မောင့်ကို လက်မှတ်ထိုးဖို့ လီဗာပူးရဲ့ ကြိုးစားမှုဟာ ပြိုလဲသွားနိုင်ပါတယ်။ ဆုဖလားတွေ အနိုင်ရဖို့က မောင့်အတွက် ဦးစားပေးဖြစ်သလို သူက ပုံမှန်ပွဲထွက် ရလိုနေပါတယ်။ ချယ်ဆီးဘက်က မောင့်ကို လက်မလွတ်ရအောင် အစွမ်းကုန် တားဆီးနေဆဲဖြစ်ကာ လီဗာပူးက သူ့ကို ခေါ်ယူနိုင်ဖို့ အခွင့်အရေးတော့ ရှိနေဆဲ ဖြစ်ပါတယ်။ လီဗာပူးအသင်းဟာ ဘင်ဖီကာ ခံစစ်မှူး အန်တိုနီယို ဆေးဗားကို ထပ်မံ ကင်းထောက်လွတ် စောင့်ကြည့်ခဲ့ပါတယ်။ အသက် ၁၉ နှစ်အရွယ် ခံစစ်သမားမှာ ပေါင် ၇၇ သန်းဖြင့် ခေါ်ယူနိုင်တဲ့ စာချုပ်ပါ အချက်ရှိထားပြီး ယူနိုက်တက်နဲ့ မန်စီးတီးကလည်း ချိန်ရွယ်ထားပါတယ်။ ",
"btext2":" ရိုမန်နိုကလည်း ငြင်းဆန်ခြင်းနဲပအတူ မန်စီးတီး ကွင်းလယ်လူ ကယ်ဗင် ဖီးလစ်ကို လီဗာပူးအသင်း စိတ်မဝင်စားကြောင်း သတင်းတွေက ပိုမို ခိုင်မာလာခဲ့ပါပြီ။ ဝက်စ်ဟမ်းနဲ့ လီဗာပူးပွဲကြိုမှာ အသင်းပိုင်ရှင် ဟင်နရီဟာ အမေရိကန်ကနေ အင်္ဂလန်ကို ရောက်လာနေပြီး နည်းပြကလော့ပ်နဲ့ ဆွေးနွေးစကားပြောမှု လုပ်ဆောင်ခဲ့ပါတယ်။ သူတို့ကြား ပွဲအပြီး ဆက်လက် တွေ့ဆုံကြဦးမယ့် အနေအထားမှာ ရှိနေပါတယ်။",
"btext3": "    လီဗာပူးအသင်းက မက်အယ်လစ်စတာအတွက် ဘရိုက်တန်အသင်းနဲ့ စကားပြောမှု စတင်ထားခဲ့ပြီဖြစ်သလို ကွင်းလယ်လူကလည်း လီဗာပူးအသင်းကို ပြောင်းဖို့ သူ့ဘက်က အလေးပေးထားကြောင်း ဘရိုက်တန်ကို အကြောင်းကြားထားပါတယ်။ လီဗာပူးတာဝန်ရှိသူတွေဟာ သင့်လျော်တဲ့ ပြောင်းရွှေ့ကြေးနဲ့ ခေါ်ယူခွင့်ရမယ်ဆိုရင် လက်စတာအသင်းမှ မတ်ဒီဆန်ကို ခေါ်ယူဖို့ သဘောကျမှု ရှိနေပါတယ်။  ",
"imgurl1":"https://nyanaykhin.com/wp-content/uploads/2023/04/mac-mount-lfc-678x381.jpg",
"imgurl2":"https://nyanaykhin.com/wp-content/uploads/2023/04/mac-mount-lfc-678x381.jpg",
"imgurl3":"no",
"video":"no"
 },
 {"ndate":"April  27 , 2023",
"htext":"ပရိသတ်တွေထံက ချီးကျူးသံ မရသေးပေမယ့် ကလော့ပ်နဲ့ သုံးသပ်သူတွေ သဘောတွေ့နေတဲ့ လီဗာပူး အသင်းသား",
"btext1":"ဒီတလောမှာ နည်းပြကလော့ပ်ဟာ ကွင်းလယ် တစ်နေရာအတွက် ကာတစ်ဂျုံးကို ပုံသေ အသုံးပြုနေပြီး အသက် ၂၂ နှစ်အရွယ် လီဗာပူးကြယ်ပွင့်ဟာ ၅ ပွဲဆက်တိုက် ပွဲထွက်ခွင့်ရလာနေပြီဖြစ်ပါတယ်။ ကြံ့ခိုင်မှု ပြဿနာကြောင့် ရာသီစပွဲတွေကို မပါနိုင်ခဲ့တဲ့ ကာတစ်ဂျုံးဟာ အခုတလော ပုံမှန်ပွဲထွက်ခွင့် ရလာနေခဲ့တာဖြစ်ပါတယ်။ စနစ် အပြောင်းအလဲမှာ ထရန့် ကွင်းလယ်နေရာ ဝင်ကစားနေတာက သိသာတဲ့ ပြောင်းလဲမှုဖြစ်သလို ဘယ်ခြမ်း ကွင်းလယ်မှာ ကာတစ်ဂျုံးက သီယေဂိုကို ကျော်ပြီး နေရာရလာတာကလည်း လူတိုင်း သတိပြုမိလာကြပါတယ်။ သူဟာ ဝက်စ်ဟမ်းပွဲမှာ ဘောလုံးပေးမှု ၇၁ ကြိမ် လုပ်ခဲ့ပြီး ၉၄.၄% တိကျခဲ့ပြီး ဘောလုံးရှင်းထုတ်မှု ၅ ကြိမ်၊ ကြားဖြတ်ဝင်ယူမှု ၂ ကြိမ်၊ အခွင့်အရေး ဖန်တီးမှု ၃ ကြိမ် (ပွဲအတွင်း အမြင့်ဆုံး) တို့ကို လုပ်နိုင်ခဲ့ပါတယ်။ ",
"btext2":"ကလော့ပ်က ” ကောင်တာဖိအားပေး အခြေအနေတွေမှာ ကာတစ်ဂျုံးက အရမ်းကို အရေးပါလာတယ်။ ဒီအသင်းက ခံစစ်ပေါ်မှာ အခြေခံထားတာဖြစ်တယ်၊ ခံစစ်ပိုင်း ဖတ်နိုင်စွမ်းတွေအပေါ် အခြေခံတယ်။ ဒီအသင်းမှာ ပွဲထွက်ခွင့်ရဖို့ လက်မှတ်က အဲ့တာပဲ။ အခြား လူငယ်တွေမှာ အခွင့်အရေး မရှိဘူးလို့ မပြောဘူး။ ဒါပေမယ့် လက်တလော အသင်းက သားရဲတွေလိုပဲ။ ကျနော် တကယ်သဘောကျတယ်။ ကျနော်တို့ ဘောလုံးကောင်းကောင်း ပြန်ကစားလာနိုင်တယ်။ ဒီအသင်းမှာ ကာတစ်ဂျုံးကလည်း သေချာပေါက် အရေးပါနေပါတယ် ” လို့ ဝက်စ်ဟမ်းပွဲအပြီး ထုတ်ပြောခဲ့တယ်။ ဝက်စ်ဟမ်းပွဲအပြီးမှာ ဂျုံးရဲ့ တည်ငြိမ်တဲ့ ခြေစွမ်း၊ ကောင်တာ-ဖိအားပေးမှုတွေမှာ ပြင်းထန်တဲ့ အားထုတ်မှုတွေအရ သူ့ကို မကောင်းမြင်မှုတွေကို လျော့ချပြီး လက်တွေ့ကျကျ ချီးကျူးမှုလုပ်ဖို့ အချိန်တန်ပြီလို့ ထောက်ပြလာခဲ့ကြတယ်။ ",
"btext3": "   Goal က တစ်ဆင့် Neil Jones ကဆိုရင် ” ဒီနွေမှာ လီဗာပူးက ကွင်းလယ်ကို သေချာပေါက် ပြန်တည်ဆောက်ရမှာပါ။ ဒါပေမယ့် ကာတစ်ဂျုံးက လက်လွတ်သင့်သူ မဟုတ်သေးပါဘူး။ သူက တိုးတိုးတိတ်တိတ်ပဲ ကြယ်ပွင့် တစင်းလို လီဗာပူး လူစာရင်းထဲ ထိုးဖောက်လာနေတယ်၊ ပုံစံကောင်းတွေ ပြနေတယ်။ သူလီဗာပူး ပွဲထွက်လူစာရင်းထဲ ပါဝင်ခွင့်ရတာ ကောင်တာ-ဖိအားပေး လုပ်နိုင်စွမ်းကြောင့်ပဲ။ ဘောလုံးမရှိချိန်မှာ သူက တော်တော်လေးကောင်းတယ်၊ ရည်ရွယ်ချက်ရှိတယ်၊ တိကျမှုရှိတယ်၊ ယုံကြည်ချက်ရှိရှိ ကစားတယ်။ ကွင်းထဲက လူတိုင်းထက် အကောင်းဆုံး ပေးချက်တွေ လုပ်နိုင်ဖို့ အားထုတ်တယ်၊ အဆုံးသတ်ပိုင်းတွေမှာ ပေးမှုတွေ ပိုလုပ်လာနိုင်တယ်။ သူက သီယေဂိုကို အရန်ခုံမှာ ဆက်ထိုင်ရအောင်ကို အားထုတ်နေတယ်။ လူငယ်စတား တစ်ယောက်ရဲ့ ထူးချွန်တဲ့ ခြေစွမ်းပါပဲ။ အခုချိန်မှာ စိန်ခေါ်မှုက သူဟာ ပွဲထွက်နေရာကို ဆက်လက် ကိုင်စွဲပြီး အန်ဖီးရဲ့ အာရုဏ်သစ်မှာ အစိတ်အပိုင်းအဖြစ် ပါဝင်နိုင်စွမ်း ရှိသူဆိုတာ သက်သေပြဖို့ပါပဲ ” လို့ ချီးကျူးသွားတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/16362742023-678x381.jpg",
"imgurl2":"https://lfcthadin.com/wp-content/uploads/2023/04/16362742023-678x381.jpg",
"imgurl3":"no",
"video":"no"
 },
     {"ndate":"April  27 , 2023",
"htext":"သီယေဂို လက်ထိဘောက ပင်နယ်တီ ပေးသင့်လား? မပေးသင့်ဘူးလား? ရှင်းပြမှု",
"btext1":" လီဗာပူးက ဝက်စ်ဟမ်းအသင်းကို ၂-၁ ဖြင့် အနိုင်ရခဲ့ပေမယ့် အဆိုပါပွဲမှာ သီယေဂိုရဲ့ လက်ထိဘော ဖြစ်ရပ်ဟာ ပင်နယ်တီ မဖြစ်ခဲ့ခြင်းကို ပြိုင်ဘက်အသင်း နည်းပြ မိုးယက်စ်က ပြင်းထန်စွာ ပေါက်ကွဲခဲ့ပါတယ်။ သူကတော့ အန်ဖီးကွင်းမှာ လီဗာပူးဆိုရင် အဲ့ဖြစ်ရပ်ကို ပင်နယ်တီ မပေးဘူးလို့ မင်းတို့ ထင်နေလား? ဆိုပြီး သတင်းထောက်တွေကိုတောင် ကလော်တုတ်ခဲ့သေးတာ ဖြစ်ပါတယ်။ သီယေဂို လက်ထိမှုကို ပင်နယ်တီ မပေးခြင်းအတွက် မိုးယက်စ်ရဲ့ ပြင်းထန်စွာ ဝေဖန်ချက်အား ကလော့ပ်က ” သီယေဂိုက ဘောလုံးပေါ် လဲကျသွားတာပါ။ ဒါပေမယ့် မိုးယက်စ်ကတော့ အဲ့လို မမြင်ဘူးဆိုတာကို ကျနော် နားလည်ပေးလို့ ရပါတယ် ” လို့ တုန့်ပြန်ခဲ့ပါတယ်။",
"btext2":"မနက်က သီယေဂို ဖြစ်ရပ်မျိုးကို ဝက်စ်ဟမ်းအသင်း ကိုယ်တိုင်လည်း ရင်ဆိုင်ခဲ့ရဖူးပါတယ်။ ၎င်းတို့ကွင်းမှာပဲ ချယ်ဆီးအသင်းနဲ့ ရင်ဆိုင်ခဲ့စဉ် ဂါလယ်ဂါရဲ့ သွင်းချက် ဝက်စ်ဟမ်း ခံစစ်သမားရဲ့ လက်နဲ့ သိသိသာသာ ထိခဲ့ပေမယ့် ကိုယ်နေဟန်ထားရ တမင်ရည်ရွယ်ခြင်း မရှိတာမို့ ပင်နယ်တီ မပေးခဲ့ရတာ ဖြစ်ပါတယ်။ ဒီရာသီ VAR ဆုံးဖြတ်ချက်တွေဟာ တစ်ပွဲတမျိုး မရိုးနိုင်တဲ့ ဇာတ်လမ်းကြောင်း လူမုန်းများပေမယ့်လို့ မနက်ကပွဲမှာ လီဗာပူးက ကံကောင်းခဲ့သလို စည်းမျဉ်းအရလည်း ပင်နယ်တီ မပေးခဲ့တာက မှန်ကန်တယ်လို့ ဆိုရမှာပါ။ ",
"btext3": "  ပရီးမီးယားလိဂ် ဂန္တဝင်ဖြစ်သူ အလန်ရှီးယားက “ ဒေးဗစ်မိုးယက်စ်ကို ကျနော် အတော်လေး လေးစားပါတယ်။ ဒါပေမယ့် ဒီဖြစ်ရပ်မှာတော့ သူ့အမြင်ကို ကျနော် သဘောမတူပါဘူး။ ဒါက ပင်နယ်တီ မဟုတ်ပါဘူး။ ဒီအခြေအနေမှာ သီယေဂိုက ဘာမှတတ်နိုင်တာ မဟုတ်ပါဘူး။ သူက ပစ်လဲသွားတာပါ။ တမင်လုပ်တာ မဟုတ်ပါဘူး၊ ကျနော်အမြင်အရတော့ ဒါက ပင်နယ်တီ မဟုတ်ပါဘူး။ မိုးယက်စ်က ဖိအားတွေ များနေတာကို ကျနော် သိပါတယ်။ သူက ရလဒ်ကို မပျော်နိုင်ဖြစ်နေတာပါ ” လို့ ရှင်းပြသွားတာ ဖြစ်ပါတယ်။    ",
"imgurl1":"https://nyanaykhin.com/wp-content/uploads/2023/04/thaigo-hand-ball-lfc-678x381.jpg",
"imgurl2":"https://nyanaykhin.com/wp-content/uploads/2023/04/cfc-westham-handball.jpg",
"imgurl3":"no",
"video":"no"
 },
    {"ndate":"April  27 , 2023",
"htext":"ဒီနှစ်ထဲမှာ အန်ဖီးဆိုင်ရာ တိုးချဲ့မှု အသစ်တစ်ခု ထပ်မံ စတင်သွားတော့မယ့် လီဗာပူး",
"btext1":" လီဗာပူးအသင်းဟာ ဒီနှစ်ထဲမှာ အန်ဖီးကွင်း မျက်နှာခြင်းဆိုင်က နေရာလွတ်အတွင်း တိုးချဲ့တည်ဆောက်မှု အသစ်တစ်ခု စတင်သွားတော့မှာ ဖြစ်ပါတယ်။ LFC club shop ရဲ့ မျက်နှာခြင်းဆိုင်မှာ ရှိတဲ့ နေရာလွတ်အတွင်းမှာ ကား ၃၃ စီး ရပ်နားနိုင်တဲ့ နေရာနဲ့အတူ နာမည်ရ စျေးဆိုင်၊ စားသောက်ဆိုင်တွေ ပါဝင်တဲ့ အဆောက်အဦး တစ်ခုကို တည်ဆောက်ရေး ခွင့်ပြုမိန့် ရခဲ့ပြီဖြစ်ပါတယ်။ အဆိုပါ ဧရိယာတဝိုက်မှ လူနေအိမ် ၈၆ လုံးထံကနေ ခွင့်ပြုကြောင်း သဘောတူညီချက် ရခဲ့တာနဲ့အတူ စက်တင်ဘာလအတွင်းမှာ တည်ဆောက်ရေးတွေ စတင်မှာဖြစ်ပြီး ၂၀၂၄ ခုနှစ် ဇူလိုင်လမှာ အပြီးသတ်ဖို့ ရည်ရွယ်ထားပါတယ်။",
"btext2":"လက်ရှိမှာ Anfield Road ပွဲကြည့်စင် တိုးချဲ့မှုကို အပြီးသတ်နေပြီး မကြာခင်မှာတော့ စတန်လေပက် အနီးတဝိုက်အတွင်း အများဆိုင်ရာ နေရာတွေကို ပြင်ဆင် တည်ဆောက်မှုတွေနဲ့ လမ်းပိုင်းဆိုင်ရာ ချဲ့ထွင်မှုတွေကိုလည်း လုပ်ဆောင်ဖို့ ရှိနေတယ်။ အန်ဖီးကွင်း မျက်နှာစာ တဝိုက်မှာ အခုလို ပြုပြင်ပြောင်းလဲမှုတွေနဲ့အတူ နောက်ဆုံး စီစဉ်လာတဲ့ တည်ဆောက်မှုဟာ ဒေသတွင်း နေထိုင်သူတွေကို အလုပ်အကိုင်နဲ့ စီးပွားရေးဆိုင်ရာ အခွင့်အလမ်းတွေကို ဖန်တီးပေးနိုင်မယ်လို့ လီဗာပူးမြို့ကောင်စီက ယုံကြည်နေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2023/04/12082742023-678x381.jpg",
"imgurl2":"https://lfcthadin.com/wp-content/uploads/2023/04/lfc-anfield-red.jpg",
"imgurl3":"no",
"video":"no"
 },
   {"ndate":"April  27 , 2023",
"htext":"လီဗာပူးပိုင်ရှင် ဂျွန်ဟင်နရီ လန်ဒန်ကို ရောက်နေပြီး ဆွေးနွေးစကားပြောမှု လုပ်ခဲ့ကြောင်း ကလော့ပ် ထုတ်ဖော်",
"btext1":"ယာဂင်ကလောပ့်က ၁၂ လအတွင်း ပထမဆုံးအကြိမ်အဖြစ် လီဗာပူးပွဲကို တက်ရောက် အားပေးတဲ့ အသင်းပိုင်ရှင် ဂျွန်ဟင်နရီနဲ့ စကားပြောမှု လုပ်ခဲ့ကြောင်း ဝက်စ်ဟမ်းပွဲမှာ ထုတ်ပြောလာပါတယ်။ ဟင်နရီဟာ လီဗာပူးအသင်း အမှုဆောင်ချုပ် ဘီလီဟိုဂန်နဲ့အတူ ပွဲကြည့်စင်ကနေ အားပေးခဲ့ကာ ဒါဟာ မနှစ်က ဩဂုတ်လမှာ ဘုန်းမောက်ကို ရင်ဆိုင်ကစားတဲ့ ပွဲကို တက်ရောက် ကြည့်ရှုခဲ့ပြီးနောက် ပထမဆုံးအကြိမ် ကလော့ပ်ရဲ့ အသင်းကို လာရောက် အားပေးခြင်း ဖြစ်ပါတယ်။ လီဗာပူးပရိသတ်တွေက ဒီနွေမှာ ကလော့ပ်အတွက် အသုံးစရိတ်ကြီးဖြင့် ထောက်ပံ့ပေးဖို့ ပိုင်ရှင်အဖွဲ့ကို ပြင်းထန်စွာ တောင်းဆိုနေကြတာဖြစ်တယ်။ အသင်းရဲ့ ကွင်းလယ်မှာ ထွက်ခွာမယ့် ကစားသမား ၄ ဦးလောက် ရှိနေခြင်းနဲ့အတူ ကြီးကြီးမားမား အားဖြည့်ဖို့ လိုအပ်နေချိန် ဖြစ်ပါတယ်။ ",
"btext2":" ဒေါ့မွန်ကွင်းလယ်လူ ဘယ်လင်ဟမ်ကို မခေါ်နိုင်ခြင်းကို ပရိသတ်တွေက နားလည်ပေးထားပေမယ့် ဒီနွေမှာ အနည်းဆုံး ကွင်းလယ်လူ ၃ ဦးနဲ့ အသုံးစရိတ် ပေါင် သန်း ၂၀၀ လောက် မထုတ်ဘဲတော့ အန်ဖီးပရိသတ်တွေရဲ့ စိတ်ကျေနပ်မှုကို ရရှိဖွယ် လမ်းမမြင်ပါဘူး။ ကလော့ပ်ကတော့ လန်ဒန်မှာ ဟင်နရီနဲ့ တွေ့ဆုံခဲ့ကြောင်းကို “ ကျနော်တို့ ဆွေးနွေးစကားပြောမှု လုပ်ထားပြီးပါပြီ။ မနေ့ညက ဟိုတယ်မှာ ကျနော်တို့တွေ တွေ့ဆုံခဲ့ကြပါတယ်။ စကားပြောမှု တစ်ကြိမ် လုပ်ထားတယ်။ သူ အင်္ဂလန်ကို ရောက်လာမှာကို ကျနော် ကြိုသိထားပါတယ် ” လို့ ထုတ်ပြောခဲ့ပါတယ်။ မေလအကုန်မှာ ပရီးမီးယားလိဂ် ဘောလုံးရာသီ ရပ်နားမှာဖြစ်ပြီး လီဗာပူးရဲ့ ရာသီကြိုက နောက်ထပ် ၁ လောက်အကြာ ဇူလိုင်လ အစမှာ ပြန်လည် စတင်မှာပါ။ အဆိုပါ စတင်ရက် နောက်ဆုံးထားပြီး ကစားသမားသစ် ခေါ်ယူရေး အပြီးသတ်ဖို့ ကလော့ပ်က တောင်းဆိုထားတာ ဖြစ်ပါတယ်။",
"btext3": "     no ",
"imgurl1":"https://nyanaykhin.com/wp-content/uploads/2023/04/klopp-fsg-lfc-2023-678x381.jpg",
"imgurl2":"https://nyanaykhin.com/wp-content/uploads/2023/04/klopp-fsg-lfc-2023-678x381.jpg",
"imgurl3":"no",
"video":"no"
 },
             {"ndate":"April  27 , 2023",
"htext":"ဂီနီနဲ့ ဘော်ဘီ နှစ်ဦး ပေါင်းစပ်ထားသလို ကစားသမားမျိုး၊ သိပ်တော် သိပ်တန်တယ်လို့ ချီးကျူးခံနေရတဲ့ ဂက်ပို",
"btext1":" ဒီသီတင်းပတ်တွေအတွင်း လီဗာပူးပရိသတ်တွေရဲ့ ရင်ထဲကို ထိုးဖောက်လာနေတဲ့ ကစားသမားကတော့ ဇန်နဝါရီကမှ ခေါ်ယူထားတဲ့ တိုက်စစ်မှူး ဂက်ပိုပဲ​ ဖြစ်ပါတယ်။ မနက်ကပွဲမှာ ခြေပဂိုး ရယူပေးခဲ့တဲ့ ဂက်ပိုဟာ လီဗာပူးကို ပြောင်းလာပြီးတဲ့နောက် ပရီးမီးယားလိဂ် သွင်းဂိုး ၆ ဂိုးထိ ရရှိသွားပါပြီ။ ဘယ်တောင်ပံသမားအဖြစ် ပရိသတ်တွေသိကြတဲ့ နယ်သာလန်သားဟာ ကလော့ပ်ရဲ့ စနစ်မှာတော့ ဘော်ဘီရဲ့ နေရာကို ခပ်မြန်မြန်ပဲ ဆက်ခံလာခဲ့တာပါ။ ဝက်စ်ဟမ်းနဲ့ပွဲအပြီးမှာ လီဗာပူးပရိသတ်တွေက အသင်းစနစ်မှာ အသားကျလာတဲ့ ဂက်ပိုရဲ့ အနေအထားကို အတော်လေး အသိအမှတ် ပြုခဲ့ကြတယ်။ တချို့ကဆိုရင် ဂက်ပိုထံကနေ ဂီနီနဲ့ ဘော်ဘီတို့ ပေါင်းစပ်ထားတဲ့ လှုပ်ရှားမှု၊ လုပ်အားနှုန်း၊ ပါးနပ်မှုတွေကို မြင်တွေ့ရတယ်လို့ ထောက်ပြလာခဲ့ပါတယ်။ ",
"btext2":"ဂက်ပိုဟာ တိုက်စစ်မှာ ဘော်ဘီရဲ့ နောက်ဆုံးဘော ပေးမှုလို မလုပ်နိုင်သေးပေမယ့်လို့ ဘယ်လို ဘောလုံးပေးရမယ် မြင်နိုင်စွမ်းရှိပြီး အကျဉ်းအကျပ် အနေအထားမှာ ဘောလုံးကို ယုံကြည်မှုရှိရှိ အသုံးချနိုင်ခြင်းဟာ အဆိုးမြင်စရာတွေ ပြည့်နေတဲ့ ဒီရာသီမှာ မျှော်လင့်ချက် ပန်းတစ်ပွင့် ပွင့်လန်းလာခဲ့သလိုပဲလို့ တင်စားလာကြပါတယ်။ ဂက်ပိုကို သွင်းဂိုးအတွက်တင် မဟုတ်ဘဲ အသင်းကစားကွက်ကို တိုက်စစ်မှာ ဆွဲတင်ပေးနိုင်ခြင်းနဲ့ ခံစစ်အတွက် ပထမဆုံး ခုခံကာကွယ်သူ လုပ်ပေးနိုင်ပြီး သူ့အတွက် ပေးရတဲ့ ပြောင်းရွှေ့ကြေးက သိပ်တန်လွန်းပါတယ်လို့ပါ ချီးကျူးနေခဲ့ကြပါတယ်။ ",
"btext3": "   ပွဲအပြီးမှာ ဂက်ပိုကိုယ်တိုင်ကတော့ ” ဒီညက အရေးကြီးတဲ့ ညတစ်ခုပါပဲ။ နိုင်ပွဲတွေ ဆက်တိုက် ရယူလာနိုင်တာ ကောင်းပါတယ်။ အသင်းတစ်သင်း အနေနဲ့ ကျနော်တို့ ခက်ခဲစွာ ကြိုးစား ရှာဖွေထားရတာပါ။ ကျနော်တို့ တည်ငြိမ်ခဲ့တယ်။ ဒီညမှာ ကောင်းကောင်းကစားခဲ့တယ်။ ကျနော်ကလည်း ဒီမှာ အထိုင်ကျလာနေပြီး ပျော်ရွှင်နေပါတယ်။ ရလဒ်က အကူအညီဖြစ်တာပေါ့ဗျာ။ ကျနော်တို့ ဆက်ကြိုးစားပြီး ဆက်လက် နိုင်ပွဲရယူနေကြရအောင်ပါ ” လို့ ပြောဆိုသွားတာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/9472742023-678x381.jpg",
"imgurl2":"no",
"imgurl3":"no",
"video":"no"
 },
            {"ndate":"April  27 , 2023",
"htext":"ဝက်စ်ဟမ်းကို နိုင်အပြီး နောက်ထပ် ဘယ်နှပွဲ နိုင်ရင် ဥရောပ ဝင်ခွင့်ရမလဲ လို့ ကလော့ပ် ထုတ်ပြော",
"btext1":"လီဗာပူးအသင်းဟာ မနေ့ညက ပရီးမီးယားလိဂ် ပွဲ အဖြစ် ဝက်စ်ဟမ်းကို အဝေးကွင်းမှာ သွားရောက် ရင်ဆိုင်ရာ ၂-၁ နဲ့ အဖိုးတန် နိုင်ပွဲကောင်း ရရှိခဲ့ပါတယ်။ ဒီနိုင်ပွဲကြောင့် လီဗာပူးအသင်းဟာ စပါးထက် ဂိုးကွာခြားချက် အသာနဲ့ အမှတ်ပေးဇယား အဆင့် ၆ နေရာသို့ ရောက်လာပါတယ်။ ရှေ့မှာ ရှိနေတဲ့ အဆင့် ၅ က အက်စတွန်ဗီလာ အသင်းဟာ တစ်ပွဲပို ကစား တစ်မှတ် သာထားသလို အဆင့် ၃နဲ့ ၄ က နယူးကာဆယ်၊ မန်ချက်စတာ ယူနိုက်တက်တို့ဟာ ၅၉ မှတ်စီနဲ့ ရှိနေတာကြောင့် လီဗာပူးရဲ့ ချန်ပီယံလိဂ် ဝင်ခွင့် မျှော်လင့်ချက်က အတော် မှေးမှိန်လာနေပါတယ်။  ",
"btext2":" လီဗာပူး နည်းပြ ယာဂင်ကလော့ပ်ကတော့ ဥရောပ ဝင်ခွင့် ရရချင် ဘယ်နှပွဲ ထပ်နိုင်ရဦးမလဲ ဆိုတာ ညက ဝက်စ်ဟမ်းနဲ့ ပွဲ အပြီးမှာ ခုလို ပြောဆိုလာပါတယ်။ ” ကျနေ်ာတို့သာ ကျန်တဲ့ ပွဲ အားလုံး အနိုင် ကစားရင် ဥရောပ ဝင်ခွင့် ရပါမယ်။ လူတွေက ကျနော့်ကို ချန်ပီယံလိဂ် အကြောင်း မေးကြတယ်။ ဒါက ကျနော်တို့ လက်ထဲမှာ မရှိဘူး၊ ကျနော်တို့ အထက်က အသင်းတွေနဲ့ လက်ကျန်ပွဲ မရှိတော့ဘူး။ ကျနေ်ာတို့ ကိုယ့်ခြေကိုယ့်လက်နဲ့ပဲ လုပ်နိုင်တာ အကုန်လုပ်ပြီး ဘောလုံးရာသီကို ပိတ်သိမ်းချင်ပါတယ်။ ဒါမှ နောက်ရာသီ အတွက် တည်ဆောက်လို့ ရမှာပါ။",
"btext3": "   ဒီရာသီကနေ တစ်ခုခုတော့ ရသွားစေချင်တယ်။ ဥရောပ ပြိုင်ပွဲ ဝင် ကစားခွင့် ရရင် ဒါက ကောင်းတယ်၊ မရရင်လည်း ဒါကို လက်ခံရမှာပဲ။ သီတင်းပတ် အနည်းငယ်လောက်ပဲ ကျန်တော့တာပါ။ ကျနေ်ာတို့ တစ်ပွဲကောင်းလိုက် တစ်ပွဲ ပြန် ဆိုးလိုက်တွေ လုပ်နေမယ့် အစား တကယ့် သရုပ်မှန်ကို ပြကြစေချင်တယ်။ ” လို့ ကလော့ပ်က ဆိုခဲ့ပါတယ်။ လီဗာပူးအသင်း အတွက်တော့ ဒီရာသီမှာ အက်ဖ်အေ၊ ကာရာဘောင်း၊ ချန်ပီယံလိဂ်တွေကနေ အသီးသီး ထွက်ခွာ ခဲ့ရပြီ ဖြစ်ကာ ခက်ခဲတဲ့ ဘောလုံးရာသီ ရင်ဆိုင်နေကြပါတယ်။ တကယ်လို့သာ နောက်နှစ် အတွက် ချန်ပီယံလိဂ် မရရင် ကလော့ပ် အသင်းအတွက် ပိုဆိုးတဲ့ ကျရှုံးမှု ဖြစ်လာဦးမှာပါ။ လက်ကျန် ပွဲတွေနဲ့ အမှတ်ပေးဇယား အရ လီဗာပူး အသင်းဟာ ယူရိုပါလိဂ်နဲ့ ကျေနပ်ကောင်း ကျေနပ်ရနိုင်နေပါတယ်။   ",
"imgurl1":"https://nyanaykhin.com/wp-content/uploads/2023/04/nn3011-4-678x381.jpg",
"imgurl2":"https://nyanaykhin.com/wp-content/uploads/2023/04/nn3011-3.jpg",
"imgurl3":"no",
"video":"no"
 },

           {"ndate":"April  26 , 2023",
"htext":"ကာဗာရိုနဲ့ စကားပြောမယ့် ကလော့ပ်၊ လီဗာပူး တာဝန်ရှိသူတွေကို ဇူလိုင်လ ၈ ရက်နေ့ နောက်ဆုံးထား အပြီးသတ်ပေးဖို့ အသိပေး",
"btext1":" လီဗာပူးအသင်းဟာ ဒီနွေမှာ ကွင်းလယ်လူများစွာ ခေါ်ယူမှာဖြစ်ပြီး ပစ်မှတ်တွေကို ပထမဆုံး ရာသီကြို ပြင်ဆင်မှု စတင်မယ့် ဇူလိုင်လ ၈ ရက်နေ့ နောက်ဆုံးထားပြီး လက်မှတ်ထိုးဖို့ ယာဂင်ကလော့ပ်က အလိုရှိကြောင်း အသင်းသတင်းထောက် Dominic King က ဖော်ပြလာပါတယ်။ သူ့ရဲ့ ဖော်ပြမှုထဲမှာ အသင်း သဘောကျပြီး ခေါ်ယူလိုနေသူတွေထဲ ဖူလ်ဟမ်က ကွင်းလယ်ခံစစ်သမား ဂျွာအို ပါလင်ညာ ပါဝင်လာကြောင်း နေပါတယ်။ လီဗာပူးဟာ မနှစ်က နွေရာသီမှာ ကာဗာရိုကို ခေါ်ယူခဲ့တာ အပါအဝင် အရင်နှစ်တွေအတွင်း ဖူလ်ဟမ်နဲ့ အလုပ်တွေအများကြီး လုပ်ခဲ့ဖူးတာမို့ ကမ်းလှမ်းမှု လုပ်မယ်ဆိုရင် မြန်မြန်ဆန်ဆန် ကိစ္စတွေ ဖြစ်သွားနိုင်ပါတယ်။",
"btext2":" လက်တလောမှာ ကွင်းလယ်လူ ကာဗာရိုကို ပေါ်တူဂီကလပ် ပေါ်တိုအသင်းက အလိုရှိနေပြီး ပါလင်ညာကို ခေါ်ယူရေးအတွက် တိုက်စစ်သမားကို အငှားပြန်ချပေးတာ ဖြစ်လာနိုင်သလား ဆိုတာက မေးခွန်းထုတ်ခံရတဲ့ ကိစ္စ ဖြစ်ပါတယ်။ ရာသီအစမှာ ခွင့်အရေး နည်းနည်းရခဲ့တဲ့ ကာဗာရိုဟာ ကမ္ဘာ့ဖလားနောက်ပိုင်း ၁၁၄ မိနစ်သာ ကစားခဲ့ရပါတယ်။ ကာဗာရိုရဲ့ အနာဂတ်နဲ့ ပတ်သက်ပြီး ကလော့ပ်ကတော့ “ ဘယ်ကို ဦးတည်မလဲဆိုတာ မဆုံးဖြတ်ရသေးပါဘူး။ ကျွန်တော်ပြောနိုင်တာက ဒီတစ်ပတ် လေ့ကျင့်ရေးမှာ သူက ထပ်ပြီး ထူးထူးချွန်ချွန် လုပ်ပြခဲ့တယ်ဆိုတာပါပဲ။ ဒါကြောင့် ကျွန်တော်တို့တွေ စကားပြောကြည့်ပြီးမှ ဘာလုပ်မလဲဆိုတာ စဉ်းစားမှာပါ။ သူ ဘာလိုချင်တယ်၊ ကျွန်တော် ဘာစဉ်းစားထားတယ်ဆိုတာ စကားပြောကြည့်ကြတာပေါ့။ ဒါပေမယ့် အခုတော့ ဘာမှ မဆုံးဖြတ်ရသေးပါဘူး”လို့ ဝက်စ်ဟမ်းပွဲကြိုမှာ ပြောကြားခဲ့တာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2023/04/lfc-carvahol-transfer-678x381.jpg",
"imgurl2":"https://lfcthadin.com/wp-content/uploads/2023/04/lfc-carvahol-transfer-678x381.jpg",
"imgurl3":"no",
"video":"no"
 },
          {"ndate":"April  26 , 2023",
"htext":"လီဗာပူးကို လျော့တော့ မတွက်ကြနဲ့လို့ သတိပေးလိုက်တဲ့ ရီယို ဖာဒီနန်",
"btext1":" အမှတ်ပေးဇယားမှာ လီဗာပူးအသင်းက အဆင့် ၄ နေရာက အသင်းနဲ့ ၉ မှတ်လောက် ကွာဟနေပေမယ့် ရာသီကုန်ရင် ထိပ်ဆုံး ၄ သင်းထဲ ပါသွားလိမ့်မယ်လို့ ဖာဒီနန်က ယူဆနေပါတယ်။ ချန်ပီယံလိဂ်ဝင်ခွင့် နေရာတွေအတွက် နယူးကာဆယ်၊ မန်ယူနိုက်တက်တို့က အလားအလာ ကောင်းနေပေမယ့် လက်ကျန် ၇ ပွဲမှာ လီဗာပူးက လျော့တွက်လို့ မရတဲ့ အသင်းလို့ သရဲနီဟောင်းက ထင်မြင်နေတာပါ။ ပြီးခဲ့တဲ့ ဖောရက်စ်ပွဲမှာ တန်းဆင်းဇုန်း ရုန်းအားနဲ့အတူ ဧည့်သည်အသင်းက ဒုက္ခတွေ ပေးခဲ့ပေမယ့် လီဗာပူးတို့ ရတဲ့နည်းနဲ့ ဖောက်ထွက်နိုင်မှုကို ထောက်ပြသွားခဲ့တယ်။",
"btext2":"ရာသီကုန် ထိပ်ဆုံး ၄ သင်း ဝင်ခွင့်နဲ့ ပတ်သက်လို့ ရီယို ဖာဒီနန်က ပြောရာမှာ ” နော်တင်ဟမ် ဖောရက်စ်က လီဗာပူးကို ဖိအားတွေဝင်သွားအောင် တွန်းအားပေးနိုင်ခဲ့တယ်။ ဒါပေမယ့်လို့ လီဗာပူးက နည်းလမ်းပေါင်းစုံ သုံးပြီးတော့ ရအောင်ကို ကျော်ဖြတ်သွားတယ်။ သူတို့က ထိပ်ဆုံး ၄ သင်းထဲကို ဝင်နိုင်ဦးမယ့် အသင်းပါ။ လီဗာပူးအသင်းအကြောင်း မင်းတို့ ကောင်းကောင်းသိပါတယ် ” လို့ ဖြစ်ပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/17172642023-678x381.jpg",
"imgurl2":"https://nyanaykhin.com/wp-content/uploads/2023/04/17172642023-678x381.jpg",
"imgurl3":"no",
"video":"no"
 },
         {"ndate":"April  26 , 2023",
"htext":"ရာသီကြို အစီအစဉ်တွေကို အတိအကျ ချပြပြီး လီဗာပူး အသင်းသားတွေအား ကလော့ပ် ပြင်းထန်စွာ သတိပေး",
"btext1":"လီဗာပူးအသင်းဟာ ထပ်ပြီးတော့ ပြိုင်ဘက်တွေရဲ့အနောက်မှာ ကျန်နေခဲ့လို့ မရဘူး ဆိုတဲ့ သတိပေးစကားနဲ့အတူ နည်းပြကလော့ပ်ဟာ ရာသီကြိုအတွက် တိကျစေ့စပ်တဲ့ ပလန်တွေနဲ့အတူ နွေအပြောင်းအရွှေ့အတွက် အစီအစဉ်တွေကို စတင်ခဲ့ပါတယ်။ ကလော့ပ်က ဇူလိုင် ၈ ရက်မှာ အပြောင်းအရွှေ့ကိစ္စတွေ အပြီးသတ်ချင်ကြောင်းကို ဝက်စ်ဟမ်း ပွဲကြိုမှာ သတိပေးခဲ့တယ်။ ရာသီကြို အစမှာတင် အသင်းသားသစ်တွေနဲ့ လေ့ကျင့်ချိန်ရပြီး အသင်းမှာ ခပ်မြန်မြန် အထိုင်ကျအောင်လုပ်ဖို့ အပေါ်မှာ အာရုံစိုက်ထားချင်တာ ဖြစ်ပါတယ်။ တူညီတဲ့ရက်မှာပဲ လီဗာပူး ကစားသမားတွေဟာ နောက်ရာသီအတွက် ရာသီကြို ပြင်ဆင်ဖို့ အသင်းထံ လာရောက် ပူးပေါင်းရမှာ ဖြစ်ပါတယ်။ ",
"btext2":"“ ဒီနှစ်က အရင်နဲ့ မတူဘူး။ ကျွန်တော်တို့ အရှိန်တင်ရမယ်။ ရာသီကြိုမှာ ပြင်ဆင်ရမယ်။ ဒါကြောင့် တတ်နိုင်သလောက် အသင်းသားတွေကို အမြန်ဆုံး ပြန်စုစေချင်တာ။ သူတို့လိုအပ်တဲ့ နားရက်လည်း အလုံအလောက် ပေးပြီးတော့ပေါ့လေ။ နားဖို့လိုတာ ကျွန်တော် နားလည်ပါတယ်။ ဖြစ်နိုင်ရင် အကြာကြီး ပေးနားချင်တာပေါ့။ ဒါပေမယ့် ဒီနှစ်အတွက် ကျွန်တော်တို့ တတ်နိုင်သလောက် မြန်မြန် လူပြန်စုပြီး ပြင်ဆင်ရမယ်။ နောက်ရာသီက အရာအားလုံးထက် အရေးကြီးလို့ပါ ” လို့ ကလောပ့်က ပြောပါတယ်။ ",
"btext3": "   အသင်းဟာ ရာသီကြို ပြင်ဆင်မှုအဖြစ် ဂျာမနီမှာ လေ့ကျင့်ရေးစခန်း လုပ်ပြီးတော့ ထရိန်နင် စဝင်သွားမှာဖြစ်ကာ အမြန်ဆုံး အသင်းသားသစ်တွေနဲ့ အထိုင်ကျအောင်လုပ်ဖို့ အာရုံစိုက်သွားမှာပါ။ ဒါ့အပြင် ဇူလိုင်လ ၁၉ ရက်နေ့မှာ ဘွန်ဒက်လီဂါ ၂ ကလပ် Karlsruher SC နဲ့ ခြေစမ်းပွဲ ကစားဖို့ စတင်ညိနှိုင်းနေပါပြီ။ ဒီရာသီမှာ ကျဆင်းမှုတွေနဲ့အတူ လာမယ့်ရာသီမှာ ချန်ပီယံလိဂ်ကို လွဲချော်ဖို့ သေချာသလောက် ရှိနေပြီး ကလော့ပ်ကတော့ အရှုံးတွေမှာ အသင်းသားတွေ နေသားမကျဖို့ ပြင်းထန်တဲ့ တွန်းအားတွေ ပေးသွားတော့မှာ ဖြစ်ပါတယ်။   ",
"imgurl1":"https://nyanaykhin.com/wp-content/uploads/2023/04/17042642023-678x381.jpg",
"imgurl2":"https://nyanaykhin.com/wp-content/uploads/2023/04/17042642023-678x381.jpg",
"imgurl3":"no",
"video":"no"
 },
        {"ndate":"April  26 , 2023",
"htext":"လီဗာပူး အမှန်တကယ် စိတ်ဝင်စားတဲ့ ၂၇ နှစ်အရွယ် ကွင်းလယ်လူက ကယ်ဗင် ဖီးလစ် မဟုတ်ပါဘူး",
"btext1":" ဘယ်လင်ဟမ်ကို ခေါ်ယူနိုင်မှာ မဟုတ်တဲ့ လီဗာပူးအသင်းဟာ အခြားသော ပစ်မှတ်အဖြစ် ကယ်ဗစ် ဖီးလစ်ကို ခေါ်ယူလိုကြောင့် ဗြိတိန် အပြောင်းအရွှေ့ သတင်းတွေမှာ ဖော်ပြလာနေခဲ့တယ်။ မန်စီးတီးမှာ ကြံ့ခိုင်မှုပိုင်း ရုန်းကန်နေရသလို ပွဲထွက်လူစာရင်းမှာ ပါဝင်နိုင်ခြင်း မရှိတဲ့ ဖီးလစ်ရဲ့ အခြေအနေကို လီဗာပူးအသင်း လေ့လာစောင့်ကြည့်နေတယ်။ မနှစ်က နွေမှာ လိဒ်စ်ယူနိုက်တက်ကနေ မန်စီးတီးကို ပေါင် သန်း ၅၀ ဖြင့် ပြောင်းသွားခဲ့တဲ့ ၂၇ နှစ်သား ကွင်းလယ်လူကို လီဗာပူးက ပေါင် ၃၅ သန်းဖြင့် ခေါ်ယူနိုင်မယ်လို့ ဖော်ပြနေတာပါ။ ဂွာဒီယိုလာက ကမ္ဘာ့ဖလားအပြီးမှာ ကွင်းရက် ၉ ရက် အပြည့်ယူပြီး အားလပ်ရက် ခရီးထွက်ခဲ့တဲ့ ဖီးလစ်ရဲ့ ရွေးချယ်မှုကို သဘောမကျဖြစ်နေခဲ့တယ်။ သူဟာ ဒီရာသီ ပရီးမီးယားလိဂ်မှာ မန်စီးတီးအတွက် ပုံမှန် ပွဲထွက်ကစားပေးမှုကို လုပ်ထားနိုင်ခြင်း မရှိသေးဘဲ ဂွာဒီယိုလာကတော့ ကစားသမားဘက်က အသင်းပြောင်းမယ်ဆိုရင် နားထောင်ပေးသွားဖို့ အစီအစဉ် ရှိပါတယ်။",
"btext2":" ဗြိတိန် အပြောင်းအရွှေ့ သတင်းတွေကနေ အထက်ပါ ဖော်ပြချက်ကို လီဗာပူး သတင်းထောက်တွေကတော့ ငြင်းဆန်ထားပါတယ်။ လီဗာပူး သတင်းထောက် Dominic King ကတော့ အသင်းဟာ ၂၇ နှစ်အရွယ် ကွင်းလယ်လူ တစ်ဦးကို စိတ်ဝင်စားနေတာ မှန်တယ်လို့ ဆိုပေမယ့် အဆိုပါ ကစားသမားက ကယ်ဗင် ဖီးလစ် မဟုတ်ပါဘူး။ လီဗာပူးအသင်း စိတ်ဝင်စားသူက ဖူလ်ဟမ်အသင်းမှ အသက် ၂၇ နှစ်အရွယ် ပေါ်တူဂီ ကွင်းလယ်ခံစစ်သမား ဂျွာအို ပေါ်လင်ညာ ဖြစ်တယ်လို့ သိရပါတယ်။ ဖူလ်ဟမ်ဘက်ကတော့ သူတို့ ကွင်းလယ်အတွက် ပေါင် သန်း ၆၀ လောက်ထိ အလိုရှိနေတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2023/04/lfc-kevin-phillips-678x381.jpg",
"imgurl2":"https://lfcthadin.com/wp-content/uploads/2023/04/lfc-kevin-phillips-678x381.jpg",
"imgurl3":"no",
"video":"no"
 },
       {"ndate":"April  26 , 2023",
"htext":"အရင်ကဆို ဘောလုံးဂျိုးတွေလောက်ပဲ သိတဲ့ လီဗာပူး ကြယ်ပွင့်ကို နေရာပေးဖို့ ကလော့ပ် စဉ်းစားလာ",
"btext1":" ဘော်တန်အသင်းမှာ အငှားထွက်ကစားပြီး ခြေစွာနေတဲ့ ကော်နာ ဘရတ်ဒလေကို စီနီယာအသင်းထံ ခေါ်ယူရေး ကလော့ပ်က စကားပြောလာပါတယ်။ အသက် ၁၉ နှစ်အရွယ် အစွန်လူဟာ လီဗာပူးမှာ ညာအစွန်လူအဖြစ် ကစားခဲ့ပေမယ့် ဘော်တန်မှာတော့ ညာတောင်ပံ-အစွန်လူ နေရာ ကစားကာ အဓိကအားဖြင့် ညာခြမ်း ကွင်းလယ်မှာ နေရာရလာပါတယ်။ သူဟာ ဒီရာသီ ဘော်တန်အတွက် ကိုယ်တိုင် ၇ ဂိုးသွင်းပြီး ၆ ကြိမ် ဂိုးထောက်ပံ့မှု လုပ်ထားပါပြီ။ လီဗာပူးရဲ့ ညာခြမ်းမှာ လိုအပ်ချက်တွေ ရှိနေတာမို့ ဘရတ်ဒလေဟာ စီနီယာအသင်းမှာ ခြေစွမ်း စမ်းသပ်မှု ခံယူခွင့်ရဖို့ ရှိနေပါတယ်။ သူဟာ ဒီနွေ ရာသီကြိုမှာ သေချာပေါက် ပါဝင်ခွင့်ရမှာပါ။",
"btext2":" ” ကျနော်တို့ရဲ့ အငှား ကစားသမားတိုင်းနဲ့ နီးနီးကပ်ကပ် စောင့်ကြည့်မှု ရှိပါတယ်။ ကော်နာက တစ်ရာသီ အကောင်းဆုံး ကစားသမားဖြစ်မလား မသိပေမယ့် အဲ့နေရာအတွက် ပြိုင်ဆိုင်သူထဲ ပါယင်မှာပါ။ ကိုယ်က ဘယ်လို ကစားသမားကောင်းကို ရထားတယ်ဆိုတာ ကျနော်တို့ သိပါတယ်။ နောက်တစ်ဆင့်ကို တက်ဖို့ အချိန်တန်ပါပြီ။ ရာသီကြိုမှာ သူ့ကို ခေါ်ယူသွားမယ် နောက်ထပ် ခြေလှမ်းတွေအတွက် ပျော်ပျော်ကြီး ပါဝင်စေမယ်။ အရင်နှစ်လောက်ကတော့ ဘောလုံးဂျိုးတွေလောက်ပဲ သူ့ကို သိကြတယ်။ အခုတော့ လူတိုင်းက ကော်နာကို သိနေကြပါပြီ။ ကော်နာက ကျနော်တို့ ကစားသမားပါ။ ဒါပေမယ့် သူ့အတွက်က အသင်းမှာ ဆက်ထားတာ ပိုကောင်းမလား အငှားချတာပဲ ပိုကောင်းဦးမလား ကျနော်တို့ ကြည့်ရပါမယ် ” လို့ ကလော့ပ်က ပြောခဲ့တာ ဖြစ်ပါတယ်။",
"btext3": "     no ",
"imgurl1":"https://nyanaykhin.com/wp-content/uploads/2023/04/cornor-klopp-lfc-678x381.jpg",
"imgurl2":"https://nyanaykhin.com/wp-content/uploads/2023/04/cornor-klopp-lfc-678x381.jpg",
"imgurl3":"no",
"video":"no"
 },
      {"ndate":"April  26 , 2023",
"htext":"ညာတောင်ပံ-အစွန်လူကို ပြန်ခေါ်ထားမယ့် ကလော့ပ်၊ စီးတီးကွင်းလယ်လူကို စိတ်မဝင်စား၊ စင်္ကာပူမှာ ဘိုင်ယန်မြူးနစ်နဲ့ ခြေစွမ်းဖို့ ရှိခြင်း၊ လီဗာပူး သတင်းတိုများ",
"btext1":"ကလော့ပ်က ကာဗာရိုနဲ့ ထိပ်တိုက် စကားပြောမှု ပြုလုပ်မယ်လို့ ပြောဆိုလိုက်ပြီး ကစားသမားနဲ့ ပတ်သက်လို့ ဘာဆုံးဖြတ်မလဲ ဆိုတာကို အဆိုပါ ဆွေးနွေးမှု အပြီးမှ သိရမယ်လို့ ဆိုပါတယ်။ ခံစစ်မှူး အီဘူးဟာ ကြံ့ခိုင်မှုကြောင့် ဝက်စ်ဟမ်းပွဲမှာ ပါဝင်နိုင်ပါ့မလား သံသယ ဝင်စရာ အခြေအနေ ဖြစ်တယ်လို့ ကလော့ပ်က ထုတ်ပြောလာခဲ့ပြီး ပါမယ် မပါဘူး အာမမခံနိုင်သေးပါဘူး။ မေဆန်မောင့် ချယ်ဆီးမှာ ဆက်နေမလား မနေဘူးလားဆိုတာ သူလည်း မသိကြောင်း၊ ကစားသမားနဲ့ ကလပ်တို့ကြား ပြောဆိုဆွေးနွေးမှု ပြုလုပ်ရမှာလို့ လမ်းပတ်က ထုတ်ပြောပါတယ်။ ",
"btext2":" လီဗာပူးအသင်းဟာ ဒီရာသီကုန်ရင် ကစားသမားတွေကို အနည်းဆုံး ၃ ပတ် အနားပေးမှာဖြစ်ကာ ဇူလိုင်လ ၈ ရက်နေ့ကစပြီး နောက်ရာသီအတွက် ရာသီကြို ပြင်ဆင်မှု ပြန်လည် စတင်ပါမယ်။ ဇူလိုင်လအတွင်းမှာ လီဗာပူးအသင်းက စင်္ကာပူကို ရောက်လာပြီး ခြေစမ်းပွဲ ကစားဖို့ ရှိကာ ပြိုင်ဘက် တစ်သင်းကတော့ ဘိုင်ယန်မြူးနစ်ဖြစ်ပါတယ်။ နယ်သာလန်နည်းပြ ရော်နယ် ကိုးမန်းက ဒီရာသီ ခြေစွမ်းကျဆင်းနေတဲ့ ဗန်ဒိုက်ဟာ လက်ရွေးစင်အသင်းမှာ ပုံမှန် ပွဲထွက်ခွင့် ဆက်ရနေဦးမှာပါလို့ အာမခံပါတယ်။ ပေါင် ၃၅ သန်းဖြင့် ခေါ်ယူနိုင်မယ်လို့ သတင်းတွေ ထွက်နေပေမယ့် လီဗာပူးအသင်းက မန်စီးတီး ကွင်းလယ်လူ ကီဗင် ဖီးလစ်ကို ခေါ်ယူဖို့ စိတ်ဝင်စားခြင်း မရှိပါဘူး။",
"btext3": "  ဘိုင်ယန်ကွင်းလယ်လူ ဂရာဗင်ဘက်ချ်ကို ခေါ်ယူရေး အေဂျက်အသင်းမှာ ကစားသမားနဲ့အတူ တွဲဘက် အလုပ်လုပ်ဖူးတဲ့ ယူနိုက်တက်နည်းပြ တန်ဟက်ကလည်း အလိုရှိနေပါတယ်။ ဘော်တန်မှာ အငှားထွက်ကစားတဲ့ ကော်နာ ဘရတ်ဒလေရဲ့ စွမ်းဆောင်ရည်တွေ သိပ်ကောင်းတာကြောင့် လာမယ့်ရာသီ စီနီယာအသင်းအတွက် ခေါ်ထားမယ့် သဘောမျိုး ကလော့ပ်က ပြောခဲ့ပါတယ်။ နွေမှာ ဘယ်လို ကွင်းလယ်လူတွေကို ခေါ်ယူပါစေ စပိန်ကြယ်ပွင့် ဘာ့ဆဲတစ်ဟာ လာမယ့်ရာသီ လီဗာပူးလူစာရင်းမှာ အရေးပါတဲ့ အသင်းသားအဖြစ် ပါဝင်ခွင့်ရပါမယ်။ Credit; လီဗာပူးသတင်းစုံ    ",
"imgurl1":"https://nyanaykhin.com/wp-content/uploads/2023/04/7562642023-678x381.jpg",
"imgurl2":"https://nyanaykhin.com/wp-content/uploads/2023/04/7562642023-678x381.jpg",
"imgurl3":"no",
"video":"no"
 },

     {"ndate":"April  25 , 2023",
"htext":"သွင်းဂိုးဘုရင် ဆာလာတောင် ချိုးဖျက်နိုင်ဖို့ ခက်ခဲလွန်းမယ့် လီဗာပူးအသင်း စံချိန်ဟောင်း ၆ ခု",
"btext1":"ဆာလာဟာ နော်တင်ဟမ်ဖောရတ်နဲ့ပွဲမှာ အဆုံးအဖြတ်ဂိုးကို သွင်းယူခဲ့ပြီးနောက် လီဗာပူးရဲ့ ထာဝရ ထိပ်တန်းဂိုးသွင်းရှင် စာရင်းမှာ နံပါတ် ၆ နေရာကို အဆင့်တက်လာခဲ့ပါတယ်။ မာဆေးဆိုက်မှာ ၆နှစ်အတွင်း သွင်းဂိုးစုစုပေါင်း ၁၈၃ ဂိုး ရထားသလို စံချိန်များစွာ ချိုးခဲ့ပြီးသားဖြစ်တဲ့ ဆာလာဟာ လီဗာပူးကစားသမားဘဝ ထပ်မံ ချိုးဖျက်ဖို့ ခက်ခဲမယ့် စံချိန် ၆ ခု ရှိနေပါတယ်။ တစ်ရာသီအတွင်း ဂိုးသွင်းအများဆုံး – အီယန်ရက်ရှ် (၄၇ဂိုး) ဆာလာဟာ အန်ဖီးမှာ ပွဲဦးထွက်ရာသီအတွင်း ပြိုင်ပွဲစုံ ၅၂ ပွဲမှာ ၄၄ ဂိုးသွင်းယူပြီးတဲ့နောက် ရက်ရှ်ရဲ့စံချိန်နဲ့ နီးစပ်ခဲ့ပါသေးတယ်။ အဆိုပါ ရာသီမှာ အီဂျစ်သားဟာ ၅၂ ပွဲအတွင်း ၄၄ ဂိုး သွင်းယူခဲ့တာ ဖြစ်ပါတယ်။ ",
"btext2":" တစ်နှစ်အတွင်း ဂိုးအများဆုံး – အီယန်ရက်ရှ် (၄၄ဂိုး – ၁၉၈၆) ရက်ရှ်ဟာ ၁၉၈၆ ခုနှစ်တုန်းက တစ်နှစ်အတွင်း သွင်းဂိုး ၄၄ဂိုး ရရှိခဲ့ပါတယ်။ လီဗာပူးအတွက် ဆာလာရဲ့ အကောင်းဆုံးနှစ်က ၂၀၁၈ ဖြစ်ပြီး ၃၇ ဂိုး သွင်းယူခဲ့ကာ သူ့ရဲ့ခြိမ်းခြောက်နိုင်စွမ်းကို ပြသခဲ့ပါတယ်။ တစ်ပွဲအတွင်း ဂိုးအများဆုံး – (၅ဂိုး) – ကစားသမား ၅ယောက်) တခြားစံချိန်တွေထက် ဒါက ပိုခက်ခဲပါလိမ့်မယ်။ လီဗာပူးအသင်း ကစားသမားဟောင်း ၅ ဦးက တစ်ပွဲတည်း သွင်းဂိုး ၅ ဂိုး ရဖူးပါတယ်။ ဆာလာက အနီးစပ်ဆုံး အနေနဲ့ ၂၀၁၈ မတ်လတုန်းက ဝက်ဖို့ဒ်ကို ၅ဂိုးပြတ် အန်ိုင်ရခဲ့တဲ့ပွဲမှာ သူ ၄ဂိုး သွင်းယူခဲ့ဖူးပါတယ်။ လီဗာပူးအတွက် ချန်ပီယံလိဂ် ပွဲအများဆုံး – ဂျေမီကာရေဂါ (၉၁ပွဲ) ဆာလာဟာ ကလပ်ကို ရောက်လာပြီးနောက်ပိုင်း ပထမဆုံးအကြိမ်အဖြစ် လာမယ့်ရာသီမှာ ချန်ပီယံလိဂ် ကစားခွင့် ခြိမ်းခြောက်ခံနေရပါတယ်။ လက်ရှိမှာ လီဗာပူးကစားသမားဘဝ ချန်ပီယံလိဂ် ၆၆ပွဲ ကစားထားတဲ့ ဆာလာအနေနဲ့ ကာရေဂါရဲ့ ကာလရှည်ကြာ စံချိန်ကို ကျော်ဖြတ်နိုင်ဖို့ အခွင့်အရေးရှိနေဆဲပါ။",
"btext3": "  လီဗာပူးအတွက် ပရီးမီးယားလိဂ် ဟက်ထရစ်အများဆုံး (ရော်ဘီဖောင်လာ – ၉ကြိမ်) ဆာလာဟာ လီဗာပူးကို ရောက်လာပြီးကတည်းက ပရီးမီးယားလိဂ် ဟက်ထရစ် ၄ကြိမ် ရရှိခဲ့ပြီး ဝက်ဖို့ဒ်၊ ဘုန်းမောက်၊ လိဒ်စ်၊ ယူနိုက်တက်တို့ကို သွင်းယူခဲ့တာပါ။ ရော်ဘီ ဖောင်လာက ဟက်ထရစ် ၉ကြိမ်ရထားပြီး ပရီးမီးယားလိဂ် သမိုင်းတလျှောက် သူ့ထက် ပိုရထားတဲ့ ကစားသမားတွေဆိုလို့ အလန်ရှီးယား (၁၁ကြိမ်) နဲ့ အဂွဲရိုး (၁၂ကြိမ်) တို့ပဲ ရှိပါတယ်။ ပရီးမီးယားလိဂ် ပင်နယ်တီဂိုးအများဆုံး (စတီဗင်ဂျရတ် – ၃၂ဂိုး) ဆာလာဟာ ပရီးမီးယားလိဂ်မှာ သူ့ရဲ့ နောက်ဆုံး ပင်နယ်တီ ၃ကြိမ်ကို လွဲချော်ခဲ့ပါတယ်။ သူဟာ ကလပ်အတွက် စုစုပေါင်း ပင်နယ်တီ ၁၈ ဂိုး သွင်းယူပေးထားတာဖြစ်ပြီး ဂျရတ်ကို လိုက်မီဖို့ ၁၄ဂိုး လိုပါသေးတယ်။ Credit; လီဗာပူးသတင်းစုံ    ",
"imgurl1":"https://lfcthadin.com/wp-content/uploads/2023/04/salah-record-lfc-678x381.jpg",
"imgurl2":"https://lfcthadin.com/wp-content/uploads/2023/04/19562542023.jpg",
"imgurl3":"no",
"video":"no"
 },

    {"ndate":"April  25 , 2023",
"htext":"လီဗာပူးကို ပြောင်းလာခါနီးမှ မန်ယူနိုက်တက်ထံ ရောက်သွားခဲ့ခြင်းကို ဖွင့်ချလာတဲ့ ဗီဒစ်",
"btext1":"နီမန်ဂျာ ဗီဒစ်ဟာ ၂၀၀၆ တုန်းက မန်ချက်စတာ ယူနိုက်တက်ကို မရောက်ခင် လီဗာပူးထံ ပြောင်းရွှေ့ဖို့ မဖြစ်မြောက်ခဲ့တဲ့ အကြောင်းကို ဖွင့်ဟခဲ့ပြီး အဲ့ဒီ့တုန်းက လီဗာပူးနည်းပြ ရာဖာ ဘင်နီတက်ဇ်က သူ့ကို ဖုန်းပြန်မခေါ်ခဲ့ဘူးလို့ ဆိုပါတယ်။ ဗီဒစ်ဟာ ၂၀၀၆ ကနေ ၂၀၁၄ အထိ လီဗာပူးရဲ့ မဟာပြိုင်ဘက် အိုးထရက်ဖို့ဒ်မှာ ၈ နှစ်ကြာ ကစားခဲ့ပြီးတော့ ပရီးမီးယားလိဂ် ၅ကြိမ်၊ လိဂ်ဖလား ၃ကြိမ်နဲ့ ၂၀၀၈ ချန်ပီယံလိဂ်တို့ကို အောင်မြင်ခဲ့ပါတယ်။ သူဟာ ပရီးမီးယားလိဂ်ခေတ်အတွင်း အကောင်းဆုံး ဗဟိုနောက်ခံလူတွေထဲတစ်ယောက် ဖြစ်ခဲ့ပါတယ်။ ဗီဒစ်ဟာ ဘင်နီတက်ဇ်နဲ့ ဖုန်းထဲကနေ ဆက်သွယ်ပြောဆိုပြီး ရက်သတ္တပတ် အနည်းငယ်အကြာမှာပဲ စပါးတပ်မော်စကိုကနေ အိုးထရက်ဖို့ဒ်ဆီ ယူရို ၁၀.၅ သန်းနဲ့ ရောက်လာခဲ့တာဖြစ်ပါတယ်။ ",
"btext2":"“ ယူနိုက်တက်နဲ့ ကျွန်တော် ပထမဆုံး ဆက်သွယ်ခဲ့တာက ၂၀၀၅ ဒီဇင်ဘာမှာပါ။ ဒါပေမယ့် အဲ့တုန်းက လီဗာပူးလည်း ပါဝင်ခဲ့တယ်။ ကျွန်တော် ရာဖာ ဘင်နီတက်ဇ်နဲ့ စကားပြောခဲ့တယ်။ ကျွန်တော် စပါးတပ်မော်စကိုမှာ ရှိခဲ့ချိန် အရင်ဆုံး လာဆက်သွယ်ခဲ့တာ သူပါပဲ။ ကျွန်တော်က အင်္ဂလိပ်လို သိပ်မပြောတတ်ဘူး။ ကျွန်တော့်ဇနီး အန်နာက ကြားထဲကနေ ပြောပေးခဲ့တာ။ ကျွန်တော့် အင်္ဂလိပ်စကားက မကောင်းလို့လေ။ ရာဖာက ကျွန်တော် အင်္ဂလန်ကို လာချင်လား ဘာညာ မေးတယ်။ အားလုံး အဆင်ပြေနေခဲ့တာ။ ဒါပေမယ့် သူက ၂ပတ် ၃ပတ်လောက် ကျွန်တော့်ကို ဖုန်းပြန်မခေါ်ခဲ့ဘူး။ အဲ့မှာ ဖာဂီထံက အဆက်အသွယ်ရခဲ့တာပဲ။ သူက ဖုန်းခေါ်လာပြီးတော့ ‘ငါမင်းကို လွန်ခဲ့တဲ့ ၆လ၊ တစ်နှစ်လောက် စောင့်ကြည့်နေခဲ့တာ. မင်းကစားပုံကိုကြိုက်တယ်.. ကလပ်အတွက် မင်းက အဆင်ပြေလိမ့်မယ်ထင်တယ်. မင်းဒီကိုလာချင်လား’ မေးခဲ့တယ်။ ",
"btext3": "  ကျွန်တော်ကလည်း အသင်းပြောင်းချင်တယ် ပြောခဲ့တာမို့ ‘အားလုံး စီစဉ်လိုက်မယ် ’ လို့ သူပြောပြီးတော့ တစ်ပတ်အတွင်း ကျွန်တော် မန်ချက်စတာကို ရောက်ခဲ့တော့တာပဲ ” ဆိုပြီး ဗီဒစ်က ပြောပြခဲ့တာ ဖြစ်ပါတယ်။ ဘင်နီတက်စ် လက်ထက် အသင်းပိုင်ရှင်တွေဖြစ်တဲ့ တွမ်ဟင့်နဲ့ ဂျီလက်တို့ဟာ သူတို့ ပေးခဲ့တဲ့ ကတိတွေကို ချိုးဖောက်ပြီး နည်းပြကို ပံ့ပိုးပေးဖို့ အားနည်းခဲ့တာကြောင့် လီဗာပူးအသင်းဟာ အတော်လေး ရုန်းကန်ခဲ့ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/vedic-rafa-lfc-678x381.jpg",
"imgurl2":"https://lfcthadin.com/wp-content/uploads/2023/04/vedic-rafa-lfc-678x381.jpg",
"imgurl3":"no",
"video":"no"
 },

   {"ndate":"April  25 , 2023",
"htext":"ဒီရာသီ အထင်ကြီးရတဲ့ လီဗာပူးအသင်းသား ၁ ဦးနဲ့ စိတ်ပျက်စရာ အသင်းသား ၁ ဦးကို ဂျွန်ဆင် ရွေးထုတ်",
"btext1":"ဂလင်းဂျွန်ဆင်ဟာ ဒီရာသီ လီဗာပူးရဲ့ အထင်ကြီးစရာ အကောင်းဆုံး အသင်းသား တစ်ဦးနဲ့ စိတ်ပျက်စရာ အကောင်းဆုံး အသင်းသား တစ်ဦးတို့ကို ရွေးချယ်ပေးဖို့ တောင်းဆိုခံခဲ့ရပါတယ်။ ဒီရာသီမှာ အထင်အကြီးမိဆုံး လီဗာပူးကစားသမားက ဘယ်သူလဲလို့ မေးမြန်းခဲ့တဲ့အခါမှာ ဂျွန်ဆင်က “ နူညက်လို့ ပြောရမယ် ထင်ပါတယ်။ လွန်ခဲ့တဲ့နှစ်တွေအတွင်း လီဗာပူး လုပ်ခဲ့တဲ့အတိုင်းပါပဲ။ သူတို့ ဝယ်လိုက်တဲ့ ကစားသမားတွေက သူတို့ခေါ်တဲ့အချိန်မှာ နာမည်အကြီးဆုံး၊ အကျော်ကြားဆုံး မဟုတ်ခဲ့ပေမယ့် တိုးတက်လာမယ့် လမ်းကြောင်းပေါ်မှာ ရှိနေတယ်ဆိုတာ သိထားခဲ့တာပါ။ လီဗာပူးက အဲ့လို ခေါ်ယူမှုတွေကို ကောင်းကောင်းလုပ်နိုင်ခဲ့ပြီး နူညက်လည်း အပါအဝင်ပေါ့။ ဒီယက်ဇ်ရောပါပဲ။ နူညက်က နောက်လာမယ့်နှစ်တွေမှာ ကြီးကျယ်တဲ့ ကစားသမား ဖြစ်နိုင်တယ် ထင်ပါတယ်။ သူက ပရီးမီးယားလိဂ်မှာ တကယ် ပျော်ရွှင်နေပြီး ဒီက ကစားပုံနဲ့ လိုက်ဖက်ညီပါတယ် ” ဆိုပြီး ပြောပြခဲ့ပါတယ်။ ဒါဝင်ဟာ ပြိုင်ပွဲစုံမှာ သွင်းဂိုး ၁၉ ဂိုးအတွက် ပါဝင် ပတ်သက်ထားပါတယ်။ သူ့ရဲ့ သွင်းဂိုးနဲ့ ဖန်တီးမှုတွေက လီဗာပူးပရိသတ်တွေကို အထင်ကြီးစရာ မဖြစ်စေခဲ့ပေမယ့် နူညက်ဟာ ပုံမှန်ခြိမ်းခြောက်မှုပေးနိုင်သူဖြစ်ပြီး အသင်းဖော်တွေအတွက် နေရာလွတ်တွေ ဖန်တီးပေးတတ်သူအဖြစ်တော့ ချီးကျူးမှု ရထားပါတယ်။ ",
"btext2":"ဒီရာသီမှာ စိတ်ပျက်စရာ အကောင်းဆုံး လီဗာပူးကစားသမားအကြောင်းကိုလည်း ဂျွန်ဆင်က ပြောပြခဲ့ပါတယ်။ အန်ဖီးကို ပြောင်းလာတည်းက ဗန်ဒိုက်ရဲ့ အဆင့်အတန်းက သိပ်ကို မြင့်မားခဲ့တာကြောင့် အခုချိန်မှာ သူရဲ့ စွမ်းဆောင်ရည် ကျဆင်းမှုကို အံ့ဩခဲ့ရတယ်လို့ ဂျွန်ဆင်က ဆိုပါတယ်။ “ စိတ်ပျက်စရာတွေကတော့ အသိသာဆုံးပါပဲ။ အဲ့ထဲမှာ ထင်ရှားနေတာက ဗန်ဒိုက်ဖြစ်မယ် ထင်ပါတယ်။ ဒါက သူ့ကို ချီးကျူးတာလို့လည်း ပြောရမယ်။ ဘာလို့လဲဆိုတော့ သူ့ရဲ့ အရင် အဆင့်အတန်းက သိပ်ကို မြင့်မားခဲ့တာကိုး။ အားလုံး အဆင်ပြေနေချိန်မှာတော့ သူလုပ်ပြနေတာတွေက လွယ်လိုက်တာလို့ ထင်ရတယ်။ ဒါပေမယ့် အဲ့ဒါက သူ့ရဲ့ တည်ငြိမ်မှုနဲ့ ထိန်းသိမ်းနိုင်စွမ်းကြောင့်ပါ။ ကိစ္စတွေ အဆင်မပြေဖြစ်လာတော့ ကြည့်ရတာ မကောင်းတော့ဘူး။ ဒါကြောင့် သူရဲ့ စွမ်းဆောင်ရည်ကို စိတ်ပျက်မိတယ်လို့ ပြောရမယ်။ ဒါပေမယ့် သူ့ရဲ့ ခြေစွမ်းတချို့ကို ပြန်ရှာတွေ့ရင်၊ မနှစ်ကလိုမျိုး သူ့အသင်းဖော်တွေပါ ပြန်ပြီး တိုးတက်လာမှာပါ။ ဒါက ရေရှည်ပြဿနာလို့ ကျွန်တော်မထင်ဘူး။ ဘယ်လိုအကြောင်းကြောင့်ပဲဖြစ်ဖြစ် ခဏတာ ခြေစွမ်းကျဆင်းမှုပဲလို့ ထင်ပါတယ် ” ဆိုပြီး ဂျွန်ဆင်က သုံးသပ်ခဲ့တာ ဖြစ်ပါတယ်။  ",
"btext3": "  no    ",
"imgurl1":"https://lfcthadin.com/wp-content/uploads/2023/04/17382542023-678x381.jpg",
"imgurl2":"https://lfcthadin.com/wp-content/uploads/2023/04/lfc-team-2023.jpg",
"imgurl3":"no",
"video":"no"
 },

             {"ndate":"April  25 , 2023",
"htext":"ဝက်စ်ဟမ်း v လီဗာပူး ပွဲကို ပွဲကြို သုံးသပ်ပြီး ရလဒ်ခန့်မှန်းခဲ့တဲ့ ခရစ်ဆက်တန်",
"btext1":" ဒီကြားရက်မှာတော့ လီဗာပူးအသင်းဟာ လန်ဒန်ကလပ် ဝက်စ်ဟမ်းအသင်း အိမ်ကွင်းထံ သွားပြီး ပရီးမီးယားလိဂ်ပွဲ ယှဉ်ပြိုင်ကစားရမှာ ဖြစ်ပါတယ်။ ဒီပွဲရလဒ်ဟာ လာမယ့်ရာသီ ဥရောပဝင်ခွင့် တစ်နေရာအတွက် အရေးကြီးနေဦးမှာပါ။ ဝက်စ်ဟမ်း v လီဗာပူး ဝက်စ်ဟမ်းအသင်းဟာ ဥရောပပွဲဖြစ်တဲ့ ယူရိုပါ ကွန်းဖရန့်လိဂ်ပွဲကို ဂိုးပြတ် အနိုင်ရခဲ့သလို အဲ့ပွဲအပြီး ယှဉ်ပြိုင်ကစားတဲ့ ဘုန်းမောက်ပွဲမှာလည်း ဂိုးပြတ် အနိုင်ရခဲ့ပါတယ်။ ဝက်စ်ဟမ်းက သူတို့ နောက်ဆုံး ယှဉ်ပြိုင်ထားရတဲ့ ၄ ပွဲမှာ ၁၀ မှတ်ထိကို ရယူထားနိုင်ပြီး တန်းဆင်းဇုန်ကနေ ဝေးကွာဖို့ဆိုရင် နောက်ထပ် ရမှတ်တွေ ယူနိုင်ရပါမယ်။ တိုက်စစ်သမား အန်တိုနီက အတော်လေး တိုးတက်လာခဲ့ပြီး လီဗာပူးကို ရင်ဆိုင်တဲ့ ပွဲမှာ သူတို့ ရမှတ် ယူနိုင်မလားတော့ သေချာ မပြောနိုင်ပါဘူး။ ဒီရာသီ အခြေအနေကို ဝက်စ်ဟမ်းကလည်း စိတ်ပျက်နေမှာဖြစ်ပြီး သူတို့ရဲ့ ဘောလုံးရာသီကို ဆယ်တင်ဖို့က နောက်ကျနေပြီလို့ ပြောလို့ မရပါဘူး။",
"btext2":" ဝက်စ်ဟမ်းက လီဗာပူးကို ရင်ဆိုင်ကစားမယ့်ပွဲမှာ ခက်ခဲမှုတွေ ပေးနိုင်အောင် ကြိုးစားမယ်ဆိုပေမယ့် ကလော့ပ်ရဲ့ အသင်းက ဒီပွဲမှာ ဂိုးရဦးမှာပါ။ မယုံရတာက သူတို့အသင်းရဲ့ ခံစစ်ပဲ ဖြစ်ပါတယ်။ ဖောရက်စ်လို အသင်းကတောင် လီဗာပူး ခံစစ်ကို ဒုက္ခပေးနိုင်ခဲ့ရင် ဝက်စ်ဟမ်းကလည်း သေချာပေါက် ပေးနိုင်ပါလိမ့်မယ်။ ခရစ်ဆက်တန် ခန့်မှန်းရလဒ်။ ။ ဝက်စ်ဟမ်း 2-2 လီဗာပူး",
"btext3": "   no   ",
"imgurl1":"https://lfcthadin.com/wp-content/uploads/2023/04/10432542023.jpg",
"imgurl2":"https://lfcthadin.com/wp-content/uploads/2023/04/10432542023.jpg",
"imgurl3":"no",
"video":"no"
 },

            {"ndate":"April  25 , 2023",
"htext":"ထရန့်နဲ့ ဘစ်ဆာကာလား? အိုင်စတိုင်းကို ရပ်ကွက်ထဲက ကျောင်းဆရာနဲ့ ယှဉ်သလိုပဲလို့ လီဗာပူး ပရိသတ်တွေ တုန့်ပြန်",
"btext1":" လီဗာပူး ညာအစွန်လူ ထရန့်ဟာ အငြင်းပွားဖွယ်ရာ နှိုင်းယှဉ်ခံရမှု အဖြစ် အခြားသော အင်္ဂလန် ညာအစွန်လူ တစ်ဦးနဲ့ ရွေးချယ်ဖို့ အသုံးချခြင်း ခံခဲ့ရပါတယ်။ အက်ဖ်အေဖလား ဆီမီးဖိုင်နယ် ပွဲစဉ်အပြီး မန်ချက်စတာ ယူနိုက်တက်တို့ ဗိုလ်လုပွဲကို တက်ရောက်တဲ့နောက် ပြိုင်ဘက် တောင်ပံသမားကို ထိန်းချုပ်နိုင်ခြင်းနဲ့အတူ ဘယ်သူကမှတော့ ထည့်မတွက်ပေမယ့် ညာအစွန်လူ ဘစ်ဆာကာဟာ အင်္ဂလန်ရဲ့ အကောင်းဆုံး ညာအစွန်လူလို့ ၎င်းတို့အသင်း ပရိသတ်တွေက ကြွေးကြော်ခဲ့တာပါ။ ယူနိုက်တက်ပရိသတ်တွေရဲ့ ကြွေးကြော်မှုတွေကြောင့် ESPN ကနေပြီး ထရန့် vs ဘစ်ဆာကာ အငြင်းအခုံလေးတစ်ခု ပြုလုပ်ပေးခဲ့ကာ နှစ်ဦးထဲက ဘယ်သူ့ကို ကိုယ်အသင်းအတွက် ရလိုသလဲလို့ မေးခွန်းထုတ်ပေးခဲ့ပါတယ်။",
"btext2":"လီဗာပူးပရိသတ်တွေကတော့ “ အိုင်စတိုင်းလို သိပ္ပံပညာရှင်ကို အလယ်တန်းကျောင်းက ရူပဗေဒ ကျောင်းဆရာနဲ့ နှိုင်းယှဉ်လိုက်သလိုပဲ။ ” လို့ စိတ်ပျက်စွာ တုန့်ပြန်ခဲ့ကြတယ်။ ဆက်ပြီးလည်း “ ထရန့်က အမြဲတမ်း စံနမူနာ တစ်ယောက်ဖြစ်နေမှာပဲ။ ရှိသမျှ ညာအစွန်လူတိုင်းကို ထရန့်နဲ့ လိုက်ပြီး နှိုင်းယှဉ်ကြလိမ့်မယ်။ ” “ နှစ်နှစ်လောက် ဘယ်ရောက်လို့ ဘယ်ပျောက်နေတယ် မသိဘဲ နောက်ဆုံး ၂ ပွဲ ၃ ပွဲမှ ခြေလေးနည်းနည်းပြန်ရလာတဲ့ ကစားသမားတစ်ယောက်ကို ကုန်ခဲ့တဲ့ ၅ ရာသီလုံး အကောင်းဆုံး ဆိုတဲ့ စွမ်းဆောင်ရည် ပြခဲ့တဲ့ ထရန့်နဲ့ နှိုင်းသတဲ့လား? ထရန့်ကို ဘယ်လောက်တောင် မလေးစားလိုက်တဲ့ မေးခွန်းမျိုးလဲကွာ။ ” ",
"btext3": "  “ ဘစ်ကာဆာ နဲ့ ဂျိမ်း၊ ဘစ်ဆာကာနဲ့ ဝေါ့်ကာ၊ ဘစ်ဆာကာနဲ့ ထရစ်ပီယာ နှိုင်းယှဉ်တာမျိုး မဟုတ်ဘဲ ရှိသမျှ ညာအစွန်လူတိုင်းကို ထရန့်နဲ့ပဲ လိုက်ယှဉ်နေကတည်းက ထရန့်က ဘယ်လောက်တောင် ကောင်းသူလဲ သိလိုက်ကြပါတော့။ ” “ ထရန့်ကို ရှိသမျှ ညာအစွန်လူတိုင်းနဲ့ ယှဉ်ကြတယ်ကွာ။ ပြီးတော့လည်း ထရန့်ပဲ အကောင်းဆုံးလို့ လက်ခံလိုက်ကြတာပဲ။ ” “ အသက် ၂၄ နှစ်မှာ အရာအားလုံးကို အောင်မြင်ထားတဲ့ ထရန့်လို ကစားသမား တစ်ယောက်လို ဘယ်သူမှ စံနမူနာ မယူတဲ့ ဘစ်ဆာကာလို ကစားသမားနဲ့ နှိုင်းတယ်ကွာ။ မော်ဒန်ခေတ်ရဲ့ ဘောလုံးအမြင် အားကောင်းမှုကို အဲ့မှာတင် ကြည့်ပါတော့။ ” စသဖြင့် တုန့်ပြန်ခဲ့ကြတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2023/04/trent-bissaka-vs.jpg",
"imgurl2":"https://pbs.twimg.com/media/Fud8MW4XgAAhB07?format=jpg&name=900x900",
"imgurl3":"no",
"video":"no"
 },
           {"ndate":"April  25 , 2023",
"htext":"ဂွီးမားရက်စ်ကို သဘောကျခြင်း၊ ကိုင်ဆီဒိုကို ခေါ်ယူရေး မလွယ်ကူခြင်း၊ ဒီအပတ် ပြိုင်ဘက် စပါးက နည်းပြကို ရာထူးက ထုတ်ပယ်ခြင်းနဲ့ လီဗာပူး သတင်းတိုများ",
"btext1":"ဒီအပတ်အကုန်မှာ လီဗာပူးရဲ့ ပရီးမီးယားလိဂ် ပြိုင်ဘက်ဖြစ်လာမယ့် စပါးအသင်းဟာ ယာယီနည်းပြ စတီလာနီကို ရာထူးကနေ ထုတ်ပယ်ကာ လူငယ်နည်းပြ ရိုင်ယန် မေဆန်ကို ယာယီနည်းပြအဖြစ် ခန့်အပ်လိုက်ပါပြီ။ ချယ်ဆီးအသင်းဟာ မေဆန်မောင့်ကို အနည်းဆုံး အသင်းမှာ နောက်ထပ် ၂ ရာသီလောက် ဆက်နေပေးဖို့ စည်းရုံးနေပြီး လီဗာပူးနဲ့ အခြားသော ပြည်တွင်း ထိပ်သီး အသင်းတွေထံ မရောက်ရေး ကြိုးစား တားဆီးနေပါတယ်။ ဘာစီလိုနာဟာ ဖာမင်နိုကို သူတို့ရဲ့ အပြောင်းအရွှေ့ ပစ်မှတ်စာရင်းထဲ ထည့်သွင်းခဲ့ပြီ ဖြစ်ပေမယ့်လို့ ချယ်ဆီးမှ အူဘာမီယန်ကို ပြန်လည် ခေါ်ယူရေးက ဦးစားပေးပဲ ဖြစ်ပါတယ်။ ",
"btext2":" ပြီးခဲ့တဲ့ ပရီးမီးယားလိဂ် သီတင်းပတ်အတွက် လိဂ်ရဲ့ အကောင်းဆုံး ပွဲထွက် ၁၁ ဦး စာရင်းထဲမှာ ဂျိုတာ ပါဝင်သွားပါတယ်။ အင်တာမီလန် ကွင်းလယ်လူ ဘာရယ်လာရဲ့ ခြေစွမ်းကို တစ်ရာသီလုံး စောင့်ကြည့်ဖို့ လီဗာပူးအသင်းက ကင်းထောက် တစ်ဦးကို စေလွှတ်ထားခဲ့တယ်လို့ သိရပါတယ်။ ဘလက်ဘန်းအသင်းထံ အငှားထွက်ကစားနေတဲ့ ကွင်းလယ်လူ တေလာ မော်တန်ဟာ ခြေထောက်ဒဏ်ရာကြောင့် ရာသီကုန်ထိ အနားယူရပြီဖြစ်ကာ ခွဲစိတ်မှုပါ ခံယူရဖို့ ရှိနေပါတယ်။ ကိတ်တာဟာ လီဗာပူးကနေ ထွက်ခွာပြီးရင် အင်္ဂလန်ပြင်ပ ကလပ်တစ်သင်းထံ ရောက်နိုင်ပေမယ့် ချိန်ဘာလိန်ကတော့ အက်စတွန်ဗီလာ၊ နယူးကာဆယ်နဲ့ ဘရိုက်တန် တစ်သင်းသင်းထံ ရောက်ရှိနိုင်ပါတယ်။",
"btext3": " လီဗာပူးအသင်းဟာ ချယ်ဆီး စီနီယာကွင်းလယ်လူ နှစ်ဦးဖြစ်တဲ့ မောင့်နဲ့ ဂါလယ်ဂါတို့ နှစ်ဦးလုံးကို စျေးကွက် တစ်ခုတည်းမှာ ခေါ်ယူနိုင်ဖို့ ခက်ခဲမယ်ဆိုတာကို နားလည်ထားပါတယ်။ လီဗာပူးရဲ့ အပြောင်းအရွှေ့ရေးရာ တာဝန်ရှိသူတွေက ဘရိုက်တန်ကနေ ကိုင်ဆီဒိုကို ခေါ်ယူရေးက ခက်ခဲလွန်းပြီး အဲ့ထက်စာရင် အယ်လစ်စတာကို လက်မှတ်ထိုးဖို့ကမှ ပိုဖြစ်နိုင်မယ်ဆိုတာ နားလည်ထားပါတယ်။ နယူးကာဆယ် ကွင်းလယ်လူ ဂွီးမားရက်စ်ကို လီဗာပူး အပြောင်းအရွှေ့ ရေးရာ အဖွဲ့က အတော်လေး မျက်စိကျနေပါတယ်။ ဂရာဗင်ဘက်ချ်ရဲ့ ကိုယ်စားလှယ်တွေနဲ့ ဆွေးနွေးမှုဟာ အကောင်းမြင်စရာ ဖြစ်ခဲ့ပေမယ့် ဘိုင်ယန်မြူးနစ်က ကွင်းလယ်အတွက် ပြောင်းရွှေ့ကြေးကို ယူရို ၂၅ သန်းထက် အများကြီး ပိုလိုချင်နေပါတယ်။     ",
"imgurl1":"https://lfcthadin.com/wp-content/uploads/2023/04/00012542023.jpg",
"imgurl2":"https://lfcthadin.com/wp-content/uploads/2023/04/00012542023.jpg",
"imgurl3":"no",
"video":"no"
 },

          {"ndate":"April  24 , 2023",
"htext":"အပြောင်းအရွှေ့ကိစ္စ ထုတ်ပြောလာပြီဖြစ်တဲ့ လီဗာပူးပစ်မှတ် ဘရိုက်တန် ကွင်းလယ်လူ အယ်လစ်စတာ",
"btext1":" လီဗာပူးက အလိုရှိနေတဲ့ ကမ္ဘာ့ဖလား ချန်ပီယံ မက်အယ်လစ္စတာက ရာသီကုန်ရင် အနာဂတ်ကိစ္စ စကားပြောမယ်လို့ ထုတ်ဖော် ပြောလာပါတယ်။ လီဗာပူးရဲ့ ကွင်းလယ်ပစ်မှတ် များစွာထဲမှာ အယ်လစ္စတာလည်း တစ်ဦး အပါအဝင် ဖြစ်ပြီး ကလပ်ဟာ စျေးကွက်အစမှာတင် ကစားသမား ခေါ်ယူမှုတွေကို ခပ်မြန်မြန် ပြုလုပ်ဖို့ စိစစ်မှုတွေ လုပ်နေတာပါ။ အယ်လစ္စတာအတွက် ပေါင် သန်း ၆၀ ဝန်းကျင် ပေးရမယ်လို့ သိထားရပြီး အာဂျင်တီးနား ကစားသမားကတော့ အနာဂတ် ကိစ္စ စကားပြောဖို့ မငြင်းဆန်ပါဘူး။ မက်အယ်လစ္စတာက “ တကယ်တော့ ကျနော် ဘရိုက်တန်မှာ ရှိနေရတာကို ပျော်ပါတယ်။ အနာဂတ်အကြောင်းကို စဉ်းစားဖို့ မကြိုးစားပါဘူး။ အပြောင်းအရွှေ့ အကြောင်း စကားတွေ အများကြီး ပြောနေကြတာကို သိပါတယ်။ ကမ္ဘာ့ဖလား အောင်နိုင်ခဲ့တဲ့ ဒီလို ကိစ္စတွေ ထွက်ပေးလာတာ ပုံမှန်ပဲလို့ ထင်မိတယ်။",
"btext2":"ဇန်နဝါရီစျေးကွက်တုန်းကလည်း စကားပြောမှု အများကြီး ရှိခဲ့ပါတယ် ဒါပေမယ့် ကျနော်က တည်တည်ငြိမ်ငြိမ်ပါပဲ။ ကစားဖို့ကိုပဲ အာရုံစိုက်ထားတယ်။ နေ့တိုင်းမှာ လေ့ကျင့်ဖို့ ဆက်လက် တိုးတက်လာဖို့ ကိစ္စတွေကို အာရုံစို်က်နေပါတယ်။ ကျနော် ပြောခဲ့သလိုပဲ ကျနော်ဟာ ဘရိုက်တန် အသင်းကို အများကြီး လေးစားမှု ရှိပါတယ်။ ဒီအသင်းက ကျနော်အပေါ်မှာ အများကြီး ကောင်းပေးတာမို့ လေ့းစားမှု ရှိထားပါတယ်။ ဒီနွေမှာ ဘာဖြစ်လာမယ်ဆိုတာ စောင့်ကြည့်ရမှာပေါ့။ ကလပ်နဲ့ ကျနော်အတွက် မှန်ကန်တဲ့ ကမ်းလှမ်းမှု ရလာမယ်ဆိုရင် ကျနော်တို့ အပြောင်းအရွှေ့ ကိစ္စ စားပွဲဝိုင်းထိုင် စကားပြောပါမယ်။ ဘရိုက်တန်မှာ ဆက်နေရမယ်ဆိုရင်လည်း ကျနော်ကတော့ ပျော်ပါတယ် ” လို့ ဆိုခဲ့တာ ဖြစ်ပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/allister-lfc--678x381.jpg",
"imgurl2":"https://nyanaykhin.com/wp-content/uploads/2023/04/allister-lfc--678x381.jpg",
"imgurl3":"no",
"video":"no"
 },

         {"ndate":"April  24 , 2023",
"htext":"နွေပစ်မှတ်ကနေ ဂါဗာဒီယိုကို လီဗာပူးအသင်း ဖယ်ထုတ်၊ ပရီးမီးယားလိဂ် ခံစစ်မှူးကို အဓိက ချိန်ရွယ်",
"btext1":"လီဗာပူးအသင်းဟာ နွေအတွက် ကစားသမား များစွာကို လျာထားစာရင်း ပြုလုပ်ထားပေမယ့် ချိတ်ဆက်ဖို့ရာ အဆင်မပြေမယ့် ကစားသမား စာရင်းကို စတင် လျော့ချလာနေပြီ ဖြစ်ပါတယ်။ Football Insider ရဲ့ ဖော်ပြချက်အရ ‘ ဆဲလ်ဘတ် ခံစစ်မှူး ဂါဗာဒီယိုဟာ နွေအပြောင်းအရွှေ့ စျေးကွက်အတွက် လီဗာပူးရဲ့ ထိပ်တန်း ပစ်မှတ်စာရင်းထဲ မပါဝင်တော့ပါဘူး။’ လို့ ဖော်ပြခဲ့ပါတယ်။ လီဗာပူးအသင်းဟာ ကွင်းလယ်ကို အဓိက ပစ်မှတ်ထားနေပြီး မကြာသေးခင်ကပဲ ဘယ်လင်ဟမ်ကို ဦးစားပေးအဆင့်ကနေ ဖယ်ထုတ်ခဲ့ပြီးပါပြီ။ အသင်းလိုအပ်တဲ့ ကွင်းလယ်ပိုင်းကို အာရုံစိုက်ဖို့ရာမှာ ဘယ်လင်ဟမ်အပြင် ယူရို သန်း ၁၀၀ အနည်းဆုံး စျေးပေါက်မယ့် ဂါဗာဒီယိုကိုပါ ဖယ်ထုတ်ခဲ့တာပါ။ ",
"btext2":"ဒါဟာ ဒီနွေအတွက် ပစ်မှတ်စာရင်းကနေ ဖယ်ထုတ်ခြင်းပဲဖြစ်ပြီး အနာဂတ်မှာ ခေါ်ယူနိုင်မလား အခြေအနေအတွက် ဆက်လက် စောင့်ကြည့်မှု ရှိလာမှာ ဖြစ်ပါတယ်။ ဒါပေမယ့်လို့ ဗန်ဒိုက်၊ ကိုနတေး၊ မာတစ်၊ ဂိုးမက်စ်တို့ကို ချန်ထားပြီး နက်ဖီးလစ်နဲ့ ရွိုင်းဝီလီယမ်တို့ကို ရှင်းထုတ်မယ့် ခံစစ်အတွက် ကစားသမား တစ်ဦးကိုတော့ ခေါ်ယူမှာပါ။ အပြောင်းအရွှေ့ဆိုင်ရာ သတင်းထောက်ဖြစ်သူ Fabrizio Romano ကတော့ လီဗာပူးအသင်းဟာ ချယ်ဆီးကနေ ဘရိုက်တန်အသင်းထံ အငှားထွက်ကစားနေတဲ့ အသက် ၂၀ အရွယ် ခံစစ်မှူး လီဝီ ကိုးဝဲလ်ကို အတော်လေး စိတ်ဝင်စားနေတယ်လို့ ဖော်ပြထားပါတယ်။ ",
"btext3": "    no  ",
"imgurl1":"https://nyanaykhin.com/wp-content/uploads/2023/04/17592442023-678x381.jpg",
"imgurl2":"https://nyanaykhin.com/wp-content/uploads/2023/04/17592442023-678x381.jpg",
"imgurl3":"no",
"video":"no"
 },

        {"ndate":"April  24 , 2023",
"htext":"ချယ်ဆီးအသင်းမှာ မေဆန်မောင့် ဆက်ရှိနေဖို့ဆိုတာ ဖြစ်လာနိုင်တဲ့ ကိစ္စဖြစ်ပါတယ်။ ",
"btext1":" ချယ်ဆီးအသင်းမှာ မေဆန်မောင့် ဆက်ရှိနေဖို့ဆိုတာ ဖြစ်လာနိုင်တဲ့ ကိစ္စဖြစ်ပါတယ်။ သောကြာနေ့တုန်းက သူနဲ့ တော့ဘိုလီတို့ကြား တိုက်ရိုက် စကားပြောမှု ရှိခဲ့ပြီး ချယ်ဆီးပိုင်ရှင်တွေက မောင့်ကို သူတို့အသင်းရဲ့ အရေးပါတဲ့ ကစားသမားအဖြစ် ဆက်ထိန်းထားလိုပါတယ်။ လီဗာပူး၊ အာဆင်နယ်၊ ယူနိုက်တက်၊ ဘိုင်ယန်မြူးနစ်တို့က စိတ်ဝင်စားနေပေမယ့် အကယ်လို့ ချယ်ဆီးမှာ မောင့် ဆက်နေမယ်ဆိုရင် လုပ်ခအနည်းဆုံး စီနီယာတွေထဲက တစ်ဦးဖြစ်တဲ့ သူ့ကို ချယ်ဆီးက မက်လောက်ဖွယ် စာချုပ်သစ် ပေးမှာဖြစ်ပါတယ်။",
"btext2":"no ",
"btext3": "   no   ",
"imgurl1":"https://scontent-xsp1-1.xx.fbcdn.net/v/t39.30808-6/342870935_1281349879459313_5502246046066641193_n.jpg?stp=dst-jpg_s960x960&_nc_cat=105&ccb=1-7&_nc_sid=730e14&_nc_ohc=CjyJbXkSTAQAX8CEoQx&_nc_ht=scontent-xsp1-1.xx&oh=00_AfDk-ERQx5IN_XoSUtsvU1TjFnYZrOLiyDLzPzIGwYXHTg&oe=644A6AC7",
"imgurl2":"no",
"imgurl3":"no",
"video":"no"
 },
       {"ndate":"April  24 , 2023",
"htext":"လီဗာပူး စနစ်ရဲ့ ဖာမင်နို False Nine နေရာကို ဘယ်လို အစားထိုးမလဲ ကလော့ပ် ထုတ်ပြောလာ",
"btext1":"နည်းပြယာဂင်ကလော့ပ်က ဒီနွေမှာ သူ့ရဲ့ အကောင်းဆုံး အသင်းသားတစ်ဦးဖြစ်တဲ့ ဘော်ဘီ ထွက်ခွာသွားတော့မှာဖြစ်ပေမယ့် ဘရာဇီးသားနေရာ ဘယ်လို အစားထိုးနိုင်မလဲ ထုတ်ပြောခဲ့ပါတယ်။ ၂၀၁၅ မှာတည်းက လီဗာပူးကို ရောက်လာခဲ့တဲ့ ဘော်ဘီ ထွက်ခွာတော့မှာကို ဝမ်းအနည်းဆုံး လူရှိမယ်ဆိုရင် သေချာပေါက် ကလော့ပ်ပဲ ဖြစ်ပါလိမ့်မယ်။ ဂျာမာန်သား နည်းပြဟာ လီဗာပူးကို ကိုင်တွယ်နေစဉ် ကာလအတွင်းမှာ အခြားသော ကစားသမားတွေထက် ဘော်ဘီကို ဦးစားပေး ပွဲထုတ်ခဲ့ပါတယ်။ လီဗာပူးတိုက်စစ်မှာ False Nine နေရာကို တာဝန်ယူရင်း တောက်ပခဲ့တဲ့ ဘော်ဘီဟာ လီဗာပူးမှာ ၃၆၀ ပွဲ ကစားပြီး ၁၀၉ ဂိုး သွင်းယူခဲ့တာ ဖြစ်ပါတယ်။ ",
"btext2":"အနာဂတ်မှာ ဘော်ဘီနေရာ ဘယ်လို အစားထိုးမလဲ မေးခွန်းအတွက် ကလော့ပ်က ” ကုန်ခဲ့တဲ့ ၆ နှစ်လောက်အတွင်းမှာ ဘောလုံးကို မြတ်နိုးသူတိုင်းနဲ့ တူညီတဲ့ နေရာမှာ ကစားသူတိုင်းအတွက် ဘော်ဘီထံကနေ အတုမယူဖို့ဆိုတာက ခက်ခဲတယ်လို့ ဝန်ခံရပါလိမ့်မယ်။ ကျနော်တို့က လူတွေရှေ့မှာ ဘောလုံးကစားတာမို့ ကျနော်တို့ ဘယ်လိုကစားလဲ အားလုံးမြင်ပါတယ်။ ဘော်ဘီဟာ တူညီတဲ့ နေရာမှာ ကစားနေတဲ့ ဘဝတူ ကစားသမားတိုင်း အတုယူလောက်စရာ တိုက်စစ်တာဝန်ကို ရယူပြခဲ့သူဆိုတာ ရှင်းပါတယ်။ ကုတ်ဒီက အသက် ၂၃ နှစ်အရွယ် ရှိနေပြီဖြစ်ပြီး အသင်းဟောင်းမှာ အသင်းခေါင်းဆောင် တာဝန်ကို ရယူခဲ့တာ ဖြစ်ပါတယ်။ သူအသင်းကို ရောက်လာချိန်မှာ ဒီကောင်လေး မဆိုးဘူး၊ အသင်းလိုက် ကစားသမားကောင်းပဲလို့ ကျနော် တွက်ဆမိခဲ့တယ်။ သူက အတော်ကောင်းတဲ့ ကစားသမား တစ်ယောက်ပါပဲ။ ",
"btext3": "    ကုတ်ဒီက ဘော်ဘီရဲ့ နေရာမှာ ကစားနိုင်ပါတယ်။ သူက တောင်ပံနဲ့ အထောင် တိုက်စစ်တွေမှာပါ ကစားနိုင်တယ်။ တကယ့် နံပါတ် ၉ စစ်စစ်လို ကစားနိုင်တယ်၊ တိုက်စစ် ဧရိယာထိပ်မှာတင် မကဘဲ နှစ်ဦးတွဲ တိုက်စစ်မှူး ပုံစံကိုလည်း ကစားနိုင်တယ်။ ဒီတော့ တိုက်စစ်မှာ ကုတ်ဒီကလည်း ကိုယ်ပိုင် နည်းလမ်းတစ်ခုကို ဖန်တီးနိုင်ပါတယ်။ ဘော်ဘီလို ပုံစံမျိုးကို ကုတ်ဒီ လုပ်နိုင်မယ်တော့ မပြောပါဘူး။ ဘယ်သူကမှတော့ ဘော်ဘီနဲ့ မတူညီနိုင်ဘူးလေ။ ဘော်ဘီက ဘော်ဘီပဲ မဟုတ်လား ” လို့ ဖြေဆိုခဲ့တာ ဖြစ်ပါတယ်။ ဖေဖော်ဝါရီနဲ့ မတ်လလောက်တုန်းက ကုတ်ဒီကို ဘယ်တောင်ပံမှာ သုံးပြီး ဒါဝင်ကို အထောင်တိုက်စစ်နေရာမှာ မြင်ရဖို့ လီဗာပူးပရိသတ်တွေဘက်က အတော်လေး ထောက်ပြခဲ့ဖူးပါတယ်။ ဒါပေမယ့်လို့ ကလော့ပ်ကတော့ ဂက်ပိုဟာ အထောင်နေရာမှာ ပိုမို သင့်လျော်မယ်လို့ ယုံကြည်နေတာပါ။ ဒါဝင်ဟာ အရှိန်မြန်မြန်ဖြင့် တိုက်စစ်ကစားနိုင်ပေမယ့် ဘာသာစကား အခက်အခဲ၊ သူ့ရဲ့ စိတ်လောမှုတွေနဲ့အတူ တိုက်စစ်ပိုင်း ချိတ်ဆက်သူ တာဝန်ကို မယူနိုင်သေးချိန်မှာ နည်းစနစ်ပိုင်းကောင်းတဲ့ ဂက်ပိုကို အထောင်နေရာပိုဖို့ ကလော့ပ်က ရွေးချယ်ထားတာပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2023/04/klopp-bobby-lfc.jpg",
"imgurl2":"https://lfcthadin.com/wp-content/uploads/2023/04/klopp-bobby-lfc.jpg",
"imgurl3":"no",
"video":"no"
 },
      {"ndate":"April  24 , 2023",
"htext":"ဒီရာသီ ဆုဖလား စိန်ခေါ်နိုင်ခြင်း မရှိတဲ့ လီဗာပူးအသင်း နာကျင်စေမယ့် စကားမျိုး ဂွာဒီယိုလာ ထုတ်ပြော",
"btext1":" နှစ်တိုင်းမှာ ဆုဖလား စိန်ခေါ်ဖို့ကို အမြဲတမ်း ဆာလောင်မှုရှိပြီး အောင်မြင်မှုတိုင်းကို တင်းတိမ်ခြင်း မရှိတာကို ကျေနပ်တယ်လို့ ဂွာဒီယိုလာရဲ့ ထုတ်ပြောမှုဟာ ဒီရာသီမှာ ကျဆင်းမှုတွေ ရင်ဆိုင်နေရတဲ့ လီဗာပူးအတွက်တော့ နာကျင်စရာ ဖြစ်လာပါတယ်။ မန်စီးတီးဟာ ဒီရာသီ ဆုဖလား ၃ လုံး အောင်မြင်နိုင်တဲ့ လမ်းကြောင်းမှာ ရှိနေပြီး ဒါဟာ မနှစ်က လီဗာပူးနဲ့အပြိုင် ဆုဖလားကြီးတွေမှာ ယှဉ်ပြိုင်ခဲ့ပေမယ့် လမ်းကြောင်း ချော်ထွက်မသွားခြင်းကို ပြသနေပါတယ်။ လီဗာပူးကတော့ ဟန်ချက်ပျက်ယွင်းခဲ့ကာ မနှစ်ကလို ဆုဖလား ၄ ခု ပြိုင်ဆိုင်မှုမှာ တစ်ခုအတွက်ကိုမှ အနီးကပ် မရောက်လာခဲ့ပါဘူး။ ဂွာဒီယိုလာက ” ကျနော်တို့ ဖလား ၃ လုံးရဖို့ ဆိုတာက အဝေးကြီးမှာပဲ ရှိပါသေးတယ်။ ဒီလို အချိန် ဒီလိုစကား ပြောနေရတာ ရယ်စရာကြီးပါ။ ပြောတာက ပြောလို့ရပေမယ့် လက်တွေ့မှာက ကိုယ်ကစားရမယ့် ပွဲတွေကို ကစားနေတဲ့ အဆင့်ပဲ ရှိပါသေးတယ်။",
"btext2":" မန်စီးတီးအသင်းရဲ့ အကြီးအကဲတွေ အပါအဝင် ဝန်ထမ်းအားလုံးက ဆုဖလားတွေကို အောင်မြင်ပြီးရင်း အောင်မြင်လိုနေတာက ဒီအသင်းရဲ့ မန်နေဂျာအဖြစ် ကျနော် အရမ်း ဂုဏ်ယူမိပါတယ်။ တစ်နှစ်လောက် ကောင်းကောင်းလုပ်ပြနိုင်တာမျိုး၊ ချန်ပီယံလိဂ် တစ်နှစ်ရပြီး နောက်ရာသီကျ အောက်ဆုံးကို ထိုးကျသွားတာမျိုး ကျနော်တို့ မလိုချင်ဘူး။ ကျနော်တို့ အသင်းက သိပ်တည်ငြိမ်ပြီး ဆုဖလားတွေ ယူနိုင်လို့ပဲ ဒီအသင်းမှာ ဆက်နေနေတာပါ။ ဆုဖလားတိုင်းအတွက် ကျနော်တို့ တိုက်ပွဲဝင်နေဆဲပါ ” လို့ ပြောဆိုခဲ့တာပါ။ လီဗာပူးပရိသတ်တွေရဲ့ မျှော်လင့်ချက်က လာမယ့်ရာသီမှာ ကလော့ပ်နဲ့ ကလပ် တာဝန်ရှိသူတွေက အစားထိုးမှုကြီးတွေ ပြုလုပ်ပြီး လိဂ်ရဲ့ ထိပ်ဆုံးနေရာကို ပြန်တက်အောင် စွမ်းဆောင်ကြစေဖို့ပဲ ဖြစ်ပါတယ်။",
"btext3": "   no   ",
"imgurl1":"https://nyanaykhin.com/wp-content/uploads/2023/04/10192432023-678x381.jpg",
"imgurl2":"https://nyanaykhin.com/wp-content/uploads/2023/04/10192432023-678x381.jpg",
"imgurl3":"no",
"video":"no"
 },
     {"ndate":"April  24 , 2023",
"htext":"ဒီရာသီ အကောင်းဆုံး လူငယ် ချန်ပီယံလိဂ် ကြယ်ပွင့်တွေထဲ ပါဝင်သွားတဲ့ ဗန်ဒုတ်",
"btext1":"လက်ရှိ လီဗာပူးလူငယ်တွေထဲမှာ စီနီယာအဆင့်ထံ ဖောက်ထွက်ပြီး တောက်ပလာဖို့ အနာဂတ် အကောင်းဆုံးရှိသူဆိုရင် သေချာပေါက် ဗန်ဒုတ်ကို ညွန်ပြရမှာဖြစ်ပါတယ်။ ၂၀၁၃ တည်းက စတင်လာတဲ့ ယူအီးအက်ဖ်အေ လူငယ်လိဂ်မှာ ဒီရာသီ လီဗာပူးအသင်းက နောက်ဆုံး အဆင့်တွေထံ မရောက်ခဲ့တာက ဗန်ဒုတ် ဒဏ်ရာရသွားတာကြောင့် ပါဝင်ပါတယ်။ ပွဲချိန်တွင်း ဗန်ဒုတ် ကွင်းထဲက ထွက်ခဲ့ရပြီး ဦးခေါင်းထိခိုက်မှုဖြစ်တာမို့ ပြန်ဝင်ကစားခွင့် မရတာဟာ လီဗာပူးကို ပြိုင်ပွဲကနေ ထွက်စေတဲ့ထိ သက်ရောက်မှု ရှိခဲ့ပါတယ်။ ထရန့်၊ ဂျွာအိုဖီးလစ်၊ မောင့်နဲ့ ဒီလစ်တို့ဟာ ဒီပြိုင်ပွဲမှာ သက်ဆိုင်ရာ ကလပ်တွေကို ကိုယ်စားပြု တောက်ပလာခဲ့ဖူးပြီး ဒီရာသီအတွက် GOAL ကရွေးတဲ့ အကောင်းဆုံး လူငယ်စာရင်းမှာ ဗန်ဒုတ် ပါဝင်လာခဲ့ပါတယ်။ ",
"btext2":"ဝိန်းရွန်းနီရဲ့ ပေါက်ကွဲမှုနဲ့ ပြေးနှုန်းလို ဆင်တူတဲ့ ကစားဟန်ရှိတယ်။ ဒုတ်ဟာ မနှစ်ကနွေမှာ ဆဲလ်တစ်ကနေ ပေါင် ၆ သိန်းနဲ့ လီဗာပူးကို ပြောင်းလာပြီး ပထမဆုံး ဘောလုံးရာသီမှာ အတော်လေး ထူးချွန်နေပါတယ်။ သူ့ရဲ့ ဒီရာသီ အထူးချီးကျူးခံရမှုကတော့ ယူအီးအက်ဖ်အေ လူငယ်ပြိုင်ပွဲမှာ ရိန်းဂျားအသင်းဘက်ကို တစ်ဦးတည်း ၄ ဂိုးသွင်းတဲ့ ပွဲစဉ်ဖြစ်ပါတယ်။ အသက် ၁၇ နှစ်အရွယ် တိုက်စစ်သမားက ဒီပြိုင်ပွဲမှာ ၈ ပွဲ ကစားပြီး ဂိုးထောက်ပံ့မှု ၄ ကြိမ် လုပ်ခဲ့ပါတယ်။ တောင်ပံသမားဟာ ကလော့ပ်ရဲ့ စီနီယာအသင်းအတွက် ၅ ကြိမ် ပါဝင်ခွင့်ရခဲ့တယ်။ နောက်ရာသီမှာ သူ့ထံကနေ ပိုကောင်းတဲ့ သက်ရောက်မှုတွေ မြင်တွေ့ရမယ်လို့ ယုံကြည်ရပါတယ်။ ",
"btext3": "   no   ",
"imgurl1":"https://nyanaykhin.com/wp-content/uploads/2023/04/ben-doak-lfc-678x381.jpg",
"imgurl2":"https://nyanaykhin.com/wp-content/uploads/2023/04/ben-doak-lfc-678x381.jpg",
"imgurl3":"no",
"video":"no"
 },
    {"ndate":"April  24 , 2023",
"htext":"တစ်ပတ် ပေါင် ၂ သိန်းခွဲ လိုချင်တဲ့ မောင့်၊ ဖာမင်နိုနေရာ ဆက်ခံမယ့်သူ၊ ညာအစွန်လူ ခေါ်မှာ မဟုတ်ခြင်း၊ ချန်ပီယံရှစ် အကောင်းဆုံး လူငယ်ကို ချိန်ရွယ်ခြင်းနဲ့ လီဗာပူး သတင်းတိုများ",
"btext1":" နယူးကာဆယ်က စပါးအသင်းကို ၆-၁ ဖြင့် အနိုင်ရတာကြောင့် လက်ကျန်ပွဲစဉ် ၇ ပွဲ အလိုမှာ လီဗာပူးကို ၉ မှတ်ထိ ဖြတ်သွားပြီဖြစ်ပါတယ်။ နည်းပြကလော့ပ်ဟာ ၂၀၂၀ နောက်ပိုင်း ပထမဆုံး အကြိမ်အဖြစ် အာဆင်နယ်၊ လိဒ်စ်၊ ဖောရက်စ် ၃ ပွဲဆက်တိုက် ပွဲထွက်လူစာရင်းကို မပြောင်းလဲဘဲ ထုတ်သုံးခဲ့ခြင်း ဖြစ်ပါတယ်။ လီဗာပူးအသင်းဟာ ထရန့်ကို ကွင်းလယ်မှာ စမ်းသုံးနေပေမယ့် နွေစျေးကွက်မှာ ညာအစွန် ခံစစ်သမား ခေါ်ယူဖို့ ကြိုးစားမယ့် အလားအလာ မရှိသေးဘဲ ကွင်းလယ်လူသစ်တွေကိုပဲ ခေါ်ယူလိမ့်မယ်လို့ ဂျိမ်းပီယာဇ့်က ပြောပါတယ်။",
"btext2":" လီဗာပူးအသင်းဟာ ချန်ပီယံရှစ် တစ်ရာသီ အကောင်းဆုံး လူငယ်ကစားသမား ဆုရခဲ့တဲ့ အဲလက်စ်စကော့ကို ဆက်လက် စောင့်ကြည့်နေဆဲ ဖြစ်ပါတယ်။ ဘရိုက်တန်အသင်း စီအီးအိုက ကမ္ဘာ့ဖလား မတိုင်ခင်တုန်းက အယ်လစ်စတာ၊ သူ့ရဲ့ ကိုယ်စားလှယ်တို့နဲ့အတူ ဒီနွေမှာ ကမ်းလှမ်းမှုတွေ ရလာနိုင်တဲ့ အခြေအနေအတွက် ဆွေးနွေးမှု ပြုလုပ်ခဲ့ကြောင်း ဝန်ခံပါတယ်။ မေဆန်မောင့်နဲ့ ချယ်ဆီးအသင်းကြား စာချုပ်သစ် ညိနှိုင်းမှုဟာ ရှုပ်ထွေးမှုတွေ ရှိမှာဖြစ်တာမို့ အဆင်မပြေလောက်ဘူးလို့ ယူဆရပြီး အသင်းသစ်မှာတော့ ကစားသမားဟာ တစ်ပတ်လုပ်ခ ပေါင် ၂၅၀၀၀၀ ထိ တောင်းဆိုနိုင်ပါတယ်။",
"btext3": "  လီဗာပူးအသင်း တာဝန်ရှိသူတွေနဲ့ ဂရာဗင်ဘက်ချ်ရဲ့ ကိုယ်စားလှယ်တို့ နယ်သာလန်မှာ ဆွေးနွေးမှု လုပ်ခဲ့ကြတာမို့ ပရီးမီးယားလိဂ်ကလပ်ရဲ့ အလိုရှိနေခြင်းကို ကွင်းလယ်လူက ကောင်းကောင်းသိပါတယ်လို့ ဘွန်ဒက်လီဂါ သတင်းထောက် Falk က ဆိုပါတယ်။ ဖာမင်နို ထွက်ခွာသွားရင် သူ့နေရာကို ဆက်ခံမယ့် တိုက်စစ်သမားက ဂက်ပိုပါလို့ ကလော့ပ်က ထုတ်ပြောခဲ့ပါတယ်။ ဂက်ပိုဟာ နယ်သာလန်မှာ ဘယ်တောင်ပံ နေရာက ကစားခဲ့ပေမယ့် သူဟာ လီဗာပူးရဲ့ တိုက်စစ်မြှားဦးမှာ ချိတ်ဆက်သူအဖြစ် တာဝန်ယူရလောက်အောင် နည်းစနစ်ကောင်းသူအဖြစ် ကလော့ပ်က မြင်ထားတာပါ။ ဒေါ့မွန်အသင်းက ဘယ်လင်ဟမ်ကို စာချုပ်သစ်ပေးရာမှာ ပေါင် သန်း ၈၀ ဖြင့် ထွက်ခွင့်ပေးမယ့် အချက် ပါဝင်သွားမယ်လို့ သိရပါတယ်။ လီဗာပူးအသင်က ဆောက်သမ်တန် ကွင်းလယ်လူ လာဗီယာကို စောင့်ကြည့်နေပေမယ့် အသက် ၁၉ နှစ်အရွယ် မန်စီးတီး အကယ်ဒမီထွက် ကစားသမားကို မန်ချက်စတာ အသင်းက အလိုရှိရင် ပြန်ခေါ်ခွင့် ပိုင်ဆိုင်ထားပါတယ်။    ",
"imgurl1":"https://nyanaykhin.com/wp-content/uploads/2023/04/23462342023-678x381.jpg",
"imgurl2":"https://nyanaykhin.com/wp-content/uploads/2023/04/23422342023.jpg",
"imgurl3":"no",
"video":"no"
 },
   {"ndate":"April  23 , 2023",
"htext":"ပြင်သစ် ဂန္တဝင်ကြီးရဲ့ သားဖြစ်သူ လီဂူးဝမ်း ကြယ်ပွင့်ကို ကွင်းလယ်အတွက် လီဗာပူးတို့ ချိန်ရွယ်လာ",
"btext1":" ဒီတလောမှာ လီဗာပူးက ကွင်းလယ်ပိုင်း အင်အားဖြည့်ရေးအတွက် သဘောကျနေပါကြောင်း ယုံကြည်ရတဲ့ နာမည်တစ်ခု စတင် ထွက်ပေါ်လာနေပါတယ်။ ပြင်သစ် ဂန္တဝင်ကြီး လီယမ်သူဟမ်ရဲ့ သားဖြစ်သူ နိုက်ကွင်းလယ်လူ သူဟမ်ကို လီဗာပူးက စိတ်ဝင်စားနေကြောင်း The Independent သတင်းဌာနရဲ့ ဘောလုံးဆိုင်ရာ အယ်ဒီတာချုပ်ဖြစ်သူ Miguel Delaney က ဖော်ပြလာတယ်။ Delaney ဟာ မနှစ်ကနွေမှာ ဘင်ဖီကာကနေ ဒါဝင်နူညက်ကို​ ခေါ်ယူဖို့ လီဗာပူးအသင်း စိတ်ဝင်စားနေကြောင်း သတင်းကို ဗြိတိန်သတင်းစာကနေ ပထမဆုံး ဖော်ထုတ်ခဲ့တဲ့ သတင်းသမားဖြစ်ပါတယ်။ ဒါကြောင့်လည်း သူ့ရဲ့ ဖော်ပြချက်ကို လီဗာပူးပရိသတ်တွေက စိတ်ဝင်စားနေကြပါတယ်။",
"btext2":" အသက် ၂၂ နှစ်အရွယ် သူဟမ်ဟာ ခံစစ်ပိုင်းကော၊ တိုက်စစ်ပိုင်းပါ ကစားနိုင်ပြီး ဘယ်ခြမ်း ကွင်းလယ်လူနေရာ အားသန်သူဖြစ်ပါတယ်။ ရုပ်ပိုင်းဆိုင်ရာ ကြံ့ခိုင်မှု အားကောင်းကာ ဒီသတင်းထွက်လာအပြီး လီဗာပူးပရိသတ်တွေ ကိုယ်တိုင်က သဘောကျမှု ရှိနေတဲ့ ကစားသမားလို့ သိရတယ်။ လီဗာပူးအသင်းဟာ ဦးစားပေး ကွင်းလယ်လူ ၂ ဦးနဲ့ လူငယ်ကွင်းလယ်လူ ၁ ဦးတို့ကို ခေါ်ယူဖို့ ရည်မှန်းထားရာမှာ သူဟမ်က နောက်ဆုံး ကွင်းလယ်လူမျိုး ဖြစ်ပါတယ်။ သူဟာ ဂါလယ်ဂါထက် လီဗာပူးအတွက် ပိုအံဝင်မယ်လို့ မှတ်ချက်ရထားပါတယ်။ ဒါပေမယ့်လို့ လီဗာပူးအသင်း ချိန်ရွယ်ထားတဲ့ ကွင်းလယ်စာရင်းမှာ ပထမ စာရွက်မှာတင် နံပါတ်ပေါင်း ၂၀ လောက် ရှိတယ်လို့ သိထားရတာမို့ ယခုထက်ပိုတဲ့ ချဉ်းကပ်မှုတွေရှိလာမှပဲ အသင်းဘက်က အလေးအနက် စိတ်ဝင်စားတယ်လို့ ယုံကြည်ရမှာ ဖြစ်ပါတယ်။",
"btext3": "  no    ",
"imgurl1":"https://nyanaykhin.com/wp-content/uploads/2023/04/16502342023-678x381.jpg",
"imgurl2":"https://nyanaykhin.com/wp-content/uploads/2023/04/16502342023-678x381.jpg",
"imgurl3":"no",
"video":"no"
 }

]

  
