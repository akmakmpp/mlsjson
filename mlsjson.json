[
       {"ndate":"May 15, 2022",
"htext":"မနာလို ဝန်သိုနေသူတွေ ကို ထပ်ပြီး မနာလိုချင်အောင် လုပ်ပြသွားတဲ့ ကမ္ဘာ့အကောင်းဆုံး နည်းပြ ကလော့ပ်",
"btext1":"တချို့ က ယာဂန် ကေလာ့ပ် ကို ဗိုလ်လုပွဲ မကစားတတ်တဲ့ ဒုတိယ အရှုံးသမားလို့ ခပ်ငေါ့ငေါ့လေး ပြောခဲ့ကြပါတယ်။ တချို့ ကလဲ မနာလို စိတ် အပြည့်နဲ့ “နှစ် 30 နေမှ ပရီးမီးယားလိဂ် ဖလား 1 လုံးပဲ” ရတယ်လို့ ခနဲ့ကြပါတယ်။\n\n တချို့ ကတော့ ပရိသတ်တွေ အချင်းချင်း စကားနိုင်ရယူလိုချင်တဲ့ စိတ်နဲ့ လီဗာပူးဆိုရင် “ပျောက်ကြီး” “ခွက်ပျောက်” ဆိုတဲ့ ဝေါဟာရတွေ နဲ့ Troll လေ့ရှိကြပါတယ်။\n\n အက်ဖ်အေ ဖလားကြီးကို ကိုင်မြှောက် အပြီးမှာတော့ လီဗာပူး ပရိသတ်တွေ အကြား ဝင့်ကြွားသံတွေ ဟိန်းဟိန်းညံ လာခဲ့သလို ၊ နည်းပြကြီး ယာဂန် ကလော့ပ် ကိုလဲ ကမ္ဘာ့အကောင်းဆုံး နည်းပြ အဖြစ် ဝိုင်းဝန်း သတ်မှတ်လာခဲ့ကြပါတယ်။\n\n “အကောင်းဆုံး နည်းပြ ဆိုတဲ့ ဂုဏ်ပုဒ် ကို ရယူထားတဲ့ ဆုဖလား အရေအတွက် နဲ့ တိုင်းတာမယ်” ဆိုရင်တော့ ယာဂန် ကလော့ပ် ဆိုတဲ့ ခေါင်းမာမာ နဲ့ အလုပ်လုပ် တဲ့ ဂျာမန်သားကြီးက အနီးတောင် ကပ်လို့ ရမှာ မဟုတ်ပါဘူး။ သို့သော် တစ်ချို့သော နည်းပြတွေ က အသင့်တည်ဆောက်ပြီးသား အသင်းတွေမှာမှ ရွေးကိုင်ရင်း ၊ သူတို့ စိတ်ကြိုက် ငွေကြေး သုံးစွဲမှုတွေ ဆက်တိုက် လုပ်ဆောင်ကာ ၊ ဆုဖလားတွေကို ဆွတ်ခူးနိုင်ဖို့ ငွေနဲ့ ရယူတည်ဆောက်ကြလေ့ရှိပါတယ်။ အောင်မြင်မှု တစ်ခု ရယူနိုင်ဖို့ အတွက်တော့ အကယ်ဒမီ ထွက် ဘောလုံးသမားတွေလောက်နဲ့ ကြိုးစားရတာ မလုံလောက်မှန်း ပရိသတ်တိုင်းက နားလည်ပါတယ်။\n\n သို့သော် အပြောင်းအရွှေ့ ဈေးကွက်မှာ ဒိတ်ဒိတ်ကျဲ ကစားသမားတွေ ကိုမှ ပြောင်းရွှေ့ကြေး အမြှောက်အများပေးပြီး ၊ အောင်မြင်မှု ချက်ခြင်းရအောင် ပုံဖော်တဲ့ နည်းပြမျိုးလဲ ရှိသလို ၊ တစ်ချို့ ကတော့ အသင်းကို တစ်ရစ်ခြင်း ပုံဖော်ပြီးမှ အမြင့်ဆုံး အောင်မြင်မှုတွေ ရှာဖွေကြတာမျိုးလဲ ရှိပါတယ်။\n\n နည်းပြ တစ်ယောက် ရဲ့ အရည်အသွေးကို တိုင်းတာမယ် ဆိုရင် ယခင် က နည်းပြပေါင်းများစွာ စွမ်းဆောင်ပြနိုင်ခြင်း မရှိခဲ့တဲ့ အနေအထားတွေကို သူ့လက်ထက် ရောက်မှ စွမ်းစွမ်းတမံ ဆောင်ရွက်ပြတာမျိုးက ပိုပြီး ပေါ်လွင်စေမယ် ထင်ပါတယ်။\n\n ဒါ့အပြင် ပြည်တွင်းပြိုင်ပွဲတင် မဟုတ်သလို ၊ ဥရောပ စစ်မျက်နှာတွေ အထိပါ ဖြန့်ကျက် အောင်ပွဲဆင်နိုင်တာမျိုးက ပိုပြီးတော့ ဂုဏ်ပြောင်လေ့ရှိပါတယ်။ ယာဂန် ကလော့ပ် ကတော့ အထက်ဖော်ပြ အချက်တွေ အားလုံးနဲ့ ကိုက်ညီနေတဲ့ နည်းပြကြီး ဖြစ်ပါတယ်။\n\n တန်းဆင်းဇုံ အထက်နားမှာ ရပ်နေတဲ့ လီဗာပူး လို အသင်းမျိုးကို လွှဲပြောင်းရယူကာ ၊ ပထမဆုံး ဘောလုံးရာသီမှာတင် ကာရာဘောင် ဖလား ဗိုလ်လုပွဲ ၊ ယူရို ပါလိဂ် ဖလား ဗိုလ်လုပွဲတွေ တက်ရောက်နိုင်အောင် စွမ်းဆောင်ပြခဲ့တာတင် သူ့ရဲ့ အလားအလာကို ခန့်မှန်းမိနေကြပါပြီ။",
"btext2":"ဒီနှစ် ဘောလုံးရာသီမှာတော့ ဂျာမန်သားကြီး ဟာ သူ့ရဲ့ လီဗာပူး နည်းပြဘ၀ အမြင့်ဆုံး အောင်မြင်မှုတွေ ရှာဖွေနိုင်မယ့် အနေအထားမျိုးကို ရောက်ရှိဖို့ ခြေတလှမ်းသာ လိုတော့သာ ဖြစ်ပါတယ်။\n\n လက်ရှိ အချိန်ထိ ဖလား 4 လုံး လမ်းကြောင်းပေါ်မှာ ဆက်လက် ရှင်သန်နေဆဲ လို့ ပြောလို့ ရသလို ၊ ဒီလို အချိန်ခါမျိုးအထိ ဒီအိပ်မက်ကို ဆုပ်ကိုင်နိုင်တဲ့ အင်္ဂလန် ဘောလုံးကလပ် တစ်ကြိမ်တစ်ခါမှ ထွက်ပေါ်လာခဲ့ဖူးခြင်း မရှိသေးပါဘူး။ ဒါ့အပြင် ကလော့ပ် ကိုယ်တိုင်လဲ တစ်ရာသီ အတွင်း ချန်ပီယံလိဂ် ဗိုလ်လုပွဲ ၊ ကာရာဘောင် ဖလား ဗိုလ်လုပွဲ ၊ အက်ဖ်အေ ဖလား ဗိုလ်လုပွဲတွေ တစ်ပြိုင်နက် တက်ရောက်နိုင်ခဲ့တဲ့ ပထမဆုံး ပရီးမီးယားလိဂ် နည်းပြ အဖြစ် စံချိန် မှတ်တမ်း ရေးထိုးထားပါတယ်။\n\n ဒါတင် မကသေးပါဘူး။ သူဟာ ပရီးမီးယားလိဂ် ရဲ့ ပြယုဂ် နည်းပြကြီး ဆာ အဲလက် ဖာဂူဆန် ပြီးနောက် ပရီးမီးယားလိဂ် ဖလား ၊ ဥရောပ စူပါ ဖလား ၊ ချန်ပီယံလိဂ် ဖလား ၊ ကမ္ဘာ့ ကလပ် ချန်ပီယံများ ဖလား ၊ ကာရာဘောင် ဖလား နဲ့ အက်ဖ်အေ ဖလားတွေကို ဆွတ်ခူးနိုင်ခဲ့တဲ့ ဒုတိယမြောက် ပရီးမီးယားလိဂ် နည်းပြ အဖြစ် မှတ်တမ်းသစ် တစ်ခု ထပ်မံ ရရှိသွားပြန်ပါတယ်။\n\n ပရီးမီးယားလိဂ် ဖလား အကြိမ်ကြိမ် ဆွတ်ခူးနိုင်တယ်လို့ ကြွေးကြော်နေတဲ့ ထိပ်တန်း နည်းပြတွေတောင် ၊ ဒီလို အရောင်အသွေး စုံလင်တဲ့ အောင်မြင်မှုမျိုးကို သိမ်းပိုက် နိုင်ဖို့ အတွက် ပြောင်းရွှေ့ကြေး ပေါင် 1 ဘီလီယံကျော် သုံးစွဲခဲ့သည့်တိုင်အောင် အခုထိ အကောင်ထည် ဖော်ပြနိုင်ခြင်း မရှိသေးပါဘူး။\n\n ကြံကြံဖန်ဖန် ပြောရရင် ရှိတာလေး နဲ့ လှအောင် ဝတ်ရင်း ၊ အင်္ဂလန် ရဲ့ အလှဆုံး ဂုဏ်ပုဒ်မျိုး ပိုင်ဆိုင်အောင် အလှပြင်ပြနိုင်ခဲ့တဲ့ အတွက် အင်္ဂလန် တစ်နိုင်ငံလုံးက ယာဂန် ကလော့ပ် ကို ဝိုင်းပြီး အားပေးတာမျိုးလဲ ဖြစ်ကောင်း ဖြစ်နိုင်ပါတယ်။",
"btext3": "အဲဒီလိုမှ မဟုတ်ရင်လဲ သူဌေးသား တစ်ယောက် အောင်မြင်တာ နဲ့ ကိုယ့် ဒူးကိုယ်ခွျှန်ပြီး အောင်မြင်လာတဲ့သူ အကြား တန်ဖိုးခြင်း က လုံး၀ ကွာခြားလွန်းတာကြောင့် ကလော့ပ် ရဲ့ လီဗာပူး ကို ဝိုင်းပြီး ချီးကျူး ဂုဏ်ပြုတာမျိုးလဲ ဖြစ်နိုင်ပါတယ်။\n\n ကလော့ပ် ဟာ လီဗာပူး နည်းပြ ဘဝမှာ ဆုဖလားတွေ အားလုံး ကို ဆွတ်ခူး သွားခဲ့ဖူးပါပြီ။ လက်ရှိ ပရီးမီးယားလိဂ် နည်းပြတွေထဲမှာတော့ ဒီလို အောင်မြင်မှုကို ရယူပြနိုင်တာ ကလော့ပ် တစ်ယောက်ထဲ ဖြစ်ပြီး ၊ ကျန်တဲ့ နည်းပြတွေကတော့ မနာလိုစိတ်တွေ နဲ့ ဘုထိုင်ပြောလျှက် ရှိပါတယ်။\n\n ဂျာမန်သားကြီးဟာ လီဗာပူး ကို ရောက်ခါစ က သူပြောခဲ့တဲ့ စကားအတိုင်း “သံသယ ဖြစ်နေတဲ့ သူတွေကို ယုံကြည်သူတွေဖြစ်အောင်” ပြောင်းလဲ ပစ်နိုင်ခဲ့ပါပြီ။ လက်ရှိ သူ တည်ဆောက်ထားတဲ့ အသင်းဟာ ကမ္ဘာ့ကောင်းဆုံး အသင်း မဟုတ်ရင်တောင် ၊ သူ လိုချင်တဲ့ ကမ္ဘာပေါ်မှာ အနိုင်ယူဖို့ အခက်ခဲဆုံး အသင်းမျိုးတော့ ဖြစ်လို့ နေပါပြီ။ ထပ်ပြီး ကွန့်ရရင် ဒီရာသီ အင်္ဂလန် (အမျိုးသား) ကလပ်တွေထဲမှာ ဘယ် အသင်းမှာမှ လီဗာပူး ကို ကျော်လွန်ပြီး ဆုဖလား ဆွတ်ခူးနိုင်မှု အရေအတွက် မများနိုင်တော့ပါဘူး။\n\n တစ်ချိန်က လီဗာပူး ကို ခွက်ပျောက် ဆိုပြီး ဝိုင်းလှောင်ခဲ့ကြသူတွေ ကို ခွက်မျိုးစုံ နဲ့ ခေါင်းခေါက်လို့ ရအောင် ယာဂန် ကလော့ပ် က ဖန်တီးပေးသွားခဲ့ပြီ ဖြစ်ပါတယ်။\n\n SM",
"imgurl1":"https://xyznews.co/wp-content/uploads/2022/05/IMG_20220515_091803.jpg",
"imgurl2":"https://xyznews.co/wp-content/uploads/2022/05/IMG_20220515_091227-300x267.jpg",
"imgurl3":"https://xyznews.co/wp-content/uploads/2022/05/received_540320591086232-240x300.jpeg"
 },    
          {"ndate":"May 15, 2022",
"htext":"အက်ဖ်အေဖလား ဗိုလ်လုပွဲမှာ ရခဲ့တဲ့ သူ့ရဲ့ ဒဏ်ရာ အခြေအနေကို ဗန်ဒိုက် ထုတ်ပြော",
"btext1":"အက်ဖ်အေဖလား နိုင်ပွဲရအပြီး ဗန်ဒိုက်ရဲ့ ဒဏ်ရာနဲ့ ပတ်သက်လို့ ကလော့ပ်က ” ဗာဂျယ် အဆင်ပြေပါတယ်။ ကျနော်ထင်တယ်။ ကြွက်သားက နည်းနည်းပင်ပန်းသွားတာပါ။ ” လို့ ဖြေဆိုခဲ့တယ်။ ဒါပေမယ့်လို့ တိကျတဲ့ စစ်ဆေးချက်တွေကို ပြုလုပ်ရဖွယ် ရှိပါတယ်။\n\n ဗန်ဒိုက်ဟာ ချယ်ဆီးရဲ့ ထိုးဖောက်မှုတွေကို ဟန့်တားနိုင်ခဲ့ပြီး ခံစစ်ပိုင်း ဂိုးမပေးရအောင် ဦးဆောင်နိုင်ခဲ့တယ်။ ဒါပေမယ့် ပထမပိုင်းမှာတင် ပေါင်ခြံဒဏ်ရာကြောင့် ဆာလာ ထွက်ခွာခဲ့ရသလို ဗန်ဒိုက်ပါ ဒဏ်ရာရခဲ့တာက အသင်းပရိသတ်တွေကို စိုးရိမ်စိတ် မြင့်တက်စေခဲ့ပါတယ်။\n\n ဗန်ဒိုက် ကိုယ်တိုင်ကတော့ ဗိုလ်လုပွဲ အစမှာတင် ဒူးနောက်ဘက်က နာကျင်မှု ရှိနေခဲ့တာလို့ ပွဲအပြီးမှာ ထုတ်ပြောခဲ့တယ်။ ပွဲချိန် မိနစ် ၉၀ အပြည့် သူကစားခဲ့ပေမယ့် အဲ့နောက်ပိုင်းမှာ စွန့်စားမှုတွေ မလုပ်လိုတာကြောင့် အချိန်ပို အစမှာတင် မာတစ်နဲ့ လူစားလဲခဲ့တာဖြစ်ပါတယ်။",
"btext2":"ပွဲအပြီး ဗန်ဒိုက်က ‘ အဆင်ပြေဖို့ မျှော်လင့်ထားပါတယ်။ ကျနော်တို့ စစ်ဆေးကြည့်ရမှာပါ။ ပွဲချိန် မိနစ် ၂၀ လောက်တည်းက ဒူးနောက်ဘက်နားက နာကျင်မှု ခံစားခဲ့ရတယ်။ ကျနော် ဆက်ပြီး ကစားခဲ့ပေမယ့် စွန့်စားမှုတွေ မလုပ်ချင်ပါဘူး။ အဆင်ပြေဖို့ မျှော်လင့်ပါတယ် ’ လို့ ဆိုခဲ့တာဖြစ်တယ်။\n\n လီဗာပူးအသင်းဟာ ပရီးမီးယားလိဂ် ပွဲစဉ် ၂ ပွဲအဖြစ် ဆောက်သမ်တန်၊ အက်စတွန်ဗီလာတို့နဲ့ ယှဉ်ပြိုင်ရဖို့ ရှိနေတာပါ။ ဒါပေမယ့် ပရီးမီးယားလိဂ်ကို အားထည့်ဦးမလားဟာ မန်စီးတီးရဲ့ ဝက်ဟမ်းနဲ့ ပွဲစဉ်အပေါ် မူတည်နေပါတယ်။ အဲ့ပွဲမှာ မန်စီးတီး ရမှတ် ထိခိုက်ခဲ့ရင်တော့ ပရီးမီးယားလိဂ် မျှော်လင့်ချက်အတွက် အသင်းဟာ အပြည့်အဝ အားထည့်ရဦးမှာဖြစ်ပါတယ်။",
"btext3": "ပရီးမီးယားလိဂ် နောက်ဆုံးပွဲနဲ့ ချန်ပီယံလိဂ်ဖိုင်နယ်ကြားမှာ နားချိန် ၁ ပတ်ပဲ ရှိတာကြောင့်လည်း လီဗာပူးအသင်းသားတွေ ကြံ့ခိုင်မှုအတွက် ဂရုစိုက်နေရတဲ့ အဓိက အကြောင်းရင်းပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/candijk-fa-winner-678x381.jpg",
"imgurl2":"https://nyanaykhin.com/wp-content/uploads/2022/05/vandijk-fa-winner-a.jpg",
"imgurl3":"https://cdn.newsapi.com.au/image/v1/17270936767ce4343196d5c252d491b5"
 },
          {"ndate":"May 15, 2022",
"htext":"ချဲလ်ဆီးကို ၀င်ဘာလေမှာ ပင်နယ်တီအဆုံးအဖြတ်နဲ့ အနိုင်ယူကာ လီဗာပူးတို့ အက်ဖ်အေဖလား ချန်ပီယံဖြစ်သွားခဲ့တဲ့ ပွဲစဉ်မှ ထူးထူးခြားခြား ပြောစရာများ",
"btext1":"၁~အခွင့်အရေးတွေ ဖြုန်းတီးခဲ့တဲ့ ပထမပိုင်း\n\n လီဗာပူးဟာ ပွဲချိန် မိနစ် ၂၀ လောက်ထိ ချဲလ်ဆီးကို အသာစီးကစားကာ အခွင့်အရေးတွေ ဖန်တီးနိုင်ပေမယ့်လည်း ချဲလ်ဆီးဟာ ပြန်လာနိုင်ခဲ့ပြီး ပူလီဆစ်ဟာ ၂၂ မိနစ်မှာ အကောင်းဆုံး အခွင့်အရေးကို အသုံးမချနိုင်ခဲ့ပါဘူး။ အဲဒီနောက် အလွန်ဆိုရဲ့ ကန်ချက်ကို အလီဆွန်က ကာကွယ်သွားခဲ့ပြီး အဲဒီနောက် ပူလီဆစ်ကပဲ ပင်နယ်တီ ဧရိယာထဲမှာ နောက်ထပ် အခွင့်အရေးရခဲ့ပေမယ့်လည်း ဖြတ်တင်ဘောလိုလို ကန်သွင်းမှု လိုလို ဖြစ်သွားခဲ့ပါတယ်။\n\n ချဲလ်ဆီးဟာ အခွင့်အရေးတွေ အသုံးမချနိုင်ခဲ့့တဲ့ အတွက် အပြစ်ပေးခံရလုနီးပါး ဖြစ်ခဲ့ပြီး ရောဘတ်ဆန်ရဲ့ ဖြတ်တင်ဘောကို ဂျိုတာ ပိတ်သွင်းခဲ့ရာမှာ ဘားပေါ်ကျော်သွားခဲ့ပါတယ်။ ဂျိုတာ အနေနဲ့ အခွင့်အရေးကို အသုံးချနိုင်ခဲ့သင့်ပါတယ်။\n\n ၂~ပဲရစ်ဖိုင်နယ်အတွက် စိုးရိမ်စရာဒဏ်ရာများ\n\n ဆာလားဟာ ပွဲချိန် မိနစ် ၃၀ မှာ ပေါင်ခြံဒဏ်ရာကြောင့် လူစားလဲခံခဲ့ရပြီး အခုဆိုရင် လာမည့် မေလ ၂၈ ရက်နေ့ ချန်ပီယံလိဂ်ဖိုင်နယ် အမှီ ပြန်လည် သက်သာလာမလားဆိုပြီး စောင့်ကြည့်ရမှာပါ။ လီဗာပူးအတွက် သတင်းကောင်းကတော့ ဆာလား အနေနဲ့ ကွင်းထဲက ထွက်ခွာချိန်မှာ ဒဏ်ရာသိပ်ပြီး ပြင်းထန်တဲ့ဟန် မရှိတာပဲ ဖြစ်ပါတယ်။ သေချာတာကတော့ ဆာလား အနေနဲ့ အင်္ဂါနေ့မှာ ကစားရမယ့် ဆောက်သမ်တန်နဲ့ ပွဲစဉ်မှာ ပါ၀င်နိုင်မှာ မဟုတ်ဘဲ ရီးရဲယ်နဲ့ပွဲစဉ်အတွက် သူ့ရဲ့ အိမ်မက်ကတော့ မပြီးသေးပါဘူး။ ဒါ့အပြင် ဗန်ဒိုက်ကလည်း ကြွက်သားမှာ အနည်းငယ် ခံစားမှု ရှိခဲ့တာကြောင့် မိနစ် ၉၀ အပြီးမှာ မာတစ်နဲ့ လူစားလဲခဲ့ရပြီး ကလော့က နယ်သာလန် နောက်ခံလူရဲ့ အခြေအနေဟာ ဆာလားလောက် မဆိုးဘူးလို့ ထုတ်ဖော်ခဲ့ပါတယ်။",
"btext2":"၃~နှလုံးခုန်စရာ ၅ မိနစ်\n\n ဒုတိယပိုင်း အစကတော့ ပရိတ်သတ်တွေကို ရင်ခုန်မှု အပြည့်အ၀ ပေးစွမ်းသွားခဲ့ပြီး နှစ်သင်းစလုံးဟာ အဖွင့်ဂိုး ရဖို့ အတွက် အခွင့်အရေးကောင်းတွေ ရရှိခဲ့ပါတယ်။ အလွန်ဆိုရဲ့ ကန်ချက်ဟာ အလီဆွန်ရဲ့ ဂိုးဘေးကနေ ကပ်ထွက်သွားခဲ့တဲ့ အပြင် ဖရီးကစ်ကနေ ကန်သွင်းမှုကလည်း တိုင်ထိထွက်ခဲ့ပါတယ်။ ဒီကန်ချက် ၂ ခု ကြားမှာ ပူလီဆစ်ဟာ နောက်ဆုံး အခွင့်အရေး ရခဲ့ပြီး အလီဆွန်က ပုတ်ထုတ် ကာကွယ်ခဲ့ပါတယ်။\n\n အခြား တစ်ဖက်မှာလည်း မီနာရဲ့ ဖြတ်တင်ဘောကို ရောဘတ်ဆန် ပိတ်သွင်းရာမှာ တိုင်ထိ ထွက်သွားခဲ့ပြီး စကော့တလန် နောက်ခံလူ အနေနဲ့ ဂိုးသွင်းနိုင်ခဲ့သင့်ပါတယ်။ ရောဘတ်ဆန်ရဲ့ အနေနဲ့ ဖြတ်တင်ဘောကို ပိတ်သွင်းရာမှာ ထိချက်လွဲချော်သွားခဲ့တာ ဖြစ်ပြီး အပြန်အလှန် ထိုးဖောက်မှုတွေနဲ့ ရင်ခုန်မှုတွေ ပေးခဲ့တဲ့ မိနစ်တွေ ဖြစ်ခဲ့ပါတယ်။\n\n ၄~လီဗာပူးရဲ့ new KING\n\n ဆာလားဟာ မာဆေးဆိုက်ရဲ့ အီဂျစ်ကင်း အဖြစ် သတ်မှတ်ခံထားရသူ ဖြစ်ပြီး ၎င်းရဲ့ အနာဂတ်က မရေမရာ ဖြစ်နေကာ လီဗာပူးနဲ့ စာချုပ်သက်တမ်း ၁၃ လသာ ကျန်တော့ပါတယ်။ လီဗာပူး ပရိတ်သတ်တွေဟာ ဆာလားလို ကစာသမားမျိုးကို ဆုံးရှုံးရမှာကို စိုးရိမ်နေကြပါတယ်။ ဒါပေမယ့်လည်း ဒီစိုးရိမ်မှုတွေဟာ ဒီယက်ကြောင့် အနည်းငယ်တော့ လျော့ပါးသွားမှာပါ။ ကိုလံဘီယာစတားဟာ အန်ဖီးကစားသမား ဘ၀ကို ကောင်းစွာ စတင်နိုင်ခဲ့ပြီး ဇန်နဝါရီမှာ ရောက်လာခဲ့ပြီးနောက် ၆ ဂိုးသွင်းကာ ၄ ဂိုး ဖန်တီးပေးခဲ့ပါတယ်။\n\n မနေ့ညက ချဲလ်ဆီးနဲ့ ပွဲစဉ်မှာလည်း ဒီယက်ဟာ Man of the Match ဆုကို ရခဲ့တဲ့အထိ ခြေစွမ်းပြခဲ့ပြန်ပါတယ်။ အဲဒီပွဲမှာ လီဗာပူးရဲ့ အဓိက ကစားသမားဟာ ဆာလား နဲ့ မာနေး မဟုတ်ဘဲ ဒီယက်ဖြစ်ခဲ့ကာ တိုက်စစ်ပိုင်းကနေ ပြိုင်ဘက် ခံစစ်ကို တောက်လျှောက် ခြိမ်းခြောက် ကစားသွားခဲ့ပြီး ဂိုးရဖို့ နီးစပ်လှတဲ့ ကန်သွင်းမှုတွေ လုပ်ခဲ့ကာ တစ်ကြိမ် တိုင်ထိထွက်ခဲ့ပါတယ်။ ဒီယက် အနေနဲ့ ၀င်ဘာလေမှာ ဂိုးမသွင်းနိုင်ခဲ့ပေမယ့်လည်း ဒါဟာ အစပဲ ရှိပါသေးတယ်။ လာမည့်ရာသီ လီဗာပူးနဲ့ full pre-season ကို ပြင်ဆင်ခွင့်ရမယ့် ဒီယက်ဟာ ပြိုင်ဘက်တွေ အတွက် အတော်လေး ကြောက်စရာကောင်းနေမှာပါ။",
"btext3": "၅~ပွဲထွက်ခွင့်ရသွားခဲ့တဲ့ လူကာကူ\n\n နောက်ဆုံး ၂ ပွဲမှာ ၃ ဂိုး သွင်းထားခဲ့ပေမယ့်လည်း ဖိုင်နယ်မတိုင်မီ ကစားသမား နဲ့ အေးဂျင့်ကြားက လူသိရှင်ကြား ဖြစ်ခဲ့တဲ့ ကိစ္စကြောင့် လူကာကူ အနေနဲ့ ဒီပွဲစဉ်မှာ ပါ၀င်ခွင့် ရနိုင်ပမလား ဆိုပြီး လူတိုင်း သိချင်ခဲ့ကြပါတယ်။ ဘယ်ဂျီယံစတားဟာ ဒီပွဲစဉ်မှာ ပွဲထွက်ခွင့် ရသွားခဲ့ပြီး ပထမပိုင်း မပြီးခင် အခွင့်အရေးကောင်း တစ်ကြိမ် ရခဲ့ပေမယ့် ၎င်းရဲ့ ကန်ချက် ဂိုးဘားပေါ် ကျော်သွားခဲ့ကာ သိပ်ပြီး ခြေပေါ်အောင် မကစားနိုင်ခဲ့ပါဘူး။ ဒါဟာ ဒီပွဲမှာ လူကာကူ အတွက် ဂိုးသွင်းနိုင်ဖို့ အနီးစပ်ဆုံး အခွင့်အရေး ဖြစ်ပြီး စိတ်ပျက်စရာ ညနေခင်းကို ပိုင်ဆိုင်ခဲ့ပါတယ်။ အဲဒီနောက် ၈၅ မိနစ်မှာ ဇီယက်နဲ့ လူစားလဲခံခဲ့ရပါတယ်။\n\n ၆~ဒရမ်ဆန်တဲ့ အဆုံးသတ်\n\n အရမ်းကောင်းတဲ့ပွဲဟာ အရမ်းကို ကောင်းတဲ့ ပုံစံနဲ့ အဆုံးသတ်ရမှာ ဖြစ်ပြီး ဒီအတိုင်းပဲ ဖြစ်ခဲ့ပါတယ်။ ရောဘတ်ဆန် အနေနဲ့ မီနာရဲ့ ဖြတ်တင်ဘောကို ပိတ်သွင်းနိုင်သင့်ခဲ့ကာ တိုင်ထိထွက်ခဲ့ပါတယ်။ ဒါ့အပြင် ဒီယက်ရဲ့ ကန်ချက်တစ်ခုက တိုင်ထိထွက်ခဲ့သလို မိနစ် ၉၀ မှာ ရခဲ့တဲ့ အခွင့်အရေး ကလည်း ဘေးကနေ ကပ်ထွက်သွားခဲ့ပါတယ်။ အချိန်ပိုကတော့ နှစ်သင်းစလုံး ပန်းနေခဲ့တာကြောင့် လေးသွားခဲ့ပြီး ပင်နယ်တီ အဆုံးအဖြတ် ခံယူရမယ့် အချိန် ရောက်လာခဲ့ပါတယ်။\n\n အလွန်ဆို နဲ့ မီနာ တို့ဟာ ပထမပင်နယ်တီကို ၀င်အောင် ကန်သွင်းနိုင်ခဲ့ပြီး အက်ပီလီကွေတာရဲ့ ကန်ချက် တိုင်ထိသွားခဲ့ပေမယ့် တီယာဂိုက တည်ငြိမ်စွာ အဆုံးသတ်ကာ ၂-၁ ဖြစ်စေခဲ့ပါတယ်။ ရိစ်ဂျိမ်း ဖာမီနို ဘာကလေ အလက်ဇန်းဒါးအာနိုး နဲ့ ဂျော်ဂျင်ညို တို့ ဂိုး၀င်အောင် ကန်သွင်းယူခဲ့ပေမယ့် မာနေးက အဆုံးအဖြတ် ပင်နယ်တီကို လွဲသွားခဲ့တာကြောင့် အနိုင်ဂိုး အတွက် ထပ်ပြီး ကန်ခဲ့ရပါတယ်။ ဇီယက် နဲ့ ဂျိုတာ တို့ဟာ ၀င်အောင် ကန်သွင်းနိုင်ခဲ့ကြပေမယ့် မေဆင်မောင့်ရဲ့ ကန်ချက်ကို အလီဆွန်က လက်စွမ်းပြ ကာကွယ်ခဲ့ပါတယ်။\n\n အဲဒီနောက် ဆီမီကတ်ဟာ အနိုင်ဂိုးကို သွင်းယူခဲ့ပြီး လီဗာပူးရဲ့ ဖလား ၄ လုံး အိမ်မက်ကို ဆက်လက် အသက်သွင်းပေးခဲ့ပါတယ်။ တကယ့်ကို ရသတွေပြည့်နှက်နေတဲ့ ပွဲပါပဲ။\n\n SM",
"imgurl1":"https://www.si.com/.image/t_share/MTg5NDgxNzMyNTQ4ODYzMjM4/virgil-van-dijk-joe-gomez-joel-matip.jpg",
"imgurl2":"https://xyznews.co/wp-content/uploads/2022/05/received_581530523081434-300x200.jpeg",
"imgurl3":"https://xyznews.co/wp-content/uploads/2022/05/received_945786859422492-300x200.jpeg"
 },
          {"ndate":"May 15, 2022",
"htext":"ကံကောင်းစေတဲ့ နံပါတ် တစ်ခုကြောင့် အက်ဖ်အေဖလား အောင်နိုင်စေသူ ဖြစ်လာခဲ့ကြောင်း ကိုစတက် ရှင်းပြ",
"btext1":"အက်ဖ်အေဖလားမှာ လီဗာပူးရဲ့ အနိုင်ဂိုးရှင် ကိုစတက်က နိုင်ပွဲအတွက် ပြင်းပြင်းထန်ထန် အောင်ပွဲခံပါမယ်လို့ ပွဲအပြီးမှာ ပျော်ရွှင်စွာ ကြွေးကြော်ပါတယ်။\n\n ရော်ဘတ်ဆန် ကြွက်သား ဒဏ်ရာကြောင့် လူစားဝင်ကစားခွင့်ရတဲ့ ကိုစတက်ဟာ ဒီပွဲမှာ အသင်းရဲ့ အနိုင်ဂိုးရှင် ဖြစ်ခဲ့တာပါ။ ပင်နယ်တီ ကန်ဖို့ လူရွေးချိန်မှာ ကလော့ပ်က အသင်းသားတွေကို သူတို့ ယူမယ့် နံပါတ် လိုက်မေးချိန်မှာ ကိုစတက်က နံပါတ် ၇ ကို ရွေးချယ်ခဲ့တာဖြစ်တယ်။\n\n ကိုစတက်ရဲ့ ရွေးချယ်မှုက မှန်ကန်ခဲ့သလို သူ့အတွက် လီဗာပူးအသင်းသမိုင်းမှာ အမြဲတမ်း သတိရစေမယ့် အခိုက်အတန့်ဟာ ဒီနံပါတ်ကြောင့်ပဲ ဖြစ်ပေါ်လာခဲ့ပါပြီ။",
"btext2":"ပွဲအပြီး ကိုစတက်က ” ကျနော်တို့ အစွမ်းကုန် ပေးဆပ်ခဲ့ပါတယ်။ ကောင်လေးတွေကို ဂုဏ်ပြုပါတယ်။ ကျနော်တို့ ပြင်းပြင်းထန်ထန် အောင်ပွဲခံခဲ့တယ်။ ဒါပေမယ့် မနက်ဖြန်ဆိုရင်တော့ ကျနော်တို့တွေ အခြားကိစ္စတွေကို ဆက်ပြီး ကြိုးစားရပါတော့မယ်။ ကျနော်တို့ ပရီးမီးယားလိဂ်ပွဲတွေ ကစားရဖို့ ရှိနေသေးသလို ဖိုင်နယ်ပွဲကြီး တစ်ပွဲ ကျန်ရှိနေပါသေးတယ်။\n\n ဒီဖလားက ကျနော်အတွက် စပယ်ရှယ်ပါပဲ။ မန်နေဂျာက ကျနော်ကို နံပါတ် ဘယ်လောက် ယူမလဲ မေးခဲ့တယ်။ ကျနော်က နံပါတ် ၇ ယူမယ်လို့ ဖြေခဲ့တယ်။ သူက ဘာလို့ ၇ ကို ယူမှာလဲ မေးခဲ့ပါသေးတယ်။ ကျနော်ကတော့ နံပါတ် ၇ ကိုပဲ ယူမယ်လို့ ပြန်ဖြေခဲ့တယ်။\n\n နံပါတ် ၇ က ပွဲအနိုင်ရစေဖို့ ကျနော်ကို အခွင့်အရေးပေးခဲ့ပါတယ်။ ကျနော် မှန်ကန်တဲ့ဘက်ကို ရွေးချယ်ခဲ့ပြီး ဂိုးသွင်းနိုင်ခဲ့တယ်။ ဒီအတွက် ပျော်ရွှင်မိပါတယ်။ ကျနော်တို့ အနိုင်ရခဲ့တယ်။ ဒါက ရာသီစတည်းက ကျနော်တို့ရဲ့ ရည်မှန်းချက်ပါပဲ။ အဆုံးမှာ အနိုင်ရတာအတွက် အရမ်း ပျော်ပါတယ် ” လို့ ပြောဆိုခဲ့ပါတယ်။",
"btext3": "ကိုစတက်ကပဲ ” ကျနော်ကို ‘Greek Scouser’ လို့ မခေါ်ကြပါနဲ့တော့ ကျနော်က ‘Scouser Greek’ ဖြစ်နေပါပြီ ” လို့ဆိုကာ လီဗာပူးသားတစ်ပိုင်း ဖြစ်ရတာကို ပိုသဘောကျနေကြောင်း ဖွင့်ဟခဲ့ပါသေးတယ်။\n\n လာမယ့် ပွဲစဉ်တွေအတွက် သတိပေးမှုအဖြစ် ” အခုချိန်မှာ ကျနော်တို့ အောင်ပွဲခံကြရမယ်။ ဒါပေမယ့် လာမယ့်ပွဲတွေကို ဆက်ပြီး ကစားရဦးမှာဖြစ်တယ်။ ကျနော်တို့ရဲ့ ရည်မှန်းချက်တွေကို ရောက်လိုတယ်ဆိုရင် ၁၀၀% အာရုံစိုက်ထားရပါမယ် ” လို့ ပြောဆိုခဲ့တာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/Tsimikas-fa-678x381.jpg",
"imgurl2":"https://nyanaykhin.com/wp-content/uploads/2022/05/Tsimikas-fa-a.jpg",
"imgurl3":"https://i.guim.co.uk/img/media/d9dcf3348c82a457ec12eb6a7bb2f7c82bf4c3fc/0_47_5913_3548/master/5913.jpg?width=465&quality=45&auto=format&fit=max&dpr=2&s=a228ca2e0a9c961b8d60c7b6df815cef"
 },
          {"ndate":"May 15, 2022",
"htext":"ကျနော် တစ်ကြိမ်တည်းပဲ ကာကွယ်ခဲ့တာပါဆိုတဲ့ လီဗာပူးဟီးရိုး အယ်လီဆန်ရဲ့ ရင်ဖွင့်မှု",
"btext1":"အက်ဖ်အေဖလား ဗိုလ်လုပွဲမှာ လီဗာပူးရဲ့ ဟီးရိုးဖြစ်ခဲ့သူ အယ်လီဆန်က နိုင်ပွဲအတွက် ပျော်ရွှင်မှုတွေကို ဖွင့်ဟသွားပါတယ်။\n\n အယ်လီဆန်ဟာ ပွဲချိန် မိနစ် ၉၀ အတွင်းမှာကော အချိန်ပိုမှာပါ လီဗာပူးအတွက် ထူးချွန်တဲ့ လက်စွမ်းတွေ ပြသခဲ့တာပါ။ ပထမပိုင်းမှာ အလွန်ဆိုရဲ့ ကန်ချက်ကို အနာခံပြီး ကာကွယ်ပေးမှုက လီဗာပူးကို အသက်ရှုချောင်စေခဲ့ပါတယ်။ အရေးကြီးဆုံး ကာကွယ်မှုကတော့ ချယ်ဆီးရဲ့ ၇ ကြိမ်မြောက် ပင်နယ်တီဖြစ်တဲ့ မောင့်ရဲ့ ကန်ချက်ကို အကောင်းဆုံး ဟန့်တားပေးခဲ့ခြင်းဖြစ်တယ်။",
"btext2":"ဒီကာကွယ်မှု တစ်ကြိမ်တည်းကပဲ လီဗာပူးအသင်း ဆုဖလား အနိုင်ရဖို့ လုံလောက်စေခဲ့ပါတယ်။ ပွဲအပြီးမှာ အယ်လီဆန်က ” တကယ့်ကို အံ့ဖွယ်ပါပဲ။ ကျနော်တို့ သိပ်ကို ကောင်းတဲ့ စွမ်းဆောင်ရည် ပြခဲ့တာပါ။ ကျနော်တို့ ဂိုးမသွင်းနိုင်ခဲ့တာတော့ ဝမ်းနည်းစရာပဲ။\n\n ပွဲက မှန်ကန်တဲ့ ယှဉ်ပြိုင်မှု ဖြစ်ခဲ့တယ်။ ကျနော်တို့ clean sheet လည်း ရခဲ့တယ်။ ပွဲ အဆုံးမှာ ကောင်လေးတွေက မယုံနိုင်စရာ (ပင်နယ်တီမှာ) ဂိုးတွေ သွင်းတော့တာပဲ။ ကျနော့် အနေနဲ့ နောက်ဆုံး တစ်လုံးပဲ ကာကွယ်ဖို့ လိုခဲ့တာ။\n\n ကျနော်တော့ သိပ်ကို ပျော်နေပါတယ်။ ကျနော်ရော မန်ဒီရောက ကောင်းမွန်တဲ့ ကာကွယ်မှုတွေ လုပ်နိုင်ခဲ့တယ်။ ဒီလို ကာကွယ်မှုတွေကလည်း အသင်းဖော်တွေရဲ့ အကူအညီ မပါဘဲတော့ မဖြစ်နိုင်ပါဘူး။ သူတို့ ကောင်းကောင်း လုပ်ခဲ့ကြပြီး ကျနော့်ကို လွယ်ကူစေခဲ့တယ်။",
"btext3": "(ပင်နယ်တီ ကာကွယ်မှုနဲ့ ပတ်သတ်ပြီး) အဲ့ဖမ်းချက်က ကောင်းခဲ့တယ် မဟုတ်လား။ ဂိုးနည်းပြတွေ အကုန်လုံးက ဒီဆုံးဖြတ်ချက်တွေ အတွက် အကူအညီ ပေးခဲ့ကြတယ်။ သူတို့က ကစားသမားကောင်းတွေပါ၊ ချယ်ဆီးက တကယ်ကို ကောင်းကောင်း လုပ်နိုင်ခဲ့ပါတယ်။ ဒါပေမယ့် ကျနော်တို့ကလည်း ဗိုလ်စွဲဖို့ ထိုက်တန်ခဲ့တယ်။ ဒီဖလားကို ယူဖို့ ထိုက်တန်လို့ ကျနော်က ဒီကာကွယ်မှုကို လုပ်နိုင်ခဲ့တာပါ။\n\n ဒီပွဲကနေ ပရီးမီးယားလိဂ် အတွက် ယုံကြည်မှုတွေ ပိုပေးနိုင်ပါလိမ့်မယ်။ ချန်ပီယံလိဂ် ဗိုလ်လုပွဲ အတွက်ရောပေါ့။ အခုကတော့ သိပ်ကောင်းတဲ့ အခိုက်အတန့်ပါ။ ကျနော်တို့ ပျော်လိုက်ကြဦးစို့။ ” လို့ ဆိုသွားခဲ့တာဖြစ်ပါတယ်။\n\n လီဗာပူးအသင်းဟာ အက်ဖ်အေဖလားကို ၈ ကြိမ်မြောက် အနိုင်ရခဲ့တာဖြစ်ပြီး ဒါဟာ အာဆင်နယ် (၁၄ ကြိမ်)၊ ယူနိုက်တက် (၁၂ ကြိမ်) နောက်ပိုင်း ချယ်ဆီးနဲ့အတူ တတိယ အအောင်မြင်ဆုံး အသင်းနေရာမှာ ရပ်တည်နိုင်ခဲ့တာဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/allison-fa-678x381.jpg",
"imgurl2":"https://nyanaykhin.com/wp-content/uploads/2022/05/alisson-mount-fa.jpg",
"imgurl3":"https://media.gettyimages.com/photos/alisson-becker-of-liverpool-lifting-the-emirates-fa-cup-at-the-end-of-picture-id1397273210?s=2048x2048"
 },
         {"ndate":"May 14, 2022",
"htext":"ပက် ဂွာဒီယိုလာ ရဲ့ Mind Game ကို တုန့်ပြန်လိုက်တာလား ကလော့ပ်?",
"btext1":"လက်ရှိ ဘောလုံး လောကမှာ ကလော့ပ် ကို ချီးကျူးကြသူတွေလဲ များသလို ၊ မနာလို ဖြစ်ပြီး အပြစ်မရှိ အပြစ်ရှာ ပြောနေကြတဲ့ ပြိုင်ဘက် ဖန်တွေလဲ တော်တော်များပါတယ်။ ပြီးခဲ့တဲ့ ရက်ပိုင်း အတွင်းတုန်းက ဆိုရင် မန်စီးတီး နည်းပြ ပက်ဂွာဒီယိုလာ ကိုယ်တိုင်က “လီဗာပူး ဟာ ဥရောပ မှာ အောင်မြင်ပေမယ့် ၊ ပရီးမီးယားလိဂ် မှာတော့ နှစ် 30 နေမှ ဖလား 1 ကြိမ်ပဲ ဆွတ်ခူးထားပါတယ်” ဆိုတဲ့ စကားမျိုးကို သုံးနှုန်းခဲ့ပါတယ်။\n\n ပရိသတ်တွေ အကြား ဒီလို အထေ့အငေါ့ စကားလုံးတွေ သုံးနှုန်းတာ “တစ်ဖက် နဲ့ တစ်ဖက် Troll ကြတဲ့ သဘောနဲ့ ပြောတာ ဖြစ်ပေမယ့်” ဂွာဒီယိုလာ လို နည်းပြမျိုးက ပြောဆိုလာချိန်မှာတော့ အင်္ဂလန် မီဒီယာတွေ အကြား ဆူဆူညံညံတွေ ဖြစ်သွားခဲ့ပါတယ်။\n\n တကယ်တော့ ပက်ဂွာဒီယိုလာ ဟာ လက်ရှိ ဘောလုံး လောကမှာ ဆုဖလား အရေအတွက် အများဆုံး ရယူဖူးတဲ့ နည်းပြ တစ်ယောက်ဆိုတာ ဟုတ်ပါတယ်။ သို့သော် သူကိုင်တွယ်လိုက်တဲ့ အသင်းတွေကို ကြည့်လိုက်မယ် ဆိုရင် အထိုင်ကျ တည်ဆောက်ပြီးသား ဖြစ်သလို ၊ ငွေကိုလဲ လိုလေသေး မရှိအောင် စိုက်ထုတ်ပေးတဲ့ ကလပ်မျိုးတွေချည်းပါပဲ။",
"btext2":"ဘိုင်ယန် မြူးနစ်ဟာ ပက်ဂွာဒီယိုလာ မကိုင်လဲ ဘွန်ဒက်လီဂါ ဖလား ကို ပုံမှန် ဆွတ်ခူးနေကြ အသင်းမျိုး ဖြစ်သလို ၊ မန်စီးတီး ကလဲ မန်စီနီ ၊ ပယ်လီဂရီနီ တို့လို နည်းပြမျိုးတွေ နဲ့တောင် ပရီးမီးယားလိဂ် ဖလား ဆွတ်ခူးလာတဲ့ အသင်းမျိုး ဖြစ်ပါတယ်။ လက်ရှိ ကတ်တလန်သားကြီး ရယူပြထားတဲ့ အောင်မြင်မှုတွေ အသိအမှတ်ပြု လေးစားသည့်တိုင်အောင် ၊ သူ့ လက်ထက်မှ ထူးထူးခြားခြား လုပ်ပြတဲ့ စွမ်းဆောင်ရည်နဲ့ ဆုဖလားမျိုး တစ်ခုမှ မရှိသေးပါဘူး။\n\n အထူးသဖြင့် ချန်ပီယံလိဂ် ဖလားကြီးကို ဆွတ်ခူးဖို့ အတွက် ဘိုင်ယန် မြူးနစ်တုန်းက ပွဲစဉ် ဇယားတွေ အသာစီးယူ ၊ စောစောစီးစီး နားရက်တွေ ပိုရဖို့ ပြင်ဆင် အားထုတ်ခဲ့သည့်တိုင်အောင် အောင်မြင်ခဲ့ခြင်း မရှိသလို ၊ လက်ရှိ မန်စီးတီး မှာလဲ အပြောင်းအရွှေ့ အသုံးစာရိတ် ပေါင် 1 ဘီလီယံ ကျော်လာတဲ့ အထိ ကိုင်မြှောက်ပြနိုင်ခြင်း မရှိသေးပါဘူး။\n\n ယာဂန် ကလော့ပ် ကတော့ ပက် ဂွာဒီယိုလာ နဲ့ ပြောင်းပြဖြစ်ပြီး “ဒေဝါလီ ခံရဖို့ နီးစပ်နေတဲ့ ဒေါ့မွန် ၊ လီဗာပူး” တို့လို အသင်းတွေ ကို ကိုင်တွယ်ပြီး အမြင့်ဆုံး အောင်မြင်မှုတွေ ရအောင် တည်ဆောက်ပြခဲ့သူ ဖြစ်ပါတယ်။ ဒီကြားထဲမှာ သူ့ရဲ့ အပြောင်းအရွှေ့ အသုံးစာရိတ်က မန်စီးတီး ၊ ယူနိုက်တက် ၊ ချဲဆီး တို့ နဲ့ ယှဉ်လိုက်ရင် အဆပေါင်းများစွာ နည်းပါးသလို ၊ မြို့ခံပြိုင်ဘက် အဲဗာတန် လောက်တောင် သုံးစွဲခြင်း မရှိပဲ ဆုဖလား အောင်မြင်မှုတွေ ဆက်တိုက် ရယူပြတဲ့ အတွက် ကလော့ပ် ရဲ့ အရည်အသွေးကို ပိုပြိး တန်ဖိုးထားကြပါတယ်။",
"btext3": "ကုန်ကုန်ပြောရရင် လီဗာပူး လို တန်းဆင်းဇုံ အထက်နား ရောက်နေတဲ့ အသင်းကို လွှဲပြောင်းရယူရင်း အင်္ဂလန် ချန်ပီယံ ၊ ဥရောပ ချန်ပီယံ ၊ ကမ္ဘာ့ ချန်ပီယံ ဂုဏ်ပုဒ်တွေ တစ်သီကြီး တံဆိပ်ကပ်နိုင်အောင် လုပ်ပြခဲ့သူ က ကလော့ပ် ဖြစ်ပါတယ်။ ဒါ့အပြင် အင်္ဂလန် ဘောလုံး သမိုင်းမှာ ဖလား 4 လုံး မျှော်လင့်ချက်တွေ အရှည်ကြာဆုံး ဆွဲဆန့်ပြနိုင်တဲ့ ပထမဆုံး နည်းပြ က ကလော့ပ် ဖြစ်ပြီး ၊ ကာရာဘောင် ဖလား ဗိုလ်လုပွဲ ၊ အက်ဖ်အေ ဖလား ဗိုလ်လုပွဲ တွေကို တစ်ရာသီ အတွင်း တစ်ပြိုင်နက် တက်ရောက်နိုင်အောင် စွမ်းဆောင်ပြတဲ့ ပထမဆုံး နည်းပြကလဲ ကလော့ပ် ဖြစ်ပါတယ်။\n\n ဒါကြောင့် ကလော့ပ် က သူ့ ရဲ့ နည်းပြ ဘဝမှာ ဆုဖလား ဆွတ်ခူးမှု နည်းပါးတယ် ဆိုပြီး လက်ညိုးထိုးနေကြတဲ့ လူတွေ အပေါ် အခုလိုပဲ တုန့်ပြန်သွားခဲ့ ပါတယ်။ “ ဒေါ့မွန် ၊ လီဗာပူး တို့လို အခြေအနေ မတူတဲ့ ဘယ်လို ကလပ်မျိုးကို ကျနော်က ပြောင်းလဲ ကိုင်တွယ်သင့်သလဲ ပြောကြည့်ပါဦး။ ကျနော် လုပ်လို့ ရတာ က ပက် ဂွာဒီယိုလာ ဆီ သွားပြီး “ဆုဖလားတွေ ဆက်တိုက် ကိုင်မြှောက်နေရတာ ပျင်းနေပြီ ဆိုရင် ငါက မန်စီးတီး ကို လက်လွှဲယူလိုက်မယ်လေ” လို့ ပြောရမှာလား။ ဒါမျိုးက မလုပ်ဖြစ်မှာ မဟုတ်ပါဘူး။ အဲဒီလို အဆင့်သင့် ကိုင်ရတာမျိုးလဲ လုံး၀ မလိုချင်ပါဘူး။\n\n ကျနော်သာ ဆန္ဒရှိခဲ့ရင် ဘိုင်ယန် မြူးနစ် ကို သွားဖို့ အခွင့်ရေးတွေ ရှိခဲ့တာပဲလေ။ ဒါဆိုရင် ကျနော့် ဘဝမှာ ဆွတ်ခူးတဲ့ ဆုဖလား အရေအတွက်လဲ အခုထက် ပိုများသွားမှာပါ။ ဒီအကြောင်းတော့ သေချာပေါက် ပြောရဲပါတယ်။ ဒါပေမယ့် လုံး၀ မလုပ်ခဲ့ပါဘူး။ ဒီကလပ် နဲ့ စာချုပ်သက်တမ်း ရှိနေသရွှေ့ ဒါမျိုးတွေ ဘယ်တော့မှ လုပ်မှာ မဟုတ်ပါဘူး။ လက်ရှိမှာလဲ အားလုံး အဆင်ပြေနေတာပဲလေ။\n\n ကမ္ဘာကြီးက ဆုဖလားတွေချည်းပဲ ဆွတ်ခူးနေတဲ့ လူတွေနဲ့ ပြည့်နှက်နေတာ မဟုတ်ပါဘူး။ ဆုဖလားတွေ ဆွတ်ခူးဖို့ အပြိုင် ကြိုးစားနေတဲ့ လူတွေ နဲ့ ပြည့်နှက်နေတာပါ။ လက်ရှိ အခြေအနေနဲ့ ပျော်ပါတယ်။ အမြဲတမ်း ကျေနပ်နေတာမျိုး မဟုတ်ရင်တောင် ၊ တစ်စက္ကန့်လောက် အချိန်ယူ တွေးပြီး ကောင်းတဲ့ ဘက်ကနေ ပြန်ကြည့်ပေးလိုက်ပါတယ်။ ဒါကလဲ အမှန်ဖြစ်ချင် ဖြစ်သွားမှာမို့လား” လို့ တုန့်ပြန် သွားခဲ့ ပါတယ်။ ဒီအချိန်မှာ ကလော့ပ် လို နည်းပြ တစ်ယောက်ကို “ပြောင်းရွှေ့ကြေး စိတ်ကြိုက် သုံးစွဲခွင့်ပေးပါ့မယ်” ဆိုပြီး ခေါ်ယူချင်တဲ့ သူဌေးကလပ်တွေ ဥရောပမှာ တစ်ပုံတပင်ကြီး ရှိပါလိမ့်မယ်။ သို့သော် ဂျာမန်သားကြီးက သူ့ရဲ့ တန်ဖိုးထားနဲ့သူ ရပ်တည်တဲ့ နည်းပြမျိုးပါ။\n\n ဒါကြောင့်လဲ သူနဲ့ အကိုက်ညီဆုံး ဖြစ်တယ်လို့ ယုံကြည်တဲ့ လီဗာပူး နဲ့ စာချုပ်သက်တမ်းတိုး ချုပ်ဆိုသွားခဲ့တာ ဖြစ်ပါတယ်။\n\n SPORTS MYANMAR",
"imgurl1":"https://xyznews.co/wp-content/uploads/2022/05/Pep-Klopp-300x169.jpg",
"imgurl2":"https://xyznews.co/wp-content/uploads/2022/05/56739511-10727957-image-a-2_1650278372743-300x200.jpg",
"imgurl3":"https://xyznews.co/wp-content/uploads/2022/05/received_492596755998183-300x196.jpeg"
 },

        {"ndate":"May 13, 2022",
"htext":"ချယ်ဆီး v လီဗာပူး အက်ဖ်အေဖလား ဗိုလ်လုပွဲအတွက် လော်ရိုးရဲ့ ပွဲကြို သုံးသပ်နဲ့ ရလဒ် ခန့်မှန်း",
"btext1":"မနက်ဖြန်ည ၁၀း၁၅ မှာတော့ အက်ဖ်အေဖလား ဗိုလ်လုပွဲအဖြစ် လီဗာပူးအသင်းနဲ့ ချယ်ဆီးအသင်းတို့ဟာ ဝင်ဘာလေမှာ ယှဉ်ပြိုင်ကြမှာဖြစ်ပါတယ်။\n\n ဒါဟာ ဒီရာသီ ကလပ်နှစ်သင်းကြား ၄ ကြိမ်မြောက် ထိပ်တိုက်တွေ့ခြင်းဖြစ်သလို ကာရာဘောင်းဖလား ဗိုလ်လုပွဲအပြီး ဒုတိယအကြိမ်အဖြစ် ဆုဖလားပြိုင်ပွဲ တစ်ခုမှာ ထပ်မံ တွေ့ဆုံခြင်း ဖြစ်လာပါမယ်။ ကလပ်နှစ်သင်းလုံး ဒဏ်ရာ ပြဿနာ အချို့ ရှိထားကာ ပွဲထွက်လူစာရင်း တောင့်တောင့်တင်းတင်း မြင်ရဖို့တော့ လုံလောက်ဆဲ ဖြစ်ပါတယ်။",
"btext2":"Chelsea v Liverpool (FA Cup final)\n\n များသောအားဖြင့်သော ဖလားပွဲတွေမှာဆိုရင် ဖိုင်နယ်ရောက် ၂ သင်းက အချိန်ပိုနဲ့ ပင်နယ်တီအထိ ရောက်ပြီး အကျိတ်အနယ် ယှဉ်ပြိုင်ရဖို့ကို ကျနော် မျှော်လင့်ပါတယ်။ ဖေဖော်ဝါရီတုန်းက ဝင်ဘာလေမှာ ယှဉ်ပြိုင်တဲ့ ကာရာဘောင်းဖလား ဖိုင်နယ်မှာလည်း ဒီနှစ်သင်း အဲ့လို ယှဉ်ပြိုင်ရတာကို မြင်ခဲ့ရသေးတယ်။\n\n ဒီအကြိမ်မှာတော့ လီဗာပူးက သက်သောင့်သက်သာ အနိုင်ရမယ်လို့ ထင်ပါတယ်။ နောက်ပြီး မိနစ် ၉၀ ပုံမှန် ပွဲကစားချိန်မှာပဲ ရလဒ်ထွက်ပါလိမ့်မယ်။ ဘာလို့လဲဆိုတော့ အခု အခြေအနေမှာ ချယ်ဆီးက သူတို့ရဲ့ အကောင်းဆုံ ခြေစွမ်းတွေ မရထားပါဘူး။",
"btext3": "ကြားရက်တုန်းက ချယ်ဆီးက လိဒ်ယူနိုက်တက်ကို ခပ်လွယ်လွယ် အနိုင်ရခဲ့တယ်ဆိုတာ ကျနော် သိပါတယ်။ ဒါပေမယ့် သူတို့ ပုံစံကောင်းတွေ ပြန်ရနေပြီလို့ မထင်ပါဘူး။ သူတို့ ဂိုးပြတ်ခဲ့တာ လိဒ်ဘက်က တစ်ယောက်လျော့နဲ့မို့ပါ။\n\n ကြားရက်က ဗီလာပက်ခ်မှာ လီဗာပူးကစားတာကို ကြည့်ခဲ့တယ်။ သူတို့ အခိုက်အတန့်ကောင်းတွေ ပိုင်ဆိုင်ခဲ့ပြီး ပုံမှန်လောက်ပဲ ကစားနိုင်ခဲ့တာတွေလည်း ဖြစ်ခဲ့တယ်။ ဒါပေမယ့် သူတို့ အနိုင်ရနေဆဲပါပဲ။ သူတို့က အကောင်းဆုံး မဟုတ်တဲ့ အနေအထားကို ကျော်ဖြတ်နေရတာတောင် နောက်ဆုံး ၂ ပွဲမှာ ၄ မှတ် ရယူခဲ့ပါတယ်။ ဒီနှစ်အတွင်း သူတို့ရဲ့ ရလဒ်က သိပ်ကို ကောင်းထားဆဲဖြစ်ပါတယ်။\n\n ဒီတော့ ကျနော်အတွက်တော့ လီဗာပူးက ပိုပြီး ရေပန်းစားပါတယ်။ ဖာဘင်ညိုက ဒဏ်ရာကြောင့် ပါနိုင်မှာ မဟုတ်တာကတော့ နစ်နာတာပေါ့။ ဒါပေမယ့် ဟန်ဒါဆန် ဝင်ကစားမှာပါ။ တိုက်စစ်မှာတော့ ဆာလာ၊ မာနေးနဲ့ ဒီယက်စ်တို့ကို အသုံးပြုနိုင်ပါတယ်။\n\n ဒီတိုက်စစ်ကို ကာရာဘောင်းဖိုင်နယ်ကို အနိုင်ရစဉ်မှာ မြင်ခဲ့ရတယ်။ သူတို့ကို ချယ်ဆီးက ထိန်းချုပ်နိုင်မယ် မထင်ပါဘူး။\n\n လော်ရိုး ခန့်မှန်းရလဒ်။ ။ ချယ်ဆီး ဝ-၂ လီဗာပူး",
"imgurl1":"https://nyanaykhin.com/wp-content/uploads/2022/05/cfc-lfc-fa-final-678x381.jpg",
"imgurl2":"https://nyanaykhin.com/wp-content/uploads/2022/05/lfc-cfc-fa-final-1536x868.jpg",
"imgurl3":"https://mediacloud.theweek.co.uk/image/private/s--X-WVjvBW--/f_auto,t_content-image-full-desktop@1/v1652358228/theweek/2022/May/chelsea-liverpool-fa-cup-final-thomas-tuchel-jurgen-klopp-GettyImages-1240615219.jpg"
 },

       {"ndate":"May 13, 2022",
"htext":"ချယ်ဆီးနဲ့ ဗိုလ်လုပွဲကို လွဲခဲ့ခြင်းကြောင့် ဝမ်းနည်းခဲ့ရတဲ့ သီယေဂိုက အက်ဖ်အေဖလား ဗိုလ်လုပွဲအတွက် သူ့ရဲ့ စိတ်အားထက်သန်မှုကို ထုတ်ဖော်",
"btext1":"သီယေဂို အယ်ကန်တာရာက ဒီတစ်ကြိမ် ဝင်ဘာလေမှာ ယှဉ်ပြိုင်မယ့် အက်ဖ်အေဖလား ဖိုင်နယ်ပွဲမှာ သူ့အတွက် ပိုကံကောင်းလာဖို့ မျှော်လင့်နေပါတယ်။ ဖေဖော်ဝါရီလတုန်းက ချယ်ဆီးကို အနိုင်ရခဲ့တဲ့ ကာရာဘောင်းဖလားမှာ ကွင်းလယ်လူဟာ သွေးပူလေ့ကျင့်ခန်း လုပ်ရင်း တံကောက်ကြော ဒဏ်ရာရရှိခဲ့တာကြောင့် လီဗာပူးအတွက် ကစားပေးခွင့် မရခဲ့တာ ဖြစ်ပါတယ်။ ထပ်မံပြီး လီဗာပူးရဲ့ ဒီရာသီ ဒုတိယမြောက် ဖလားစိန်ခေါ်မှုမှာ ချယ်ဆီးအသင်းနဲ့ပဲ နောက်တစ်ကြိမ် တွေ့နေရပြီ ဖြစ်ပါတယ်။\n\n သူလွဲချော်ခဲ့တဲ့ ကာရာဘောင်းဖလားပွဲနဲ့ ပတ်သက်ပြီး သီယေဂိုက “ မနှစ်က ဘောလုံးရာသီဟာ ကျွန်တော့်အတွက် ဗိုလ်လုပွဲတွေကို ရောက်အောင်ကြိုးစားဖို့ ခက်ခဲခဲ့ပြီး ပရိသတ်တွေ ကွင်းထဲမှာ မရှိတာက ပျော်စရာ မကောင်းခဲ့ဘူး။ ဒီလို အခိုက်အတန့်တွေကို ရောက်နိုင်ဖို့ ကျွန်တော်တို့ အများကြီး တိုက်ခိုက်ခဲ့ရတယ်။\n\n ဖိုင်နယ်မှာ ကစားဖို့ အခွင့်အရေးရခဲ့ပေမယ့် ရုတ်တရက်ဆိုသလိုပဲ ကျွန်တော် ဆိုးရွားတဲ့ ကိစ္စနဲ့ ကြုံခဲ့ရတယ်။ ဆိုးရွားတဲ့ လည်ပင်းပြဿနာ ဖြစ်ခဲ့တာပါ။ အဲ့ဒါက ကွင်းဆက် လှုပ်ရှားမှုလိုမျိုး ဖြစ်သွားပြီး နောက်ဆုံးကျတော့ တံကောက်ကြောကို သွားထိတော့တာပဲ။",
"btext2":"အဲ့ဒီ့အခိုက်အတန့်မှာ ကျွန်တော် အရမ်းစိတ်ပျက်သွားခဲ့ရတယ်။ နည်းနည်း စိတ်အေးအေးထားပြီးတော့ ဖိုင်နယ်ပွဲကို ရင်ဆိုင်ဖို့ အေးဆေးဖြစ်အောင် ကြိုးစားရတယ်။ အဆုံးသတ်မှာ ကျွန်တော်တို့ အနိုင်ရခဲ့ပါတယ်။ အဲ့ဒီ့ပွဲကို ကိုယ်မကစားလိုက်ရတာကြောင့် အောင်မြင်မှုအတွက် ပျော်တာရော ဝမ်းနည်းတာရော ဖြစ်မိပါတယ်။ ဒါပေမယ့် အသင်းအတွက် ပျော်ရွှင်ရပါတယ်။\n\n ဖလားတစ်လုံး ကိုင်မြှောက်ရတာက ထူးခြားတဲ့ အခိုက်အတန့်တစ်ခုပါ။ ဒါပေမယ့် အဲ့ဒါက နောက်ဆုံး နှစ်အနည်းငယ်အတွင်း လူတိုင်းကြုံခဲ့ရတဲ့ စိတ်ပျက်စရာ အခြေအနေကို သတိရစေပါတယ်။ ကျွန်တော်တို့တွေ ခက်ခဲတဲ့ကာလကို ဖြတ်ကျော်ခဲ့ပြီးတော့မှ အဲ့ဒီ့အတွက် အောင်ပွဲခံခဲ့ကြတာပါ ” လို့ ဆိုပါတယ်။\n\n အက်ဖ်အေဖလားဟာ သီယေဂိုရဲ့ မယုံနိုင်စရာ အောင်မြင်မှု စာရင်းထဲမှာ လိုအပ်နေတဲ့ ဆုဖလားတစ်လုံး ဖြစ်ပါတယ်။ သူ့ရဲ့ အဓိက ရည်ရွယ်ချက်ကတော့ နောက်ထပ် ဆုဖလား တစ်လုံး ကိုင်မြှောက်ပြီး လီဗာပူးအသင်းနဲ့အတူ နောက်ထပ် သမိုင်းတစ်ခု ဖန်တီးဖို့ပါပဲ။",
"btext3": "“ ကျွန်တော်တို့တွေဟာ မတူညီတဲ့ နိုင်ငံတွေကနေ လာကြပြီး ဒီလို ကမ္ဘာ့သက်တမ်း အရှည်ဆုံး၊ အံ့ဩစရာ ပြိုင်ပွဲမှာ ဆုံတွေ့ခဲ့ကြတယ်။ ဒီပြိုင်ပွဲ ဖြစ်နေလို့တင်မက ဗိုလ်လုပွဲဖြစ်တာကြောင့်ရော ကျွန်တော်တို့တွေ တကယ် စိတ်လှုပ်ရှားနေပါတယ်။ ပွဲအတွက် အဆင်သင့် ဖြစ်နေပါပြီ။\n\n အရင်က အချိန်အကြာကြီး ဒီဖလားကို မရခဲ့လည်း ကိစ္စမရှိပါဘူး။ ဒါက ကျွန်တော်တို့ အနိုင်ယူနိုင်တဲ့ ဖလားတစ်လုံးဖြစ်ပြီး ဒီစိန်ခေါ်မှုအသစ်ကို ကျောပိုးပြီး လာမှာပါ။ ဖိုင်နယ်ပွဲအတွက် ကျွန်တော်တို့ မျှော်လင့်စောင့်စားနေပါတယ်။\n\n ဝင်ဘာလေက အံ့ဩစရာကောင်းတဲ့ ကွင်းတစ်ကွင်းပါ။ ဝင်ဘာလေကွင်းကကို ထူးခြားနေပြီးဖြစ်ပေမယ့် ဒီကွင်းဟာ ထူးခြားတဲ့ အခိုက်အတန့်တွေအတွက် အသုံးပြုတယ်ဆိုတာ သိဖို့ လိုပါတယ်။ ကျွန်တော်တို့တွေ လန်ဒန်ကို ချီတက်ဖို့ အဆင်သင့် ဖြစ်နေပါပြီ ” လို့ သီယေဂို ပြောဆိုခဲ့တာပါ။",
"imgurl1":"https://nyanaykhin.com/wp-content/uploads/2022/05/thaigo-lfc-red-678x381.jpg",
"imgurl2":"https://nyanaykhin.com/wp-content/uploads/2022/04/thaigo-lfc-1536x975.jpg",
"imgurl3":"https://pbs.twimg.com/media/FSkK64BXEAInkct?format=jpg&name=360x360"
 },
      {"ndate":"May 13, 2022",
"htext":"ကျနော်တို့ အတွက် တစ်ခုတည်းသော လိုနေတဲ့ ဖလားမို့ ၊ ကိုင်မြှောက်ချင်ပါတယ် #ဗန်ဒိုက်",
"btext1":"သောမတ် တူချယ် ရဲ့ ချဲဆီး နဲ့ ကလော့ပ် ရဲ့ လီဗာပူး တို့ဟာ ဒီရာသီ မှာ စတုတ္ထမြှောက် တွေ့ဆုံပွဲအဖြစ် အက်ဖ်အေဖလား ဗိုလ်လုပွဲမှာ နောက်တစ်ကြိမ် ပြန်တွေ့တော့မှာ ဖြစ်ပါတယ်။ ပရီးမီးယားလိဂ် ပြိုင်ပွဲမှာ အနိုင်အရှုံး အဖြေမပေါ်ခဲ့တဲ့ မန်စီးတီး နဲ့ တုန်းကတော့ အက်ဖ်အေ ဖလားမှာ သဲသဲကွဲကွဲ ဖြစ်အောင် လီဗာပူး က ကစားပြရင်း ဗိုလ်လုပွဲကြီးဆီ တက်လှမ်းလာခဲ့တာ ဖြစ်ပါတယ်။\n\n ဒီတစ်ကြိမ်မှာလဲ ပရီးမီးယားလိဂ် တင်မဟုတ်ပဲ ၊ ကာရာဘောင် ဖလား ဗိုလ်လုပွဲ ပွဲကစားချိန် အတွင်းမှာပဲ အဖြေ ထွက်အောင် ဖော်ဆောင်နိုင်ခြင်း မရှိခဲ့တဲ့ လီဗာပူး နဲ့ ချဲဆီး တို့ဟာ နောက်တစ်ကြိမ် အားပြိုင်ကြဦးမှာပါ။ မီးနစ် အားဖြင့် တွက်ကြည့်မယ် ဆိုရင် သူတို့ နှစ်သင်းဟာ မီးနစ်ပေါင်း 300 ကျော် အထိ ဒီရာသီမှာ ထိပ်တိုက် ရင်ဆိုင် ကစားထားပြီးပြီ ဖြစ်သည့်တိုင်အောင် ၊ ပြတ်သားတဲ့ ရလာဒ်မျိုးကို ဖော်ဆောင်နိုင်ခြင်း မရှိတာ ဖြစ်ပါတယ်။",
"btext2":"ခံစစ်မှုးကြီး ဗန်ဒိုက် ကတော့ သူတို့ အသင်းဟာ အက်ဖ်အေ ဖလား မဆွတ်ခူးနိုင်တာ ကြာပြီ ဖြစ်တဲ့ အတွက် ဒီဖလား ကို အမိအရ ဆုပ်ကိုင်ချင်တဲ့ အကြောင်းကို အခုလို မှတ်ချက် ပေးလာခဲ့ ပါတယ်။\n\n “ ဒီပြိုင်ပွဲက ထူးခြားတဲ့ ပြိုင်ပွဲမျိုးပါ။ ပြီးခဲ့တဲ့ ဘောလုံးရာသီတွေ တုန်းက ဆိုရင် ဗိုလ်လုပွဲ ကို တက်ရောက်ဖို့ အတွက်တောင် နီးနီးစပ်စပ် ဖြစ်အောင် ကျနော်တို့က စွမ်းဆောင်ပြနိုင်ခဲ့တာ မဟုတ်ပါဘူး။ ကံမကောင်းစွာနဲ့ပဲ ပြောရရင် တခြား အကြောင်းအရင်းတွေလဲ ရှိတာပေါ့။ ဒါပေမယ့် အခုတော့ ဗိုလ်လုပွဲကို ရောက်နေပါပြီ။ ဒါကြောင့် အထူးအောင်မြင်မှု တစ်ခု ဖြစ်အောင် လုပ်ပြချင်ပါတယ်။\n\n ကျနော် ဒီကလပ် ကို ရောက်ပြီး ကတည်းက ကစားသမားတွေ ဆွတ်ခူးနိုင်ခြင်း မရှိသေးတဲ့ ဖလား တစ်လုံးက ဒီဖလား ဖြစ်ပါတယ်။ အခုတော့ အသင်းကောင်း တစ်သင်းဖြစ်တဲ့ ချဲဆီး ကို ရင်ဆိုင် ကစားရင်း ကြီးမားတဲ့ အခွင့်အရေးတစ်ခု ရှေ့နားမှာ ရောက်နေပါပြီ။\n\n ကလပ် အသင်း အနေနဲ့ ကြည့်မယ် ဆိုရင်လဲ ဒီဖလားကြီးကို ကိုင်မြှောက်နိုင်ခြင်း မရှိတာ တော်တော်ကြာပြီ ထင်ပါတယ်။ အခုတော့ ကျနော်တို့ရဲ့ ဆုဖလား ပြတိုက်ထဲမှာ နောက်ထပ် တစ်လုံး ထပ်ပြီး ထားနိုင်ဖို့ အခွင့်အရေးကောင်း တစ်ခု ရှိနေပါပြီ။ ဒီပွဲက ဘယ်လောက်အထိ ခက်ခဲမလဲ ဆိုတာ နားလည်ပါတယ်။ ကာရာဘောင် ဖလား ဗိုလ်လုပွဲ မှာတုန်းကလဲ တွေ့ကြပြီးပြီလေ။ အဲဒီတော့ စောင့်ကြည့်ကြတာပေါ့။ ကျနော်တို့ အတွက် နောက်ထပ် ပျော်ရွှင် မြူးကြွစရာ နေ့တစ်နေ့ ဖြစ်လာဖို့ မျှော်လင့်ထားပါတယ်”",
"btext3": "“ တစ်ဦးချင်း အရည်သွေးကောင်းတွေ ပိုင်ဆိုင်ထားတာက အကျိုးများပါတယ်။ သူတို့က ကျနော်တို့ကို ရင်ဆိုင် ကစားဖို့ အတွက် မတူညီတဲ့ နည်းလမ်းတွေ သုံးရင်း ၊ အန္တရာယ်များတဲ့ အခိုက်အတန့်တွေ ဖန်တီးပြလေ့ရှိပါတယ်။\n\n တချို့ အခိုက်အတန့်တွေမှာလဲ သူတို့ရဲ့ ကောင်းမွန်တဲ့ အရည်အသွေးတွေကို ထုတ်ပြထားတာပါ။ ကွင်းလယ်မှာ အရည်သွေးမြှင့် ကစားသမားတွေ ရှိသလို ၊ ခံစစ် နဲ့ တိုက်စစ်ကလဲ ပြောစရာ မရှိပါဘူး။ ဒါကြောင့် ချဲဆီး ကို ပြီးပြည့်စုံတဲ့ အသင်း တစ်သင်းလို့ မှတ်ချက်ပေးလို့ ရပါတယ်။\n\n ဘောလုံးရာသီ တစ်ခုရဲ့ နောက်ဆုံး အပိုင်းကို ရောက်နေပြီ ဖြစ်လို့ သူတို့ အနေနဲ့လဲ စိတ်တိုင်းကျ ခြေစွမ်း တည်ငြိမ်အောင် လုပ်ပြနိုင်တာမျိုးတွေတော့ ရှိချင်မှ ရှိမှာပါ။ ဒါကလဲ ဒဏ်ရာပြသနာတွေ ၊ အခြား အကြောင်းအရင်း နဲ့ ချန်ပီယံလိဂ် ကနေ ထွက်လိုက်ရတာတွေကြောင့်လဲ ဖြစ်နိုင်ပါတယ်။\n\n ဘာပဲ ဖြစ်ဖြစ် ဒီကိစ္စတွေ အားလုံးဟာ ဗိုလ်လုပွဲ အပေါ် သက်ရောက်မှု ရှိမှာ မဟုတ်ပါဘူး။ ဗိုလ်လုပွဲ ဆိုမှာတော့ ဗိုလ်လုပွဲ လိုပဲ ဖြစ်မှာပါ။ နှစ်သင်း စလုံးက အကောင်းဆုံး ပြသနိုင်ဖို့ ကြိုးစားမှာပါပဲ။ ဒီပွဲဟာ ခက်ခဲတဲ့ ပွဲမျိုး ဖြစ်လာနိုင်သလို ၊ ကြည့်ကောင်းမယ့် ပွဲမျိုး ဆိုတာလဲ သေချာပါတယ်” လို့ မှတ်ချက် ပေးသွားခဲ့ပါတယ်။\n\n SM",
"imgurl1":"https://xyznews.co/wp-content/uploads/2022/05/IMG_20220513_071756-719x450.jpg",
"imgurl2":"https://xyznews.co/wp-content/uploads/2022/05/IMG_20220513_072500-300x171.jpg",
"imgurl3":"https://xyznews.co/wp-content/uploads/2022/05/IMG_20220513_072923-300x215.jpg"
 },
     {"ndate":"May 11, 2022",
"htext":"တွဲလက်တွေ ခိုင်မြဲဖို့ ရာသီကုန်ရင် မာနေး နဲ့ စာချုပ်သစ် ကိစ္စ စကားပြောမယ့် လီဗာပူး ",
"btext1":"အခုရက်ပိုင်း သတင်းတော်တော်များများ မှာ မာနေး ဟာ အခြား အသင်းကြီး တစ်သင်းကို ပြောင်းဖို့ စိတ်ဝင်စားနေတဲ့ အကြောင်း ရေးသားဖော်ပြလျှက် ရှိနေပါတယ်။\n\n Sky Sports သတင်းဌာနက မာနေး ရဲ့ အေးဂျင့်ဖြစ်သူ Bjorn Bezemer ဟာ ဘိုင်ယန် မြူးနစ် အားကစား ဒါရိုတ်တာ နဲ့ တွေ့ဆုံကာ အပြောင်းအရွှေ့ကိစ္စတွေ ကို ဆွေးနွေးနေတဲ့ အကြောင်း Breaking News အဖြစ် ဖော်ပြခဲ့သလို ၊ ကတ်တလန် အခြေစိုက် သတင်းစာကြီး ဖြစ်တဲ့ Mundo ကလဲ မာနေး ဟာ လာလီဂါ ကို ပြောင်းကစားဖို့ စိတ်ကူးရှိနေကာ ၊ ဘာစီလိုနာ ရဲ့အဓိက ပစ်မှတ် ဖြစ်လာနိုင်တယ် လို့ ဆက်တိုက် ဖွလျှက် ရှိနေပါတယ်။\n\n လက်ရှိ လီဗာပူး ရဲ့ တည်ဆောက်ထားပုံ နဲ့ အလားအလာကောင်းတွေ ပိုင်ဆိုင်ထားတဲ့ အကြောင်းအရင်းတွေကြောင့် မာနေး လို အထိုင်ကျပြီးသား ဘောလုံးသမား တစ်ယောက်ဟာ အန်ဖီးလ် ကနေ လွယ်လွယ်နဲ့တော့ ထွက်မှာ မဟုတ်ပါဘူး။",
"btext2":"တကယ်လို့ ထွက်မယ် ဆိုရင်တောင် စာချုပ်သစ် ကိစ္စတွေ အစွမ်းကုန် ညှိနှိုင်းဆွေးနွေးပြီး ၊ အဆင်မပြေ ဖြစ်မှသာ အပြောင်းအရွှေ့ လုပ်ဖို့ စဉ်းစားလာမှာပါ။ လက်ရှိ အခြေအနေ အထိအရ လီဗာပူး ဘက်ကရော ၊ မာနေး ရဲ့ ကိုယ်စားလှယ်တွေ ကပါ အနာဂတ် ကိစ္စနဲ့ ပတ်သက်လို့ အလျှင်စလို မရှိသလို ၊ ရာသီ အကုန်ရောက်မှသာ စာချုပ်သစ် ကိစ္စ ဆွေးနွေးဖို့ စီစဉ်ထားတယ်လို့ Goal သတင်းထောက် Neil Jones က အခိုင်အမာ ဆိုလိုက်ပါတယ်။\n\n တစ်ချိန်တည်းမှာပဲ ဂျာမဏီ အခြေစိုက် သတင်းထောက်တွေက ဘိုင်ယန် မြူးနစ် ဟာ မာနေး ကို ခေါ်ယူဖို့ စိတ်ဝင်စားနေတယ် ဆိုတဲ့ သတင်းတွေဟာ လုံး၀ မမှန်ဘူးလို့ ငြင်းဆိုလိုက်သလို ၊ Mirror Football က လီဗာပူး အခြေစိုက် သတင်းထောက် ဒေးဗစ် မက်ဒေါ့ ကလဲ ဘိုင်ယန် နဲ့ မာနေး အကြား ဘာအဆက်အသွယ်မှ မရှိတဲ့ အကြောင်းကို အခိုင်အမာ ဆိုလိုက်ပါတယ်။\n\n နောက်ပိုင်း ထွက်လာတဲ့ သတင်းတွေ အရ ဘိုင်ယန် အားကစား ဒါရိုတ်တာ နဲ့ အေးဂျင့် Bjorn Bezemer တို့ တွေ့တဲ့ သတင်းဟာ မာနေး ရဲ့ အပြောင်းအရွှေ့ ကိစ္စ မဟုတ်ပဲ ၊ ဂျာမန် တောင်ပံ ကစားသမား ဂနာဘရီ ကို စာချုပ်သက်တမ်း တိုးဖို့ ဆွေးနွေးကြတာလို့ သိရပါတယ်။ ဂနာဘရီ နဲ့ ဘိုင်ယန် တို့အကြား ချုပ်ဆိုထားတဲ့ စာချုပ် သက်တမ်းကလဲ 2023 ခုနှစ် မှာ ကုန်ဆုံးမှာပါ။",
"btext3": "လီဗာပူး နဲ့ နီးစပ်တဲ့ အသိုင်း အဝိုင်းကတော့ အားကစား ဒါရိုတ်တာသစ် ဖြစ်လာမယ့် ဂျူလီယံ ဝါ့ဒ် နဲ့ Bjorn Bezemer တို့ဟာ ရင်းနှီးတဲ့ ဆက်ဆံရေးတွေ ရှိပြီးသားမို့ ၊ စာချုပ်သစ် ကိစ္စ အပေါ် ရာသီ အကုန်မှာ စတင် ဆွေးနွေးလာဖွယ် ရှိနေတယ်လို့ ဆိုပါတယ်။\n\n လီဗာပူး ဘက်ကလဲ ဆာလာ ရဲ့ စာချုပ်သစ် ကိစ္စကို ဦးစားပေး လုပ်ဆောင်နေတာမို့ ၊ မာနေး ကိုယ်တိုင် အဲဒီ အကြောင်းအရင်းကို နားစွင့် အကဲခတ်နေတယ်လို့ ယူဆရပြီး ၊ ဆာလာ ရရှိလာမယ့် လစာ ပမာဏမျိုးနဲ့ နှိုင်းယှဉ်ကာ တောင်းဆိုလာဖွယ် ရှိနေပါတယ်။\n\n ဗီလာ ရီးရဲ မှာ ကစားခဲ့တဲ့ ချန်ပီယံလိဂ် ကွာတား ဖိုင်နယ် ဒုတိယ အကျော့ ပွဲစဉ်တုန်းကလဲ မာနေး ရဲ့ အေးဂျင့် ဖြစ်သူနဲ့ လီဗာပူး တာဝန်ရှိသူတွေဟာ အတူတူ ကြည့်ရှုခဲ့တယ်လို့ သိရပါတယ်။ မာနေး ဟာ မိုဆာ လာ ဂိုးပေါက် ပျောက်နေချိန်မှာ အသင်း ရဲ့ သွင်းဂိုးတွေ ကို အဓိက သွင်းယူပေးလျှက် ရှိနေသူ ဖြစ်ပြီး ၊ မနေ့ညက ကစားခဲ့တဲ့ အက်စ်တွန် ဗီလာ နဲ့ ပွဲမှာ ဆိုရင် ချန်ပီယံ လမ်းကြောင်းပေါ်က သွေဖယ် မသွားစေမယ့် အနိုင်ဂိုး ကို သူကပဲ သွင်းယူပေးခဲ့တာပါ။\n\n ဒါ့အပြင် ပွဲစဉ် အလိုက် အကောင်းဆုံး ကစားသမား ဆုကိုလဲ မာနေး ပဲ ဆွတ်ခူး သွားခဲ့ ပါတယ်။\n\n SM",
"imgurl1":"https://xyznews.co/wp-content/uploads/2022/05/IMG_20220511_074657.jpg",
"imgurl2":"https://xyznews.co/wp-content/uploads/2022/05/IMG_20220511_074625-300x182.jpg",
"imgurl3":"https://xyznews.co/wp-content/uploads/2022/05/IMG_20220511_074944-300x199.jpg"
 },
     {"ndate":"May 11, 2022",
"htext":"မာနေးရဲ့ အနိုင်ဂိုးနဲ့ ပရီးမီးယားလိဂ် title race ကို ဆက်လက်အသက်သွင်းထားခဲ့တဲ့..ဗီလာ ၁-၂ လီဗာပူး ပွဲစဉ်မှ ထူးထူးခြားခြား ပြောစရာများ",
"btext1":"လီဗာပူးဟာ ပြီးခဲ့တဲ့ စနေနေ့က တော့တင်ဟမ်နဲ့ ၁-၁ ဖြစ်ခဲ့မှုကနေ ပြန်လည် ရုန်းထွက်ကာ အက်စတွန်ဗီလာကို အဝေးကွင်းမှာ ၂-၁ နဲ့ အနိုင်ကစားပြီး မန်စီးတီးကို အမှတ်တူနဲ့ ဖိအားပေးလိုက်ပါတယ်။ ဂျာရတ်ရဲ့အသင်းဟာ လူး၀စ်ရဲ့ ဂိုးနဲ့အတူ လီဗာပူးဘက်ကို ဦးဆောင်ဂိုးသွင်းနိုင်ခဲ့ပေမယ့်လည်း တစ်မိနစ်အကြာမှာပဲ မာတစ်က ချေပဂိုး ပြန်သွင်းခဲ့ပါတယ်။ ဒုတိယပိုင်း ၆၄ မိနစ်မှာတော့ မာနေးဟာ လူး၀စ်ဒီယက်ရဲ့ ဖြတ်တင်ဘောကို ခေါင်းတိုက်သွင်းယူကာ လီဗာပူးအတွက် အနိုင်ဂိုးကို ရယူပေးခဲ့ပါတယ်။\n\n ဒီပွဲစဉ်မှ ထူးထူးခြားခြား ပြောစရာတွေကတော့\n\n ၁~ဒေါက်ကလပ်လူး၀စ်ရဲ့ အစောပိုင်း ကူညီမှု\n\n ဂျာရတ် အနေနဲ့ သူ့အသင်းဟောင်းရဲ့ အမှတ်ပေးဖလား မျှော်လင့်ချက်ကို နောက်တစ်ကြိမ် ရိုက်ချိုးသွားချင်မှာ မဟုတ်ပေမယ့် မန်စီးတီး ကွင်းလယ်လူဟောင်း ဒေါက်ကလပ်လူး၀စ် ကတော့ ဒီလို ဖြစ်ချင်နေမှာပါ။ ဘရာဇီး ကွင်းလယ်လူဟာ ပွဲအစ ၄ မိနစ်မှာတင် ဒီရာသီ သူ့အတွက် ဒုတိယမြောက်ဂိုးကို သွင်းယူသွားခဲ့ပြီး လီဗာပူး ခံစစ်ပိုင်းရဲ့ အမှားကို ကောင်းစွာ အသုံးချသွားခဲ့ပါတယ်။\n\n ဒီသွင်းဂိုးမှာ အငြင်းပွားစရာ တစ်ချို့ ရှိခဲ့ပြီး အိုလီ၀က်ကင်းဟာ ဒီဂိုးမတိုင်မီ build-up play မှာ လူကျွံနေခဲ့တာကို အနှေးပြကွက်တွေ အရ မြင်တွေ့ခဲ့ရပါတယ်။ ဒါပေမယ့် ၀က်ကင်းရဲ့ လူကျွံမှုနဲ့ သွင်းဂိုးကြားမှာ ၂၆ စက္ကန့်ကွာဟမှု ရှိခဲ့ကာ play ဟာ new phase ထဲ၀င်သွားခဲ့တာကြောင့် VAR က ကြား၀င်နိုင်ခဲ့ခြင်း မရှိခဲ့ပါဘူး။\n\n ၂~အမြန်ဆုံး ချေပပေးခဲ့တဲ့ မာတစ်\n\n လူး၀စ်ရဲ့ ဦးဆောင်ဂိုး ပြီးနောက် တစ်မိနစ်သာသာ မှာပဲ မာတစ်က ချေပဂိုးသွင်းယူခဲ့ပါတယ်။ တိုင်ရွမ်မင့် နဲ့ နကန်ဘာ တို့ဟာ လီဗာပူးရဲ့ free kick ကို ရှင်းထုတ်ဖို့ ပျက်ကွက်ခဲ့ကာ ဂျိုတာက ဘောလုံးကို အလျှင်အမြန်နဲ့ ဗန်ဒိုက်ဆီကို ပေးပို့ခဲ့ပါတယ်။ အဲဒီကနေ တဆင့် ဗန်ဒိုက်ဟာ မာတီနက်ကို ကျော်သွင်းခဲ့ပြီး ဒီကနေ ပြန်လျှံထွက်လာခဲ့တဲ့ ဘောလုံးကို မာတစ်က ပိတ်သွင်းခဲ့တာ ဖြစ်ပါတယ်။ လီဗာပူးတို့ ဂိုးစောစောပေးခဲ့တာရတာကြောင့် ဗီလာပက်မှာ လီဗာပူးတို့ ၇-၂ နဲ့ ရှုံးသွားခဲ့တဲ့ ပွဲစဉ်ကို ပြန်လည် အမှတ်ရသွားခဲ့ပေမယ့်လည်း မာတစ်ရဲ့ ချေပဂိုးဟာ လီဗာပူးကို တည်ငြိမ်မှု တစ်ချို့ ရသွားစေခဲ့ပါတယ်။",
"btext2":"၃~ဖာဘင်ညိုရဲ့ ဒဏ်ရာ\n\n လီဗာပူးရဲ့ လက်ကျန်ပွဲစဉ်တွေ အားလုံးဟာ တကယ့်ကို ဖိုင်နယ်ပွဲစဉ်တွေပဲ ဖြစ်ပြီး ဒီအချိန်မှာ အားထားရတဲ့ ကွင်းလယ်လူ ဖာဘင်ညိုက ကံမကောင်းစွာနဲ့ ဒဏ်ရာရသွားခဲ့ပါတယ်။ ဘရာဇီး လက်ရွေးစင်ဟာ ပွဲပမ်းနေဟန်ရှိနေပြီး ပထမပိုင်းမှာ အမှားအယွင်းတွေ များပြားခဲ့ပြီး ဗီလာကွင်းလယ်ကို အသာစီးရအောင် မကူညီနိုင်ခဲ့ပါဘူး။ ဒါပေမယ့် မိနစ် ၃၀ လောက်မှာပဲ ဖာဘင်ညိုဟာ ဒူးကောက်ကြော ဒဏ်ရာ ရသွားဟန် ရှိပြီး သူ့ရဲ့ ကောင်းမွန်မှု မရှိတဲ့ညက စောစော အဆုံးသတ်သွားခဲ့ပါတယ်။\n\n ဟန်ဒါဆန် ၀င်ရောက်လာချိန်မှာတော့ လီဗာပူးဟာ ဗီလာကို အသာစီး ပြန်လည် ကစားနိုင်ခဲ့ပြီး လက်ကျန် ပွဲချိန်တွေမှာ ပွဲကို ကောင်းစွာ ထိန်းချုပ် ကစားနိုင်ခဲ့ပါတယ်။ လာမည့် စနေနေ့မှာ အက်ဖ်အေဖလား ဖိုင်နယ် ပွဲစဉ်ကို ကစားသွားရမှာ ဖြစ်ပြီး ဒီပွဲစဉ်မှာသာ ဖာဘင်ညို မပါနိုင်ခဲ့ဘူးဆိုရင် ဒါဟာ လီဗာပူးအတွက် ကြီးမားတဲ့ ထိခိုက်မှု ဖြစ်နိုင်ပါတယ်။ ဒါပေမယ့် ဒါဟာ ချဲလ်ဆီးအတွက်တော့ အင်အား ဖြစ်သွားပါတယ်။\n\n ၄~အဓိက ကစားသမားသစ် ရှာတွေ့သွားခဲ့တဲ့ လီဗာပူး\n\n လီဗာပူးဟာ ဗီလာရဲ့ ဦးဆောင်ဂိုးကို အမြန်ဆုံး ပြန်လည် ချေပနိုင်ခဲ့ပေမယ့်လည်း အနိုင်ရဖို့ အတွက်တော့ အများကြီး ကြိုးပမ်းဖို့ လိုအပ်နေခဲ့ပါတယ်။ တစ်မှတ်ဆိုတာဟာ သူတို့အတွက် တန်ဖိုးမရှိဘူးဆိုတာကို လီဗာပူး ကစားသမား အားလုံး သဘောပေါက်ထားပြီး ဖြစ်ပြီး အချိန်ကုန်လာလေလေ ဖိအားများလာလေလေ ဖြစ်ပါတယ်။ မာနေးဟာ အာဖရိကဖလား ပြိုင်ပွဲကနေ ပြန်လာပြီးနောက်ပိုင်း အကောင်းဆုံး ပုံစံကို ပြသနေပြီး လီဗာပူးအတွက် အရေးပါတဲ့ ဂိုးတွေကို တောက်လျှောက် သွင်းပေးနေခဲ့ပါတယ်။\n\n အထူးသဖြင့် အထောင်တိုက်စစ်ကနေ ဂိုးတွေ များစွာ သွင်းယူနေခဲ့တာ ဖြစ်ပြီး ဒီတစ်ကြိမ်မှာလည်း ဒီလို လုပ်နိုင်ခဲ့တာဟာ သိပ်ပြီးတော့ မထူးဆန်းလှပါဘူး။ ဒီယက်အနေနဲ့ သူ့ရဲ့ ဂိုးဖန်တီးမှု အတွက် ချီးကျူးမှုတွေ အများအပြား ခံရမှာ ဖြစ်ပေမယ့် မာနေး အနေနဲ့ လုပ်စရာတွေ အများကြီး ရှိခဲ့ပါတယ်။ မာနေးဟာ သူ့ဘ၀တစ်လျှောက်လုံး တိုက်စစ်မှုး အဖြစ် ကစားလာခဲ့သလို ဘောလုံးကို လှလှပပ လမ်းကြောင်းပြောင်းကာ ဂိုးပေါက်ထဲ ထည့်ခဲ့ပါတယ်။ ဒီနိုင်ပွဲဟာ မန်စီးတီးကို ဆက်လက် ဖိအားပေးဖို့ အတွက် အရေးပါလှပြီး ဒီအတွက် ကလော့ရဲ့ အဓိက ကစားသမားသစ်ကို ချီးကျူးသွားရမှာပါ။",
"btext3": "၅~ဒီယက်ကို စမ်းသပ်မှု\n\n ကိုလံဘီယာစတားဟာ သူ့ကစားသမားဘ၀ ကာလအများစုကို ဘယ်ခြမ်းတိုက်စစ်မှာသာ ကစားခဲ့ရပေမယ့် ဒီပွဲမှာတော့ ကလော့ဟာ ဒီယက်ကို ညာတောင်ပံ တိုက်စစ်မှာ စမ်းသပ်ကစားစေခဲ့ပါတယ်။ ဒီယက် အနေနဲ့ ဒီပွဲမှာ အရန်ခုံမှာ ရောက်နေခဲ့တဲ့ မိုဆာလားရဲ့ နေရာကို ၀င်ကစားခဲ့ရတာ ဖြစ်ပြီး ၎င်းဟာ ပထမပိုင်းမှာ လီဗာပူးအတွက် တောက်ပစွာ ကစားခဲ့တဲ့ ကစားသမား အနည်းငယ်ထဲက တစ်ဦး ဖြစ်ခဲ့ပါတယ်။ ဒါပေမယ့်လည်း ခါတိုင်းထက်တော့ ပါ၀င်ပက်သက်မှု အနည်းငယ် နည်းပါးသွားခဲ့တာကို မြင်ခဲ့ရပါတယ်။ ဒါပေမယ့် ပထမပိုင်းမှာ လီဗာပူးဟာ အသင်းလိုက် ကစားပုံ ကောင်းမွန်မှု မရှိတာကြောင့် ဒီနေရာမှာ ၀င်ကစားခဲ့တဲ့ ဒီယက်နဲ့ ပက်သက်ပြီး ကောက်ချက်ချလိုက်ဖို့ ခက်ခဲလှပါတယ်။\n\n ခြုံပြီးပြောရမယ်ဆို၇င်တော့ ဒီယက်ဟာ ညာခြမ်းမှာ အိုကေတယ်လို့ ဆိုနိုင်ပြီး လိုအပ်တဲ့အခါ ဒီနေရာကို ၀င်ကစားနိုင်စွမ်း ရှိနေတာကို ပြသခဲ့ပါတယ်။ ဂျိုတာဟာ ညာခြမ်းမှာ ကောင်းကောင်း ကစားနိုင်ခြင်း မရှိတာကြောင့် ကလော့အတွက် အခုဆိုရင် နောက်ထပ် ပိုကောင်းတဲ့ ဖြေရှင်းချက် တစ်ခု ရှာတွေ့သွားခဲ့ပြီ ဖြစ်ပါတယ်။ ဒါပေမယ့်လည်း ဒီယက်ရဲ့ မာနေး အတွက် ဂိုးဖန်တီးမှုကတော့ ဘယ်ခြမ်းကနေ ရလာခဲ့တာ ဖြစ်ပါတယ်။ ကလော့ အနေနဲ့ လာမည့် ရာသီ တစ်ချို့ ပွဲစဉ်တွေမှာ ဆာလားကို အနားပေးချင်တဲ့ အခါ ဒီနေရာမှာ ဒီယက်ကို အသုံးပြုနိုင်မယ့် အခွင့်အရေး ရှိနေပြီ ဖြစ်ပါတယ်။\n\n SM",
"imgurl1":"https://xyznews.co/wp-content/uploads/2022/05/IMG_20220511_072754-719x450.jpg",
"imgurl2":"https://xyznews.co/wp-content/uploads/2022/05/IMG_20220511_072733-300x164.jpg",
"imgurl3":"https://xyznews.co/wp-content/uploads/2022/05/IMG_20220511_072237-300x194.jpg"
 },
    {"ndate":"May 10, 2022",
"htext":"လမ်းခွဲတော့မှာလား? ဘိုင်ယန် ကို ပြောင်းရွှေ့ဖို့ သတင်းတွေ ထွက်လာတဲ့ မာနေး",
"btext1":"လီဗာပူး ပရိသတ်တွေ က မာနေး ရဲ့ ကိုယ်စားလှယ် ဖြစ်သူတွေ နဲ့ အသင်း တာဝန်ရှိသူတွေ အကြား နားလည်မှု ရှိတဲ့ ဆက်ဆံရေးမျိုး တည်ဆောက်ထားတယ် ဆိုပြီး နားလည်ထားကြတာပါ။ ဒါကြောင့် စာချုပ်သစ် ကိစ္စဟာ ရာသီ အကုန်မှာ တစ်နည်း တစ်ဖုံ နဲ့ စားပွဲပေါ် ရောက်ရှိလာလိမ့်မယ် လို့ အားလုံးက မှန်းထားတာ ဖြစ်ပါတယ်။\n\n သို့သော် မနေ့ညကတော့ ဂျာမန် အင်အားကြီး ကလပ် ဘိုင်ယန် မြူးနစ် ဟာ မားနေးကို ခေါ်ယူဖို့ စိတ်ဝင်စားနေတဲ့ အကြောင်း သတင်းတွေ ဆက်တိုက် ထွက်ပေါ်လာနေပါတယ်။ Sky Sports Germany ရဲ့ ဖော်ပြချက်မှာ ဘိုင်ယန် မြူးနစ် အားကစား ဒါရိုတ်တာ Hasan Salihamidzic ဟာ မာနေး ရဲ့ ကိုယ်စားလှယ်တွေ နဲ့ ဒီတစ်ပတ်ထဲမှာပဲ တွေ့ဆုံ သွားခဲ့တယ်လို့ အခိုင်အမာ ဆိုထားပါတယ်။\n\n မာနေး ရဲ့ လက်ရှိ စာချုပ် သက်တမ်းက မို ဆာလာ ၊ ဖာမီနို တို့ နည်းတူ 2023 ခုနှစ် ရောက်ရင် ကုန်ဆုံးမှာ ဖြစ်ပါတယ်။ တစ်ချိန်တည်းမှာ ဘိုင်ယန် မြူးနစ် ကတော့ ဒီရာသီ ဘွန်ဒက်လီဂါ ဖလား ကို သိမ်းပိုက် နိုင်ခဲ့သည့်တိုင်အောင် ၊ ချန်ပီယံလိဂ် ကွာတား ဖိုင်နယ် အဆင့်နဲ့ ကျေနပ်လိုက်ရသလို ၊ ဂျာမန် ပိုကယ် ဖလား ပြိုင်ပွဲကနေလဲ ထွက်ထားရလို့ အသင်း ကို အင်အား ဖြည့်တင်းမှုတွေ ဆက်လက် လုပ်ဆောင်သွားမယ်လို့ ခန့်မှန်းရပါတယ်။",
"btext2":"အခြား သတင်း အရင်းအမြစ်တွေ အရတော့ မာနေး ဟာ ဘိုင်ယန် မြူးနစ် တောင်ပံ ကစားသမား ဂနာဘရီ နဲ့ အေဂျင်စီ တစ်ခုတည်းကနေ ကိုယ်စားပြုထားတာကြောင့် ၊ အခု တွေ့ဆုံတဲ့ အစည်းအဝေးဟာ မာနေး ကို ခေါ်ယူဖို့ ထက် ဂနာဘရီ ရဲ့ အနာဂတ် နဲ့ ပတ်သက်ပြီး ဆွေးနွေးတာမျိုး ဖြစ်နိုင်တယ်လို့ ရေးသားလျှက် ရှိနေကြပါတယ်။ အဆိုပါ ဂျာမဏီ လက်ရွေးစင် တောင်ပံ ကစားသမား ရဲ့ စာချုပ် သက်တမ်းကလဲ 2023 ခုနှစ် ထဲမှာ ကုန်ဆုံးမှာ ဖြစ်ပါတယ်။\n\n ဂျာမန် ဘောလုံး ဈေးကွက် ကျွမ်းကျင်သူ Christian Falk ကတော့ Salihamidzic နဲ့ မာနေး ရဲ့ အေးဂျင်စီ က Bezemer တို့ဟာ ပြီးခဲ့တဲ့ သောကြာနေ့က စပိန် နိုင်ငံ မာယော့ကာ မှာ တွေ့ဆုံခဲ့တာလို့ နေရာ အတိအကျ နဲ့ ဖော်ပြလိုက်ပြီး ၊ ဆွေးနွေးကြတဲ့ ခေါင်းစဉ်ထဲမှာ လီဗာပူး ကစားသမား ရဲ့ အကြောင်း လုံး၀ ပါဝင်ခြင်း မရှိဘူးလို့ အခိုင်အမာ ဆိုသွားခဲ့ ပါတယ်။\n\n သို့သော် ဒီလို အကြောင်းအရာမျိုးတွေ ထွက်ပေါ်လာ ကတည်းက လီဗာပူး အနေနဲ့ ဆာလာ ရဲ့ စာချုပ် ကိစ္စမှာပဲ အာရုံစိုက်နေလို့ မရဘူး ဆိုတာ ထင်ရှားနေပါတယ်။ တစ်ချိန်တည်းမှာပဲ မာနေး ၊ ဖာမီနို တို့ရဲ့ စာချုပ် ကိစ္စတွေကိုပါ ဆွေးနွေးဖို့ ဦးတည်ရတော့မှာပါ။",
"btext3": "အဆိုပါ တိုက်စစ်မှုး နှစ်ယောက် စလုံး ရဲ့ အေးဂျင့် ဖြစ်သူတွေဟာ ဆာလာ ရဲ့ စာချုပ်သစ် ကိစ္စကို အပေါ်ကိုလဲ အကဲခတ် စောင့်ကြည့်နေကြပုံ ရပါတယ်။ တကယ်လို စိတ်ဆန္ဒစောပြီး ခြေလှမ်းလှမ်းလိုက်ရင် ထိုက်သင့်တဲ့ လစာမျိုး မရမှာ စိတ်ပူကောင်း ပူနေနိုင်ကြသလို ၊ ဆာလာ စာချုပ်သစ် ချုပ်ပြီးတာ နဲ့ အီဂျစ်သားရဲ့ လစာပမာဏ ကို မှီငြမ်းကာ စာချုပ်သစ် ကိစ္စ ပြောဆိုလာဖွယ် ရှိနေပါတယ်။\n\n လက်ရှိ အချိန်ထိ မာနေး ဟာ အသက် 30 ထဲ ရောက်ရှိနေပြီ ဖြစ်သည့်တိုင်အောင် စွမ်းဆောင်ရည်ပိုင်း အရ အပြစ်ပြောစရာ နည်းနည်းလေးမှကို မတွေ့သေးပါဘူး။ ပရော်ဖက်ရှင်နယ် ပီသတဲ့စိတ် ၊ ကျရာ နေရာကနေ တာဝန်ယူ ထမ်းဆောင်ပေးတဲ့ စိတ်ဓါတ်တွေက ကွင်းထဲမှာ အတိုင်းသား ပေါ်လွှင်လျှက် ရှိနေပါတယ်။\n\n ဒါ့အပြင် သူ့ရဲ့ အေးဂျင့် အဖွဲ့ကလဲ ကစားသမား ရဲ့ စွမ်းဆောင်ရည်တွေကို ထိန်းထားနိုင်ဖို့ အတွက် သီးသန့် ထရိန်နာ တစ်ယောက် ငှားရမ်းပေးကာ ၊ ကြံ့ခိုင်မှုပိုင်းအတွက် စိုးရိမ်စရာ မရှိအောင် အနီးကပ် စောင့်ရှောက်ပေးနေပါတယ်။\n\n SM",
"imgurl1":"https://xyznews.co/wp-content/uploads/2022/05/IMG_20220510_080233.jpg",
"imgurl2":"https://xyznews.co/wp-content/uploads/2022/05/IMG_20220510_080746-300x166.jpg",
"imgurl3":"https://xyznews.co/wp-content/uploads/2022/05/IMG_20220510_081102-300x167.jpg"
 },
    {"ndate":"May 10, 2022",
"htext":"‘လီဗာပူးကို ဂျရတ်က ရပ်တန့်မယ်တဲ့ဟေ့’ ဆိုပြီး ဇာတ်လမ်းလုပ်ဖို့ မကြံနဲ့ မရဘူးလို့ ဂျရတ် ပြော",
"btext1":"အက်စတွန်ဗီလာဟာ ဒီရာသီ ဘယ်အသင်းက ပရီးမီးယားလိဂ် ချန်ပီယံဖြစ်မလဲ အဆုံးအဖြတ်ပေးနိုင်တဲ့ လမ်းကြောင်းမှာ ရှိနေကြောင်းကို ဂျရတ်က ဝန်ခံပါတယ်။\n\n ဂျရတ်ရဲ့ အသင်းဟာ ဒီကနေ့ည လီဗာပူးအသင်းကို ဧည့်ခံကစားရမှာဖြစ်သလို ရာသီသိမ်း နောက်ဆုံးပွဲအဖြစ် အီသီဟက်မှာ မန်စီးတီးနဲ့ ယှဉ်ပြိုင်ရဦးမှာပါ။ မီဒီယာတွေ့ဆုံမှုမှာတော့ လီဗာပူးကို အနိုင်ယူမယ်၊ ချန်ပီယံအိပ်မက်တွေကို ရပ်တန့်မယ်ဆိုတဲ့ စကားမျိုး ထွက်လာအောင် အစ်အောက်တာတွေ လာမလုပ်နဲ့လို့ လီဗာပူး ဂန္တဝင်ကြီးက ဆိုပါတယ်။\n\n ဂျရတ်ကပဲ ပရော်ဖက်ရှင်နယ် တစ်ဦးအဖြစ် သူ့တာဝန်ဖြစ်တဲ့ အက်စတွန်ဗီလာအတွက် အကောင်းဆုံး ရလဒ်ဖြစ်ဖို့ ကြိုးစားမယ်လို့ ဆိုခဲ့တယ်။ လီဗာပူး ဖလားရမရ ဆိုတာကတော့ ရာသီကုန် ၃၈ ပွဲ အပြီး ရလဒ်နဲ့ပဲ သက်ဆိုင်မှာပါလို့ ထပ်လောင်း ပြောဆိုခဲ့ပါတယ်။",
"btext2":"ဂျရတ်က ” ကျနော်ရဲ့ အလုပ်က အက်စတွန်ဗီလာအတွက် ပွဲတွေကို အနိုင်ရအောင် ကြိုးစားပေးဖို့ပါ။ လီဗာပူးအတွက်ကတော့ ပွဲစဉ် ၃၈ ပွဲလုံး ကုန်ချိန်မှာ အဖြေပေါ်မှာပါ။ မင်းတို့တွေ(သတင်းထောက်တွေ) ‘လီဗာပူးကို ရပ်တန့်မယ်လို့ စတီဗင်ဂျရတ်က ပြောတယ်ဟေ့’ ဆိုပြီး ခေါင်းကြီးသတင်းတွေ လာလုပ်ဖို့ မကြံပါနဲ့။ မင်းတို့ကို ဒီလိုသတင်းတွေ လုပ်ခွင့်ပေးမှာ မဟုတ်ပါဘူး။\n\n အမှတ်ပေးဖလားက လီဗာပူးအတွက် အနည်းငယ် ခက်ခဲနေပါတယ်။ သူတို့ စပါးနဲ့ပွဲကို အနိုင်ရဖို့ ကြိုးစားခဲ့တယ် ဒါပေမယ့် အဲ့အချိန် ကျနော်ကတော့ ဘန်လေနဲ့ ယှဉ်ပြိုင်ရမယ့် ပွဲအတွက်ပဲ ခံစားချက် ရှိနေခဲ့တာပါ။ အမှတ်ပေးဖလား ပြိုင်ဆိုင်မှုမှာ ကျနော်တို့ရဲ့ ပွဲစဉ်တွေ ရှိနေခဲ့တာတင် ဖြစ်ပါတယ် ” လို့ တုန့်ပြန်ခဲ့တာဖြစ်တယ်။",
"btext3": "လီဗာပူးအသင်းဟာ ဒီလအကုန်မှာတော့ ရီးရဲလ်မက်ဒရစ်နဲ့ ချန်ပီယံလိဂ် ဗိုလ်လုပွဲ ယှဉ်ပြိုင်ကစားရမှာဖြစ်ပါတယ်။ ဒီပွဲကို စောင့်ကြည့်လိုကြောင်းကို ဂျရတ်က ဝန်ခံခဲ့ပါသေးတယ်။\n\n “ စိန်ခေါ်မှုတွေကို ကျနော်တို့ စောင့်မျှော်နေတယ်။ ကြောက်ရွံ့တာကော ယှဉ်ပြိုင်လိုတာကော အားလုံးအတွက် အကောင်းဆုံး ဖြေရှင်းစရာက ကစားပွဲမှာ ကိုယ်ရဲ့ အခိုက်အတန့်ကို ရှာဖွေလိုက်ဖို့ ဖြစ်ပါတယ်။ ဘောလုံးပွဲကောင်းအတွက် ကျနော်ကတော့ စိတ်လှုပ်ရှားစွာ စောင့်မျှော်နေပါတယ် ” လို့ ဂျရတ်က ဆိုခဲ့တာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/04/gerrard-klopp-lfc-678x381.jpg",
"imgurl2":"https://nyanaykhin.com/wp-content/uploads/2022/04/gerrard-smile2.jpg",
"imgurl3":"https://nyanaykhin.com/wp-content/uploads/2022/05/coutinho-salah-678x381.jpg"
 },
    {"ndate":"May 10, 2022",
"htext":"အက်စတွန်ဗီလာ v လီဗာပူး ပွဲစဉ်အတွက် မိုက်ကယ်အိုဝင်ရဲ့ ပွဲကြို သုံးသပ်ချက်နဲ့ ခန့်မှန်းရလဒ်",
"btext1":"လီဗာပူးအသင်းဟာ ဒီအပတ်မှာတော့ ပရီးမီးယားလိဂ် အဝေးကွင်းပွဲစဉ်အဖြစ် စတီဗင်ဂျရတ် ကိုင်တွယ်နေတဲ့ အက်စတွန်ဗီလာနဲ့ ယှဉ်ပြိုင်ရပါမယ်။\n\n ရာသီသိမ်းခါနီး နောက်ဆုံး ၃ ပွဲရဲ့ ပထမဆုံးပွဲဖြစ်ပါတယ်။ ဒီပွဲပြီးရင် ချယ်ဆီးနဲ့ အက်ဖ်အေဖလား ဗိုလ်လုပွဲ ရှိနေပေမယ့် အမှတ်ပေးဖလား ဆက်ပြီး စိန်ခေါ်လိုတယ်ဆိုရင် ဗီလာကို အနိုင်ရဖို့ လိုပါတယ်။ အနိုင်ရရင်တောင် သွင်းဂိုးများမှ ပိုအဆင်ပြေမှာဖြစ်ပါတယ်။\n\n ဒီပွဲစဉ်အတွက် ပရီးမီးယားလိဂ် တိုက်စစ်မှူးဟောင်း မိုက်ကယ်အိုဝင်ရဲ့ သုံးသပ်ချက်တွေကို ဖော်ပြသွားမှာ ဖြစ်ပါတယ်။\n\n အက်စတွန်ဗီလာ v လီဗာပူး\n ပရီးမီးယားလိဂ် ပွဲစဉ် (၃၆)\n မေလ ၁၁ ရက်၊ ဗုဒ္ဓဟူးနေ့။\n မြန်မာစံတော်ချိန် နံနက် ၁း၃၀ နာရီ။",
"btext2":"မိုက်ကယ်အိုဝင် သုံးသပ်ချက်။ ။ စနေနေ့က ဘန်လေကို အဝေးကွင်းမှာ အနိုင်ရတာက ဗီလာတို့အတွက် အထင်ကြီးစရာ နိုင်ပွဲဖြစ်ပါတယ်။ ဘန်လေက ပုံစံကောင်းတွေ ရနေပေမယ့် အဲ့လိုအသင်းကို ၃ ဂိုး သွင်းပြခဲ့တာက ဗီလာဟာ ဘယ်လောက်တောင် အန္တရာယ်ကြီးလဲ ပြသနေပါတယ်။\n\n ကြီး ၆ ကြီး ပြင်ပမှာတော့ တိုက်စစ်ပိုင်းမှာ ဗီလာအသင်း ပိုင်ဆိုင်ထားသလို အရည်အချင်းနဲ့ ရွေးချယ်စရာတွေ ရှိနေတဲ့ အသင်းမျိုး သိပ်မာျးများစားစား မရှိပါဘူး။",
"btext3": "စပါးကို ရင်ဆိုင်တုန်းက လီဗာပူး ကစားသွားတာ အဆိုးချည်း မဟုတ်ပါဘူး။ ဒါပေမယ့် သရေရလဒ်ပဲ ယူနိုင်ခဲ့တာဖြစ်ပါတယ်။ လီဗာပူးက ပွဲတွေ အများကြီးကို အနိုင်ရထားပြီး ဒီလို ရမှတ် လျော့တာတွေကတော့ တစ်ချိန်မှာ ဖြစ်လာမှာပါပဲ။\n\n လက်ကျန် ပွဲတွေကို လီဗာပူးအသင်း အနိုင်ရနေဖို့ လိုပါတယ်။ ပြီးရင်တော့ သူတို့တွေ ဘယ်အဆင့်ကို ရောက်နိုင်မလဲ ကြည့်ကြတာပေါ့။ ဒီပွဲမှာ လီဗာပူးအသင်း ရမှတ်တွေ ထိခိုက်မယ်လို့ မထင်ပါဘူး။ လီဗာပူး အနိုင်ရမယ်လို့ ခန့်မှန်းမိပါတယ်။\n\n မိုက်ကယ်အိုဝင် ရလဒ် ခန့်မှန်း။ ။ ဗီလာ ၁-၃ လီဗာပူး",
"imgurl1":"https://nyanaykhin.com/wp-content/uploads/2022/05/coutinho-salah-678x381.jpg",
"imgurl2":"https://nyanaykhin.com/wp-content/uploads/2022/04/nn2904-4.jpg",
"imgurl3":"https://static.independent.co.uk/2021/12/11/15/GettyImages-1358433692.jpg?quality=75&width=982&height=726&auto=webp"
 },
   {"ndate":"May 8, 2022",
"htext":"အမှတ်ပေးဖလား ဗိုလ်လုပွဲဆိုတဲ့ ပရီးမီးယားလိဂ် ပွဲစဉ်-၃၉ ဆိုတာ တကယ်ရှိသလား?",
"btext1":"ပရီးမီးယားလိဂ်ဟာ ပုံမှန်အားဖြင့် ကလပ် ၂၀ ပါဝင် ယှဉ်ပြိုင်ရပြီး တစ်သင်းကို ၃၈ ပွဲ ကစားရာမှာ အမှတ် အများဆုံး အသင်းကို ချန်ပီယံဖြစ်စေတာပါ။ ဒါပေမယ့်လို့ ဘောလုံးရာသီ အပြီးသတ်ဖို့ နီးစပ်လာချိန်မှာ ၃၉ ပွဲမြောက် ပွဲစဉ် ဖြစ်လာနိုင်ကြောင်း ထုတ်ပြောမှုတွေ ရှိလာနေပါတယ်။\n\n ဒီတော့ တကယ်ပဲ ၃၉ ပွဲမြောက် ပရီးမီးယားလိဂ်ပွဲဆိုတာ ရှိနေသလား? ရှိခဲ့ရင်ကော အဆိုပါပွဲကို ယှဉ်ပြိုင်ရမှာ ဘယ်လိုအသင်းတွေလဲ? ဒါတွေနဲ့ ပတ်သက်ပြီး The Athletic ရဲ့ ရှင်းပြမှုကို ဖော်ပြသွားပါမယ်။\n\n ပထမဆုံး ပြောပြမှာက ၃၉ ပွဲမြောက် ပရီးမီးယားလိဂ်ပွဲဆိုတာ တကယ်ရှိပါတယ်။ အဆိုပါပွဲကိုတော့ ပရီးမီးယားလိဂ်က တစ်ပွဲတည်း ကစားရမယ့် play-off ပွဲလို့ သုံးနှုန်းထားပြီး အခုချိန်ထိတော့ တစ်ကြိမ်မှ မယှဉ်ပြိုင်ရဖူးတဲ့ ပွဲစဉ်ဖြစ်ပါတယ်။\n\n ဒီပွဲစဉ်ကို ယှဉ်ပြိုင်ခွင့်ရနိုင်တဲ့ အသင်းအမျိုးအစား ၃ မျိုး ရှိထားပါတယ်။\n\n (၁) အမှတ်ပေးဖလား ချန်ပီယံအတွက်\n (၂) ဥရောပဝင်ခွင့် တစ်နေရာအတွက်\n (၃) တန်းဆင်းဇုန် တစ်နေရာအတွက်\n",
"btext2":"ဒီပွဲဖြစ်လာဖို့ ဘာတွေ လိုအပ်သလဲ?\n\n အသေးစိတ်ကျတဲ့ သတ်မှတ်ချက်တွေရှိပါတယ်။ ဒီသတ်မှတ်ချက်တွေကြောင့်လည်း ဒီပွဲစဉ် ဖြစ်လာရဖို့ သိပ်ခက်ခဲတယ်လို့ ဆိုရမှာပါ။ ကလပ်နှစ်သင်းဟာ ရမှတ်တူ၊ သွင်းဂိုးတူ၊ ဂိုးကွာခြားချက် တူရပါမယ်။ အဲ့လိုဖြစ်လာဖို့အပြင် ဒီရာသီ နှစ်သင်း ထိပ်တိုက်တွေ့မှု ရလဒ်ကလည်း တူညီရဦးမှာဖြစ်ပါတယ်။\n\n ဒါပေမယ့် ထူးထူးခြားခြားပဲ ဒီရာသီ လီဗာပူးအသင်းနဲ့ မန်စီးတီးအသင်း ယှဉ်ပြိုင်နေတဲ့ အခြေအနေအရ play-off က ဖြစ်လာနိုင်တဲ့ အခြေအနေမှာ ရှိနေတာကို သတိပြုမိလာကြတယ်။ လီဗာပူးအသင်းဟာ မန်စီးတီးထက် ၁ ပွဲ ပိုကစားထားပြီး ရမှတ်တူ အခြေအနေဖြစ်နေတာပါ။ မန်စီးတီးအသင်း လက်ကျန် ၄ ပွဲမှာ ၁ ပွဲရှုံးပြီး လီဗာပူးက လက်ကျန် ၃ ပွဲလုံး အနိုင်ရရင် ရာသီကုန်မှာ ရမှတ်တူနေဦးမှာဖြစ်ပါတယ်။\n\n ဒါ့အပြင် ဒီရာသီ လီဗာပူးအသင်းက မန်စီးတီးထက် သွင်းဂိုး ၃ ဂိုးပဲ ပိုများပြီး ခံစစ်ပေးဂိုးမှာတော့ ၂ ဂိုး ပိုများထားပါတယ်။ ဒီကျဉ်းမြောင်းတဲ့ ပမာဏဟာ လာမယ့် ၄ ပွဲမှာ ဖြစ်မလာဘူးလို့ ပြောလို့မရပါဘူး။",
"btext3": "ပရီးမီးယားလိဂ်ရဲ့ စည်မျဉ်းမှာ ဘယ်လို ဖော်ပြထားလဲ?\n\n အကယ်လို့ ကလပ်နှစ်သင်းကို စည်းမျဉ်း C.17.1 နဲ့ C.17.2 အရ အဆင့်မခွဲနိုင်ရင် ကြားကွင်းမှာ လိဂ်စည်းမျဉ်းနဲ့ အချိန်အတိုင်း play-off တစ်ပွဲ ကစားစေဖို့ လိဂ်ဘုတ်အဖွဲ့က ဆုံးဖြတ်နိုင်တယ်လို့ ပါရှိပါတယ်။\n\n ဒါကြောင့် ရမှတ်တူနေချိန် နှစ်သင်းရဲ့ head to head ကို ကြည့်မှာဖြစ်ပြီး အဲ့တာပါ တူနေလို့ သွင်းဂိုး၊ ဂိုးကွာခြားချက်မှာပါ ထပ်တူနေရင်တော့ လူပြောနေကြတဲ့ ၃၉ ပွဲမြောက် အမှတ်ပေးပွဲဆိုတာ ဖြစ်လာမှာပဲ ဖြစ်ပါတယ်။\n\n အကယ်လို့ ၃၉ ပွဲမြောက်မှာ ပွဲချိန်တွင်း သရေဖြစ်နေခဲ့ရင်?\n\n လက်တလောမှာတော့ အချိန်ပို ဆက်ကစားစေမယ်၊ ပင်နယ်တီနဲ့ ဆုံးဖြတ်မယ်လို့ The Athletci က ဖော်ပြပါတယ်။ ဒါပေမယ့် ဒီပွဲက ပရီးမီးယားလိဂ်မှာ မဖြစ်ဖူးသေးတာမို့ ဘုတ်အဖွဲ့က ပြန်လည် ဆွေးနွေးမှာ ဖြစ်ပါတယ်။\n\n ဒီပွဲက ဖြစ်လာနိုင်သလား?\n\n ဗြိတိန်နာမည်ကျော် ဘွန်ကီဖြစ်တဲ့ Sky Bet ကတော့ ဒီပွဲဖြစ်လာမယ်ဆိုတာကို 80/1 နဲ့ ပေါက်ကြေး ဖွင့်ထားပါပြီ။ ဒါဟာ ၂၀၁၅-၂၀၁၆ တုန်းက လက်စတာအသင်း ပရီးမီးယားလိဂ် ချန်ပီယံဖြစ်မယ်လို့ ဖွင့်ခဲ့တဲ့ ပေါက်ကြေးထက် ၅ ဆ ဖြစ်နိုင်ချေ ပိုများတာဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/hendo-mancity-pl-678x381.jpg",
"imgurl2":"https://nyanaykhin.com/wp-content/uploads/2022/04/klopp-pep-lfc-city.jpg",
"imgurl3":"https://firstsportz.com/wp-content/uploads/2022/04/CC_Express_20220409_1127340.jpg"
 },
 {"ndate":"May 8, 2022",
"htext":"ဟန်ဒါဆန်ရဲ့နေရာမှာ အစားထိုးရန် လီဗာပူးတို့ ခေါ်ယူသွားရမယ့် ပရီးမီးယားလိဂ် စတားကို ပြောပြလိုက်တဲ့ မာဖီ",
"btext1":"ဒန်နီမာဖီက ၀က်ဟမ်း ကွင်းလယ်လူ ဒန်ကလန်ရိုက်စ်ဟာ လီဗာပူး အတွက် အရမ်းကို ကောင်းလွန်းတဲ့ ကစားသမား ခေါ်ယူမှု ဖြစ်လာလိမ့်မယ်လို့ ဆိုလိုက်ပြီး ဒါဟာ အသင်းခေါင်းဆောင် ဂျော်ဒန်ဟန်ဒါဆန်ရဲ့ နေရာအတွက် အကောင်းဆုံး အစားထိုးမှု ဖြစ်တယ်လို့ ယုံကြည်နေပါတယ်။\n\n ရိုက်စ်ဟာ ဒီရာသီမှာလည်း ၀က်ဟမ်း အတွက် အကောင်းဆုံး ခြေစွမ်းပြ ကစားနေခဲ့တာကြောင့် ထိပ်တန်း အသင်းကြီးတွေက အပြိုင် စိတ်၀င်စားနေကြပြီး လန်ဒန်ကလပ်မှာ အနာဂတ် မတည်မငြိမ် ဖြစ်နေပါတယ်။\n\n မန်ယူနိုက်တက် နဲ့ ချဲလ်ဆီး တို့ကတော့ ရိုက်စ်ကို ခေါ်ယူဖို့ စိတ်၀င်စားမှု အရှိဆုံးကလပ်တွေ ဖြစ်ကြပြီး နည်းပြ ဒေးဗစ်မိုရက် ကတော့ အင်္ဂလန်စတားဟာ ပေါင်သန်း ၁၅၀ တန်ကြေး ရှိတဲ့သူလို့ ပြောလိုက်ပါတယ်။",
"btext2":"လီဗာပူး ကွင်းလယ်လူဟောင်း မာဖီက သူ့အသင်းဟောင်းရဲ့ ငွေကြေး သုံးစွဲနိုင်စွမ်းနဲ့ ပက်သက်ပြီး သံသယ ဖြစ်နေပေမယ့်လည်း ရိုက်စ်ကိုသာ အန်ဖီးထံ ခေါ်ယူနိုင်ခဲ့မယ် ဆိုရင် ဒါဟာ အလွန် ပြောင်မြောက်လှတဲ့ ခေါ်ယူမှု ဖြစ်လာလိမ့်မယ်လို့ မှတ်ချက်ပေးသွား ပါတယ်။\n\n လီဗာပူးတို့ နွေရာသီမှာ ဘယ်ကစားသမားကို ခေါ်ယူသွားသင့်သလဲ ဆိုတဲ့ မေးခွန်းကို မာဖီက “ကျွန်တော့် အတွက် ကတော့ ၁၀၀% ဒန်ကလန်ရိုက်စ် ပါပဲ။ အကယ်၍ ခင်ဗျားတို့ ဂျော်ဒန်ဟန်ဒါဆန်ရဲ့ နေရာကို ရေရှည်မှာ အစားထိုးဖို့ အတွက် ကစားသမား တစ်ဦး ရှာဖွေနေတယ် ဆိုရင် ဒီကစားသမားဟာ အသင်းမှာ နောက်ထပ် ၁၀ နှစ်လောက် ရှိနေနိုင်မယ့်သူ ဖြစ်ရပါမယ်။",
"btext3": "ရိုက်စ်ဟာ တအားကို အားကစား စိတ်ဓာတ် ပြင်းထန်သူပါ။ သူဟာ ဟန်ဒါဆန်လိုမျိုး box to box ကစားပေးနိုင်သူ ဖြစ်ပြီး သူဟာ အသင်းဖော်တွေကိုလည်း ကောင်းစွာ ဦးဆောင်ပေးနိုင်သူ ဖြစ်ပါတယ်။ သူ့အနေနဲ့ ကွင်းလယ် အထိုင်နေရာမှာ ကစားသွားစရာ မလိုပါဘူး။\n\n ဒါပေမယ့် ဖာဘင်ညို ဒဏ်ရာ ရသွားခဲ့မယ်ဆိုရင် ရိုက်စ်ဟာ ဒီနေရာကို ၀င်ပြီး ဖြည့်ကစားပေးနိုင်ပါတယ်။ ကျွန်တော် ကတော့ သူဟာ ၀က်ဟမ်းထက် ပိုကောင်းတဲ့ အသင်းမှာ တအားကို ကောင်းတဲ့ နံပါတ် ၈ ဖြစ်နိုင်မယ်လို့ ထင်ပါတယ်။\n\n သူဟာ တိုက်စစ်ကို လိုက်ပါ ပံ့ပိုးကာ တစ်ချို့ အချိန်တွေမှာ ကိုယ်တိုင်လည်း ဂိုးသွင်းပေးနိုင်တယ် ဆိုတာကို ပြသထားခဲ့ပါတယ်။ သူဟာ တအားကို စျေးကြီးလိမ့်မယ် ဆိုတာ ကျွန်တော် သိပါတယ်။ လီဗာပူး ဘက်ကလည်း ကစားသမား တစ်ဦး အတွက် ဒီလောက် များပြားလှတဲ့ ငွေကြေးပမာဏကို ပေးချေသွားမှာ မဟုတ်ပါဘူး။\n\n ဒါပေမယ့် ပရိတ်သတ်တွေရဲ့ အမြင်နဲ့ Pundit တွေရဲ့ အမြင်ကို ခင်ဗျားတို့ မေးမြန်းသွားမယ် ဆိုရင် လီဗာပူးတို့သာ ဒန်ကလန်ရိုက်စ်ကို ခေါ်ယူနိုင်ခဲ့မယ် ဆိုရင် ဒါဟာ တအားကို ကောင်းမွန်လှတဲ့ ကစားသမား ခေါ်ယူမှု ဖြစ်လာမှာပါ။ ဒါပေမယ့် ကျွန်တော် ခုနက ပြောခဲ့သလိုပဲ ပြောင်းရွေ့ကြေး ပမာဏကြောင့် ဒီအပြောင်းအရွေ့ဟာ မဖြစ်နိုင်လောက်ပါဘူး။” လို့ ဆိုခဲ့ပါတယ်။\n\n SM",
"imgurl1":"https://sportsmyanmar.com/wp-content/uploads/2022/05/received_684684226122556-735x400.jpeg",
"imgurl2":"https://sportsmyanmar.com/wp-content/uploads/2022/05/Declan.Rice_.West_.Ham_.Utd-1-300x169.jpg",
"imgurl3":"https://sportsmyanmar.com/wp-content/uploads/2022/05/received_499760525223027-300x213.jpeg"
 },

             {"ndate":"May 8, 2022",
"htext":"စပါး အသင်းနဲ့ သရေကျပြီးနောက် လီဗာပူး အသင်းရဲ့ဖလားလေးလုံး မျှော်လင့်ချက်နဲ့ ပတ်သက်ပြီး ဝန်ခံမှု ပြုလုပ်လာတဲ့ ကလောပ့်",
"btext1":"ဂျာဂင် ကလောပ့် က အန်ဖီးလ်မှာ စပါး အသင်း နဲ့ တစ်ဖက် တစ်ဂိုးစီ သရေကျပြီးနောက် လီဗာပူး အသင်း ရဲ့ ဖလား လေးလုံး အိပ်မက်ဟာ ပြီးဆုံး သွားသလောက် ရှိပြီ ဖြစ်ကြောင်း ဝန်ခံ ပြောကြား လိုက်ပါတယ် ။\n\n ဒီနေ့ မနက်မှာ ကစားခဲ့တဲ့ ပွဲမှာ စပါး အသင်းဟာ ဆွန်ဟောင်မင် ရဲ့ သွင်းဂိုး စတင် ဦးဆောင် နိုင်ခဲ့ပြီး လီဗာပူး အတွက် ချေပဂိုး ကို ပွဲပြီးခါနီး ၁၅ မိနစ် အလိုမှာ ဒီယက်ဇ် က ပြန်လည် သွင်းယူပေး ခဲ့ပါတယ် ။\n\n လီဗာပူး အသင်းဟာ စပါး အသင်းနဲ့ သရေကျသွားခဲ့ပေမယ့် မန်စီးတီး နဲ့ရမှတ်တူ ၊ တစ်ပွဲပိုကစား ၊ ဂိုးကွာခြားချက် အသာစီး ရထားတာကြောင့် အမှတ်ပေး ဇယားထိပ်ဆုံးကို တက်လှမ်း နိုင်ခဲ့ပါတယ် ။ ဒါပေမယ့်လည်း ဒီကနေ့မှာသာ မန်စီးတီး အသင်း နယူးကာဆယ် ကို အနိုင် ကစားနိုင်ပါက လီဗာပူးကို ရမှတ် ၃ မှတ်အထိ ဖြတ်ထားနိုင်မှာ ဖြစ်ပါတယ်။ ",
"btext2":"လီဗာပူး နည်းပြ ကလောပ့် က ပက်ဂွာဒီယိုလာ ရဲ့မန်စီးတီး အသင်း ခြေချော်ပြီး သူတို့ အသင်း အခွင့်အရေးရလိမ့်မယ်လို့ မမျှော်လင့်ထားကြောင်း စပါး အသင်း နဲ့ သရေကျခဲ့တဲ့ ပွဲအပြီး အင်တာဗျူးမှာ ပြောကြား သွားခဲ့ပါတယ် ။\n\n လီဗာပူး အသင်းဟာ ဒီရာသီမှာ ခါရာဘောင်းဖလား ရယူထားပြီး ဖြစ်သလို အက်ဖ်အေဖလား နဲ့ ချန်ပီယံလိဂ်ဖလား တို့မှာလည်း ဗိုလ်လုပွဲ တက်ရောက်ထားနိုင်တာကြောင့် တစ်ရာသီတည်း ဖလား လေးလုံး ရနိုင်တဲ့ အခွင့်အရေး ရှိနေတာပါ ။\n\n ကလောပ့် က BBC Sports နဲ့ အင်တာဗျူးမှာ ” ကျွန်တော် ပျော်တော့ မပျော်နေပါဘူး ၊ ဒါပေမယ့် အခုအချိန် ကစားသမားတွေ ဝမ်းနည်းနေသလိုမျိုးလည်း ဝမ်းမနည်းနေပါဘူး ၊ ကျွန်တော့်မှာ ဘာတွေ ဘာကြောင့် ဖြစ်ပျက်သွားခဲ့သလဲ ဆိုတာ ရှင်းပြဖို့တာဝန် ရှိပါတယ် ။ ”",
"btext3": "“ဟယ်ရီကိန်း နဲ့ ဆွန်ဟောင်မင် တို့ နှစ်ဦးစလုံးက အပြည့်အ​ဝ အနားရထားကြတာပါ ၊ ဒါကြောင့်လည်း အတော်လေး ခက်ခဲသွားခဲ့တယ် ဆိုရမှာပါ ၊ အဲ့ဒါကြောင့်လည်း ဖလားလေးလုံးရဖို့ ဆိုတာက မဖြစ်နိုင်တာပါ ။ ”\n\n ” ဒီနိုင်ငံ က ကလပ် အသင်း အနေနဲ့ ဖလား လေးလုံး မရနိုင်တဲ့ အကြောင်းအရင်းက ရှိကို ရှိပါတယ် ။ ကျွန်တော်တို့ ဆက်လ​က် ကြိုးစားသွားပါဦးမယ် ၊ ကျွန်တော် ဒီမှာ ထိုင်ပြီး မန်စီးတီး အသင်း အမှတ်လျော့လိမ့်မယ်လို့ ပြောချင်တာပေါ့ဗျာ ။ ”\n\n ” ဒါပေမယ့် သူတို့ အမှတ်လျော့နိုင်တဲ့ အလားအလာ မမြင်ပါဘူး ၊ ကျွန်တော် မတူ ကွဲပြားတဲ့ အမြင်နဲ့ တွေးနိုင်ဖို့ ဆုတောင်းချင်ပေမယ့် စီးတီး အမှတ်လျော့နိုင်ချေကို မတွေ့ပါဘူး ၊ ဒါပေမယ့် ဘာတွေ ဆက်ဖြစ်လာမလဲ စောင့်ကြည့်ကြတာပေါ့ဗျာ ။ ” လို့ ပြောကြား သွားခဲ့ပါတယ် ။\n\n SM",
"imgurl1":"https://xyznews.co/wp-content/uploads/2022/05/IMG_20220508_080702.jpg",
"imgurl2":"https://xyznews.co/wp-content/uploads/2022/05/IMG_20220508_081040-300x158.jpg",
"imgurl3":"https://xyznews.co/wp-content/uploads/2022/05/IMG_20220508_081356-300x166.jpg"
 },
            {"ndate":"May 8, 2022",
"htext":"စပါးအတွက် မှတ်ချက်ပေးပြီး လီဗာပူးအသင်းက ဆက်ပြီး ယှဉ်ပြိုင်ဦးမှာပါလို့ ကလော့ပ် အသိပေး",
"btext1":"အန်ဖီးကွင်းမှာ စပါးအသင်းကို သရေကျတာက အသင်းလိုချင်တဲ့ ရလဒ်မျိုး မဟုတ်ပေမယ့် ခိုင်မာတဲ့ စိတ်ဓါတ်ပိုင်းကို ဆက်ပြီး ပြသနိုင်ခဲ့တာအတွက် ဂုဏ်ယူတယ်လို့ ကလော့ပ်က ဆိုပါတယ်။\n\n စပါးအသင်းဟာ ကောင်တာကစားဖို့ကို ပြင်ဆင်လာခဲ့ပြီး လီဗာပူးအသင်းကို ဒုက္ခတွေ ပေးနိုင်ခဲ့ပါတယ်။ ဒီပွဲမှာတော့ လီဗာပူးအသင်းက ကစားအားကျဆင်းနေခြင်းကြောင့် ပွဲကို လွှမ်းမိုးဖို့ ခက်ခက်ခဲခဲ ကြိုးစားခဲ့ရသလို အထူးသဖြင့် တိုက်စစ်ပိုင်း အခွင့်အရေး ရှာဖွေနိုင်စွမ်း နည်းပါခြင်းကြောင့် ရလဒ် ထိခိုက်ခဲ့တာဖြစ်ပါတယ်။\n\n ပထမပိုင်းမှာ နှစ်သင်းလုံး ဂိုးမရခဲ့ဘဲ ဒုတိယပိုင်းမှ ဆွန်က ဦးဆောင်ဂိုး ရယူကာ ဒီယက်စ်က ခြေပဂိုး ပြန်သွင်းခဲ့တာဖြစ်တယ်။ ပွဲအပြီးရလဒ်အတွက် ကလော့ပ်ကတော့ စိတ်ဓါတ်ကျဟန် မရှိဘဲ ဆက်ပြီး ကြိုးစားရအောင်လို့ အားလုံးကို တိုက်တွန်းခဲ့ကာ စပါးကိုလည်း ချီးကျူးသွားခဲ့ပါတယ်။",
"btext2":"ပွဲအပြီးမှာ ကလော့ပ်က ” စွမ်းဆောင်ရည်အတွက် ကျနော် ကျေနပ် ပျော်ရွှင်ပါတယ်။ ပွဲပလန်ကောင်းနဲ့ လာရောက် ယှဉ်ပြိုင်တဲ့ မယုံနိုင်စရာ ပြိုင်ဘက်ကောင်းကို ရင်ဆိုင်ရာမှာ ကျနော်တို့ ပြသခဲ့တဲ့ စိတ်ပိုင်းဆိုင်ရာအတွက်လည်း ဂုဏ်ယူမိတယ်။\n\n ဒီကနေ့ အချို့ကိစ္စတွေက မတူညီတဲ့ အဆင့်တွေမှာ ရှိခဲ့ပါတယ်။ ကောင်တာ ဖိအားပေးမှုတွေက သိပ်ကိုကောင်းခဲ့တယ်။ ဒါပေမယ့် စပါးက ဂိုးတစ်ဂိုး ရခဲ့တာကြောင့် ကျနော်တို့က တည်ငြိမ်မှုကို ဆက်ထိန်းဖို့ လိုအပ်ခဲ့တယ်။ အဲ့လို ထိန်းဖို့ဆိုတာက စိန်ခေါ်မှုကြီးလည်း ဖြစ်ခဲ့ပါတယ်။ ဒါပေမယ့်လို့ အကောင်းဆုံး ဆက်ယှဉ်ပြိုင်ပြီး သရေကျမယ့် သွင်းဂိုးကို ရယူနိုင်ခဲ့ပါတယ်။\n\n ဒီရလဒ်က ကျနော်တို့ ရလိုတဲ့ ရလဒ်တော့ မဟုတ်ပါဘူး။ ဒါပေမယ့် စွမ်းဆောင်ရည်ကတော့ ကျနော်တို့ လိုချင်ခဲ့တဲ့ စွမ်းဆောင်ရည်ဖြစ်လို့ အဆင်ပြေပါတယ်။ ကမ္ဘာအဆင့် ကစားသမားတွေနဲ့ ကမ္ဘာအဆင့် မန်နေဂျာတစ်ဦး ရှိနေတဲ့ အသင်းကောင်းတစ်သင်းကို ရင်ဆိုင်ရတာက သိပ်ကို ခက်ခဲခဲ့ပါတယ်။",
"btext3": "သူတို့က တစ်ပတ်လုံး ပြင်ဆင်ထားချိန်မှာ ကျနော်တို့က ၃ ရက်တိုင်းကို ၁ ပွဲနှုန်း ကစားထားရတယ်။ အဝတ်လဲခန်းက အရမ်းကြီးတော့ အခြအနေ ကောင်းမနေပါဘူး။ ဒါပေမယ့် လုပ်စမ်းပါ။ နောက်ပွဲတွေလည်း ကစားရပါဦးမယ်။ ကျနော်တို့ ဆက်ပြီး ယှဉ်ပြိုင်သွားဦးမှာပါ ” လို့ ဆိုသွားခဲ့တာဖြစ်ပါတယ်။\n\n လီဗာပူးအသင်းရဲ့ လက်ကျန် ပရီးမီးယားလိဂ် ၃ ပွဲကတော့ အက်စတွန်ဗီလာ၊ ဆောက်သမ်တန်၊ ဝုဗ်တို့ဖြစ်ပြီး မန်စီးတီးရဲ့ လက်ကျန် ၄ ပွဲကတော့ နယူးကာဆယ်၊ ဝက်ဟမ်း၊ ဝုဗ်၊ အက်စတွန်ဗီလာတို့ပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/354582022-678x381.jpg",
"imgurl2":"https://nyanaykhin.com/wp-content/uploads/2022/05/355582022-1536x900.jpg",
"imgurl3":"https://static.independent.co.uk/2022/05/07/20/SEI102737188.jpg"
 },

           {"ndate":"May 7, 2022",
"htext":"ဒီယက်စ်၊ သီယေဂိုတို့ ပါဝင်လာနိုင်တဲ့ စပါးပွဲအတွက် လီဗာပူး ပွဲထွက် လူစာရင်း ပွဲကြို ခန့်မှန်းခြင်း",
"btext1":"ဒီည မြန်မာစံတော်ချိန် ၁း၁၅ နာရီ မှာတော့ လီဗာပူးအသင်းဟာ စပါးအသင်းကို အန်ဖီးကွင်းမှာ ဧည့်ခံကစားမှာဖြစ်ပါတယ်။\n\n ဒီပွဲဟာ လက်ကျန် အမှတ်ပေးပွဲ ၄ ပွဲအတွင်း လီဗာပူးအတွက် အရေးကြီးဆုံးသော စိန်ခေါ်မှုလည်းဖြစ်ပါတယ်။ စပါးဟာ ခြေတက်နေတဲ့ အသင်းဖြစ်သလို ကြီး ၆ ကြီးထဲက တစ်သင်းဖြစ်တာကြောင့် အသင်းကို ဒုက္ခပေးနိုင်ပါတယ်။ ဒါ့အပြင် စပါးဟာ ချန်ပီယံလိဂ်ဝင်ခွင့်အတွက် အာဆင်နယ်နဲ့ အပြိုင်ဖြစ်နေတာမို့ တော်တော်လေးကို အရေးကြီးတဲ့ ပွဲစဉ်ပါ။\n\n လီဗာပူးက ဒီအပတ်ပွဲကို အရင်ကစားရမှာဖြစ်ပြီး မနက်ဖြန်မှာ မန်စီးတီးက နယူးကာဆယ်ကို အိမ်ကွင်းမှာ ဧည့်ခံရပါလိမ့်မယ်။ ဒီပွဲကို အနိုင်ယူထားမယ်ဆိုရင် ချန်ပီယံလိဂ်ကနေ ထိခိုက်မှုကြီး ရင်ဆိုင်ထားရတဲ့ မန်စီးတီးတို့ ရလဒ်ဆိုး တစ်ခုခုဖြစ်ချိန်မှာ ကိုယ်က ဇယားထိပ်ကို ဦးဆောင်ပြီး ဖြစ်ပါမယ်။ ဒါကြောင့် အမှတ်ပေးဖလား ပြိုင်ဆိုင်မှာ အပြောင်းအလဲကြီး ဖြစ်သွားနိုင်တဲ့ပွဲလို့တောင် ဆိုနိုင်ပါတယ်။\n\n Team news\n ဖာမင်နို ပြန်လာပါပြီ။ ဒါပေမယ့် စပါးပွဲမှာ ကစားဖို့ မသေချာပါဘူး။\n အခြားသော ဒဏ်ရာပြဿနာ မရှိပါဘူး။\n\n Liverpool’s XI vs. Tottenham",
"btext2":"ဒီပွဲမှာတော့ မန်နေဂျာကလော့ပ်ဟာ ဗီလာရီးရဲလ်ပွဲက လူစာရင်းကို ၃ နေရာလောက် အပြောင်းအလဲ လုပ်ပါလိမ့်မယ်။ ဂိုးသမားနေရာ အယ်လီဆန်ဖြစ်ကာ ဘယ်အစွန်နဲ့ ညာအစွန်မှာ ရိုဘို၊ ထရန့်တို့ကို ဖယ်ထုတ်နိုင်ဦးမှာ မဟုတ်ပါဘူး။ ခံစစ်မှူး နေရာတွေမှာတော့ မာတစ်နဲ့ ဗန်ဒိုက်တို့ ပွဲထွက်ပါမယ်။",
"btext3": "ကွင်းလယ်မှာတော့ ဖာဘင်ညို၊ သီယေဂို၊ ဟန်ဒါဆန်တို့ကို ပွဲထုတ်မယ်လို့ ယုံကြည်ရတယ်။ ကိတ်တာပါတဲ့ ကွင်းလယ်ဟာ ဗီလာရီးရဲလ် ပထမပိုင်းမှာ ခြေစွမ်းဆိုးခဲ့ပြီး ဒုတိယပိုင်းမှာ ခြေစွမ်းကောင်းခဲ့ပါတယ်။ ဒါပေမယ့် စပါးပွဲမှာ ဟန်ဒါဆန်ကို ထည့်သွင်းနိုင်တာက ကွင်းလယ်စီချင်းထိုးမှုတွေမှာ အမြင့်ဘောအတွက်ကော၊ ကိန်းပါဝင်တဲ့ စပါးကို ဒိုင်မျက်နှာသာပေးခြင်းကနေ ခုခံဖို့အတွက်ကောဖြစ်ပါတယ်။\n\n တိုက်စစ်မှာတော့ ပရိသတ်ကြိုက်ဖြစ်နေတဲ့ ဒီယက်စ်ကို ဆာလာ၊ မာနေးတို့နဲ့ တွဲပေးပြီး အန်ဖီးကွင်းက ပရိသတ်ထုကို ဆူပွက်စေပါမယ်။ ကလော့ပ်ဟာ ကြံ့ခိုင်မှုကို မူတည်ပြီး လူစာရင်း ထုတ်လေ့ရှိပေမယ့် သူက ပရိသတ်တွေ စိတ်ပျော်ရွှင်ဖို့ကိုလည်း ဖန်တီးပေးလေ့ရှိတာမို့ ဂျိုတာကို ကျော်ပြီး ဒီယက်စ် ပွဲထွက်ဖို့ အခွင့်အရေး များပါတယ်။",
"imgurl1":"https://nyanaykhin.com/wp-content/uploads/2022/05/klopp-conte-678x381.jpg",
"imgurl2":"https://nyanaykhin.com/wp-content/uploads/2022/05/1158572022.jpg",
"imgurl3":"https://i.ytimg.com/vi/Mc6VnijURX8/maxresdefault.jpg"
 },
           {"ndate":"May 7, 2022",
"htext":"အနာဂတ်မှာ လီဗာပူးရဲ့ ဂန္တဝင် ကျောနံပါတ်ကို ဆက်ခံလိုကြောင်း အရိပ်အမြွက် ပြောလာတဲ့ ဟာဗေး",
"btext1":" ဟာဗေး အယ်လီးယော့ သူ့ရဲ့ လက်ရှိ ကျောနံပါတ် ရွေးချယ်မှုဟာ နံပါတ် ၇ ကို သဘောကျခြင်းကြောင့်လို့ ဖွင့်ဟခဲ့သလို လီဗာပူးအသင်းရဲ့ ဂန္တဝင် နံပါတ်ကို ဝတ်ဆင်ရဖို့က လူတိုင်းရဲ့ အိမ်မက်ဖြစ်တယ်လို့ ဝန်ခံခဲ့ပါတယ်။\n\n အယ်လီးယော့ဟာ ဆယ်ကျော်သက်ကစားသမားအဖြစ် ၂၀၁၉ တုန်းက ပေါင် ၄.၃ သန်းနဲ့ ဖူလ်ဟမ်ကနေ ပြောင်းရွှေ့လာခဲ့ပြီး အခုဘောလုံးရာသီက လီဗာပူးနဲ့ ၃ ရာသီမြောက်ကို ရောက်လာခဲ့တာ ဖြစ်ပါတယ်။ သူဟာ လီဗာပူးအသင်းရဲ့ အနာဂတ် အကောင်းဆုံး ကြယ်ပွင့်ဖြစ်ကာ ရာသီစက အခြေအနေဆိုးတွေကြောင့် မြက်ခင်းပြင်နဲ့ ဝေးကွာနေခဲ့တယ်။\n\n လိဒ်ယူနိုက်တက်ကို ရင်ဆိုင်စဉ်က ရရှိခဲ့တဲ့ ပြင်းထန်တဲ့ ခြေကျင်းဝတ် ဒဏ်ရာကြောင့် ပွဲကစားချိန်တွေ ကန့်သတ်ခံခဲ့ရသူဖြစ်တယ်။ ဒါပေမယ့် လီဗာပူးအသင်းက အခုကနေ မေလအထိ နောက်ထပ် ဆုဖလား ၃ လုံး ကြိုးပမ်းဖို့ ရှိနေသေးတာနဲ့အတူ ဒီရာသီမှာ စီနီယာအသင်းအတွက် ၁၀ ပွဲ ကစားပေး အသက် ၁၉ နှစ်အရွယ် ကစားသမားဟာ ပွဲကစားခွင့်တွေ ရလာနိုင်ပါသေးတယ်။",
"btext2":"၂၀၂၂-၂၃ ရာသီမှာတော့ လီဗာပူးစီနီယာလူစာရင်းအတွင်း ကြီးမားတဲ့ အရှိန်အဟုန်နဲ့ ဝင်ရောက်လာမယ့် အယ်လီးယော့ဟာ ဂန္တဝင်နံပါတ်တစ်ခုကို ဆက်ခံသွားမလား စောင့်ကြည့်ရဦးမှာပါ။\n\n “ ကျွန်တော် ကလေးဘဝတုန်းက နံပါတ် ၇ ဝတ်ခဲ့တဲ့ ကစားသမားတွေကို ကြိုက်တတ်ပါတယ်။ လူးဝစ် ဆွာရက်စ်တို့လိုပေါ့။ ကျွန်တော့် နောက်ကျောမှာလည်း နံပါတ် ၇ ကို ဝတ်နေကျပါ။ ဒါပေမယ့် ငယ်သေးတဲ့အရွယ်မှာ အသင်းနဲ့ စာချုပ်ချုပ်ရတော့ နံပါတ် အသေးတွေကို ရွေးချယ်လို့ မရပါဘူး။\n\n လီဗာပူးအသင်းမှာ နံပါတ် ၇ ပါတဲ့ ရွေးချယ်စရာက နံပါတ် ၆၇ ပဲ ရှိခဲ့တာပါ။ အဲ့တော့ ၆၇ ကိုပဲ ရွေးလိုက်ရတာပေါ့။ ကျွန်တော်က ညာတောင်ပံမှာ ကစားခဲ့ရတာဖြစ်ပြီး ထရန့်က နံပါတ် ၆၆၊ ကျွန်တော်က ၆၇ ဆိုတော့ မိုက်တယ်လို့ ထင်ခဲ့ပါတယ်။ ဒီနံပါတ်ဝတ်တဲ့လူ အများကြီး မရှိပါဘူး။ ဒီလိုမျိုး ထူးခြားတဲ့သူဖြစ်ရတာ ကောင်းပါတယ်”လို့ အယ်လီးယော့က ဆိုပါတယ်။",
"btext3": "လက်ရှိမှာ အဲလီယော့က နံပါတ် ၆၇ ဝတ်ဆင်နေတာဖြစ်ပြီး သူများနဲ့မတူတာ ကောင်းတယ်လို့ ပြောဆိုခဲ့ပေမယ့် အနာဂတ်မှာ အပြောင်းအလဲလုပ်နိုင်ကြောင်း ဝန်န်ခံခဲ့ပါတယ်။ ထရန့်က ကျောနံပါတ် ၆၆ ကိုပဲ ဆက်ဝတ်ပြီး ဂန္တဝင်တွင်စေဖို့ ရည်မှန်းထားသလိုမျိုး သူကော အနာဂတ်မှာ နံပါတ် ၆၇ ကိုပဲ ဆက်ဝတ်သွားမှာလားလို့ မေးမြန်းခဲ့ရာ အယ်လီးယော့က\n\n “ ဘယ်သူသိမှာလဲ။ တကယ်လို့ ကြီးမားတဲ့ နံပါတ် တစ်ခုခု ရနိုင်မယ်ဆိုရင်တော့ အသင်းရဲ့ ဂန္တဝင်နံပါတ်ကို ဝတ်ဆင်ရဖို့က လူတိုင်းရဲ့ အိမ်မက်ပဲလို့ ထင်ပါတယ် ” လို့ ရှင်းပြခဲ့ပါတယ်။ ကျောနံပါတ် ၇ ဟာ လီဗာပူးသမိုင်းမှာ နံပါတ် ၈၊ နံပါတ် ၉ နဲ့ နံပါတ် ၁၀ တွေလိုပဲ အရေးပါတဲ့ အမှတ်အသားဖြစ်ခဲ့ပါတယ်။ လီဗာပူးရဲ့ ထာဝရ ဂန္တဝင်တွေထဲက တစ်ဦးဖြစ်တဲ့ ဆာကင်နီ ဒဲဂလစ်ချ်ဟာ အနီရောင် ကျောနံပါတ် ၇ နဲ့အတူ ဟုန်းဟုန်းတောက်ခဲ့တာပါ။\n\n ဒါ့အပြင် ဆွာရက်ဇ်၊ ကယ်ဗင်ကီးဂန်း၊ အီယန် ကာလာဂန်၊ ပီတာ ဘီအက်စလေ၊ စတိဗ် မက်မန်နာမန်း၊ ဟယ်ရီ ကီးဝဲလ်တို့လည်း ဝတ်ဆင်ခဲ့ကြတာ ဖြစ်ပါတယ်။ ဂျိမ်းစ်လ်မီနာက လက်ရှိ ဒီနံပါတ်ကို ရယူထားတာဖြစ်ပြီး လက်ထောက် အသင်းခေါင်းဆောင်ဟာ အသင်းမှာ ဆက်ရှိနေဖို့ မသေချာသေးတာဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/havey-elliot-lfc-67-678x381.jpg",
"imgurl2":"https://nyanaykhin.com/wp-content/uploads/2022/04/havey-u23-1536x936.jpg",
"imgurl3":"https://nyanaykhin.com/wp-content/uploads/2022/03/havey-lfc-a.jpg"
 },
          {"ndate":"May 7, 2022",
"htext":"တိုက်စစ်မှူးကောင်းတို့ ကျင်လည်ရာ အန်ဖီးရပ်ဝန်းမှာ ဒီယက်စ်ဆိုတဲ့ မုန်တိုင်း အားကောင်းလာနေပါပြီ",
"btext1":"လူးဝစ် ဒီယက်စ်ဟာ အန်ဖီးမှာ ၃ လပဲ ကြာသေးပေမယ့် အတော်လေး အထင်ကြီးစရာ ကောင်းလောက်အောင် လုပ်ပြခဲ့ပြီးပါပြီ။ သူ့အတွက် ပြောင်းရွှေ့ကြေး အပြည့်အဝ ပေးချေရချိန်မှာ ပေါင် သန်း ၅၀ နီးပါးရှိတာမို့ ဈေးပေါတဲ့ ကစားသမား မဟုတ်ပေမယ့် သူက သေချာပေါက် ဈေးတန်တန်နဲ့ ရခဲ့တဲ့ ပါရမီရှင်တစ်ယောက်ပါ။\n\n အခုလို ကြီးမားတဲ့ ဘောလုံးစင်မြင့်ပေါ်က စပိန် မိုးထဲရေထဲမှာ လီဗာပူးရဲ့ ချန်ပီယံလိဂ် အိမ်မက်တွေ စတင်ထိခိုက်လာချိန်မှာ ကွင်းထဲ ဝင်ရောက်လာပြီး အခြေအနေကို ပြောင်းလဲပေးခဲ့တဲ့သူက ဒီယက်စ်ပါပဲ။ သူက ပွဲကို ပြောင်းလဲပေးသူ။ အခြေအနေတွေကို ပြောင်းလဲပေးသူပါ။ လီဗာပူးရဲ့ ပရီးမီးယားလိဂ်သမိုင်းမှာ ဒီယက်စ်လို အသင်းကို ရောက်လာတည်းက အထိုင်ကျသူမျိုးဆိုလို့ ဗန်ဒိုက် တစ်ဦးပဲ ရှိပါလိမ့်မယ်။\n\n လီဗာပူးအသင်းနဲ့ ကမ္ဘာကျော်ခဲ့တဲ့ ဖာနန်ဒို တောရက်စ်နဲ့ လူးဝစ် ဆွာရက်စ်တို့ရဲ့ နာမည်တွေ ပေါင်းစပ်ထားသလိုဖြစ်နေတဲ့ လူးဝစ် ဖာနန်ဒို ဒီယက်စ်ဟာ သူ့ရှေ့က တိုက်စစ်သမားတွေ ရခဲ့တဲ့ ချစ်ခြင်းတွေမျိုး လီဗာပူးပရိသတ်တွေထံက စတင်ရရှိနေပါပြီ။\n\n ဒီယက်စ်ကို ထည့်သွင်းချိန်မှာ လီဗာပူးဟာ ချောက်ကမ်းပါး အစွန်းကို ရောက်နေခဲ့ပေမယ့် အခုတော့ ပါရီအိမ်မက်၊ ၇ ကြိမ်မြောက် ဥရောပဖလားကို စတင်အိမ်မက် မက်လို့ရပါပြီ။",
"btext2":"လီဗာပူးအသင်းက ပထမအကျော့အပြီး ဖိုင်နယ်ကို ခြေတစ်ဖက် လှမ်းထားခဲ့ပြီလို့ ယုံကြည်ခံရတယ်။ အားလုံး ထင်ထားခဲ့တာက ဒုတိယအကျော့မှာ ဘယ်နှဂိုးနဲ့ အနိုင်ထပ်ရမလဲပေါ့။ ဒါပေမယ့် ပြိုင်ဘက်ကို သတိလက်လွတ် ဖြစ်မိခဲ့တယ်။ အမ်မရီက ဒုတိယအကျော့မှာ အန်ဖီးတုန်းက အပြတ်အသတ် အရေးနိမ့်ခဲ့တဲ့ ဗီလာရီးရဲလ်နဲ့ မတူတဲ့ အသင်းကို ပြသသွားမယ်လို့ ကတိပေးခဲ့တာပါ။ လီဗာပူးအသင်းကို စပိန်မြေမှာ ခံစားသွားရအောင် လုပ်ပြမယ်လို့ သူသတိပေးခဲ့ပါတယ်။\n\n သူပြောတာ မှန်ခဲ့ပါတယ်။ မိုးတွေ တဖွဲဖွဲရွာပြီး ကျစ်လျစ်သိပ်သည်းတဲ့ ကွင်းသေးသေးလေးက ပထမအကျော့မှာ ၂-၀ အနိုင်ယူထားတဲ့ ကမ္ဘာအကောင်းဆုံးတွေ ပြည့်နေတဲ့ အသင်းကို တုန့်ပြန်ပြဖို့ ကြုံးဝါးအော်ဟစ်နေတာက တကယ်ကို လေးစားလောက်စရာပါ။ ကလော့ပ်ရဲ့ အသင်းဟာ အပြင်းထန်ဆုံး ဖိအားအောက်မှာ အံ့ဩမှင်သက်ခဲ့ရသလို လီဗာပူးပရိသတ်တွေ ကိုယ်တိုင်ကလည်း ဗီလာရီးရဲလ်ရဲ့ ရုန်းအားကို အထင်ကြီးမိခဲ့ကြပါတယ်။\n\n ပထမပိုင်း သွင်းဂိုး ၂ ဂိုးနဲ့အတူ ဗီလာရီးရဲလ် ပရိသတ်တွေရဲ့ မျှော်လင့်ချက်တွေကို ယုံကြည်ချက်အဖြစ် ပြောင်းလဲစေခဲ့တာပါ။ ဂျူဗင်တပ်၊ ဘိုင်ယန်မြူးနစ်တို့လိုပဲ လီဗာပူးကလည်း သူတို့ရဲ့ ရုန်းအားကို ဖြေရှင်းဖို့ အဖြေမရှိတော့သလို ဖြစ်ခဲ့တာပါ။ လွန်ခဲ့တဲ့ တစ်ပတ်တုန်းက အရမ်းကောင်းခဲ့တဲ့ လီဗာပူးက ဘာမှမဟုတ်တော့ပါဘူး။ အမှားအယွင်းတွေ၊ ခြေလှမ်မှားတွေ၊ နားလည်မှုလွဲခြင်းတွေနဲ့ အသင်းရဲ့ စွမ်းဆောင်ရည်က ပြုန်းတီးခဲ့ရပါတယ်။\n\n ပထမပိုင်းအပြီးမှာ အသင်း လိုအပ်နေခဲ့တဲ့အရာကို ရခဲ့ပါတယ်။ ဒီယက်စ် ဝင်လာခဲ့ပြီးနောက်မှာ အရာအားလုံး ပြောင်းလဲသွားခဲ့တာပါ။ ဒါဟာ သူ့ရဲ့ ပြင်းပြတဲ့ စိတ်ဆန္ဒတွေကြောင့် ဖြစ်သလို လီဗာပူးအသင်းသားတွေရဲ့ မွန်းစတားတွေလို ခံနိုင်ရည် ပြည့်ဝလှတဲ့ စိတ်ဓါတ်ပိုင်း မာကျောမှုတွေကြောင့်လည်း ဖြစ်နိုင်ပါတယ်။\n\n လီဗာပူးဟာ ကွင်းထဲကို အားဖြည့်ဖို့ ဝင်ရောက်လာတဲ့ စူပါစတားအသစ်နဲ့အတူ လုံးဝ ပြောင်းလဲသွားခဲ့တဲ့ အသင်းတစ်သင်း ဖြစ်ခဲ့ပါတယ်။ ဒီယက်စ်ဟာ အာနိုးရဲ့ ဖြတ်တင်ဘောကနေ အနီးကပ် ခေါင်းတိုက်ချက်နဲ့အတူ ဒုတိယဂိုး သွင်းယူခဲ့ပါတယ်။ ဒါပေမယ့် အဲ့မတိုင်ခင်မှာတောင် သူက လီဗာပူးကို အသာစီးရအောင် ကူညီပေးခဲ့ပြီး နောက်ခံလူတွေဆီ ပြေးကာ အန္တရာယ်တွေ ဖန်တီးခဲ့ပါတယ်။",
"btext3": "၁၂ မိနစ်အတွင်း ၃ ဂိုးသွင်းယူခဲ့ပြီး ပထမပိုင်းတုန်းက ဆိုးရွား စုတ်ချာလှတဲ့ အခြေအနေကို ပြောင်းပြန်လှန်ပစ်ခဲ့တာပါ။ နှစ်ကျော့ပေါင်း ၃-၂ နဲ့ လီဗာပူးတို့ အောင်ပွဲခံနေခဲ့ချိန်မှာ ဗီလာရီးရဲလ်က သူတို့အခွင့်အရေးတွေ အဆုံးသတ်သွားပြီလို့ ခံစားခဲ့ရပါလိမ့်မယ်။ အဆုံးသတ်မှာ လီဗာပူးက အေးအေးဆေးဆေး ပြန်ဖြစ်သွားခဲ့ပြီး နောက်ဆုံး မိနစ် ၂၀ ကို ဘာမှမဖြစ်ခဲ့သလိုမျိုး ပျော်ပျော်ရွှင်ရွှင် ကစားနိုင်ခဲ့ပါတယ်။\n\n စပိန်အရှေ့ကမ်းရိုးတန်းမှာ စိုစွတ်တဲ့ ရက်သတ္တပတ်ဖြစ်ခဲ့ပေမယ့် လီဗာပူးအသင်းရဲ့ စိတ်ဓာတ်ကိုတော့ မလျော့ပါးစေခဲ့ပါဘူး။ အဆုံးသတ်မှာ ၅ ရာသီအတွင်း ၃ ကြိမ်မြောက် ချန်ပီယံလိဂ်ဖိုင်နယ်ကို တက်ရောက်နိုင်ခြင်းနဲ့အတူ ကလော့ပ်ရဲ့ ကစားသမားတွေက အောင်ပွဲခံခဲ့ပြီး ပရိသတ်တွေကို ဂုဏ်ပြုခဲ့ကြပါတယ်။\n\n အန်ဖီးကတော့ လာမယ့် စနေနေ့ ပရီးမီးယားလိဂ်မှာ စပါးကို ကြိုဆိုရတဲ့အခါ ချန်ပီယံလိဂ် ဗိုလ်လုပွဲရောက် အသင်းရဲ့ ပရိသတ်တွေအဖြစ် ပြန်လည် ဦးမော့လာပါလိမ့်မယ်။ စပါးအသင်းက ကြီးမားတဲ ခြိမ်းခြောက်မှုတစ်ခု ပေးကောင်းပေးနိုင်ပေမယ့် လီဗာပူးရဲ့ ဖလားလေးလုံး မျှော်လင့်ချက်က ရှိနေတုန်းပါပဲ။ လီဗာပူးအသင်းဟာ မီးတောက်နေတဲ့ စိတ်ဆန္ဒတွေနဲ့ ပရီးမီးယားလိဂ်ဖလားအတွက် ယှဉ်ပြိုင်ဦးမှာပါပဲ။\n\n စနေနေ့ လီဗာပူးရဲ့ ပွဲထွက်စာရင်းမှာ လူးဝစ် ဖာနန်ဒို ဒီယက်စ် မာရူလန်ဒါဆိုတဲ့ နာမည်ကို ကလော့ပ် ထည့်သွင်းပေးမှာကို အားလုံး မြင်လိုနေပြီဆိုတာ သေချာသလောက် ရှိနေပြီဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/diaz-pele-678x381.jpg",
"imgurl2":"https://nyanaykhin.com/wp-content/uploads/2022/05/diaz-lfc-ucl-1536x923.jpg",
"imgurl3":"https://nyanaykhin.com/wp-content/uploads/2022/05/diaz-villarreal-goal-1536x851.jpg"
 },

           {"ndate":"May 6, 2022",
"htext":"ချန်ပီယံလိဂ်ပြိုင်ပွဲကနေ မန်စီးတီးတို့ ထွက်ခွာခဲ့ရမှုကြောင့် လီဗာပူးတို့ အကျိုးရှိလာနိုင်တဲ့ အရာ ၂ ခုကို ပြောပြသွားခဲ့တဲ့ ကာရေဂါ",
"btext1":"ဂျေမီကာရေဂါက ချန်ပီယံလိဂ် ဆီမီးဖိုင်နယ် အဆင့်မှာ ရီးရဲယ်မက်ဒရစ်ကို အံ့အားသင့်ဖွယ် ရှုံးနိမ့်ကာ မန်ချက်စတာစီးတီးတို့ ပြိုင်ပွဲကနေ ထွက်ခွာခဲ့ရမှုဟာ ပရီးမီးယားလိဂ် title race ရဲ့ နောက်ဆုံး ခရီးလမ်းမှာ လီဗာပူးကို နည်းလမ်း ၂ မျိုးနဲ့ အကျိုးရှိစေလိမ့်မယ်လို့ ယုံကြည်နေပါတယ်။ မက်ဒရစ်ဟာ ဗုဒ္ဓဟူးနေ့က ဘာနေဗျူးမှာ မန်စီးတီးကို ၃-၁ နဲ့ အနိုင်ယူကာ နှစ်ကျော့ပေါင်း ၆-၅ နဲ့ အနိုင်ရရှိခဲ့ပြီး ပဲရစ်မှာ ကျင်းပသွားမယ့် ချန်ပီယံလိဂ် ဖိုင်နယ် တစ်နေရာစာကို ရယူသွားခဲ့ပါတယ်။\n\n ရိုဒရီဂိုဟာ နာကျင်အချိန်ပိုမှာ ၂ ဂိုး သွင်းယူပေးခဲ့ပြီး ကာရင်ဘန်ဇီးမားက အချိန်ပိုမှာ ပင်နယ်တီ ကနေ ဂိုးသွင်းယူခဲ့တာကြောင့် မက်ဒရစ်တို့ ဖိုင်နယ်ကို တက်သွားခဲ့တာ ဖြစ်ပါတယ်။ ကာရေဂါက လီဗာပူး အတွက် မက်ဒရစ်ဟာ မန်စီးတီးထက်စာရင် ဖိုင်နယ်မှာ လီဗာပူးအတွက် ပိုမို လွယ်ကူတဲ့ ပြိုင်ဘက် ဖြစ်လိမ့်မယ်လို့ ယုံကြည်နေပြီး လီဗာပူးဟာ ချန်ပီယံလိဂ်ဖလားကို ၇ ကြိမ်မြောက် ဆွတ်ခူးနိုင်ရန် ရေပန်းစားတယ်လို့ ပြောသွားပါတယ်။",
"btext2":"ဒါပေမယ့် လီဗာပူး နောက်ခံလူဟောင်းက မန်စီးတီးရဲ့ ဒီရှုံးပွဲဟာ ပရီးမီးယားလိဂ်ဖလားကို ဆွတ်ခူးဖို့ ကြိုးပမ်းနေတဲ့ လီဗာပူး အတွက် အကူအညီ ဖြစ်စေနိုင်တယ်လို့လည်း ယုံကြည်နေပါတယ်။\n\n ကာရေဂါက “မန်စီးတီးတို့ ချန်ပီယံလ်ိဂ် ကနေ ထွက်ခွာခဲ့ရမှုဟာ လီဗာပူးကို နည်းလမ်း ၂ မျိုးနဲ့ အကူအညီ ဖြစ်စေပါတယ်။ စိတ်ဓာတ်ပိုင်း အရ ဒီရှုံးပွဲဟာ မန်ချက်စတာစီးတီး အတွက် ကြီးမားတဲ့ ထိခိုက်မှု ဖြစ်ပါတယ်။ ချန်ပီယံလိဂ် ပြိုင်ပွဲမှာ အကောင်းဆုံး လုပ်နိုင်လ်ိမ့်မယ်လို့ လူတွေ မျှော်လင့်ထားခဲ့ကြတဲ့ ဘယ်အသင်းကြီးမဆို ဒါမှမဟုတ် ဖိုင်နယ်ကို တက်ရောက်နိုင်ရန် မိနစ်ပိုင်းသာ လိုတော့တဲ့ အခြေအနေထိ ရောက်ခဲ့တဲ့ မန်ချက်စတာစီးတီး အနေနဲ့ အတော်လေး စိတ်ပိုင်းဆိုင်ရာ ထိခိုက်မှု ရှိသွားမှာပါ။\n\n စိတ်ဓာတ်ပိုင်းအရ ဒီ weekend မှာ ကစားရမယ့် ပွဲဟာ သူတို့အတွက် တအားကို ခက်ခဲမှာပါ။ ဒါပေမယ့် သူတို့ နယူးကာဆယ်ကို အနိုင်ရလိမ့်မယ်လို့ ကျွန်တော် မျှော်လင့်ထားဆဲ ဖြစ်ပါတယ်။ ဒါပေမယ့် လီဗာပူး အတွက် ကတော့ အကျိုး ရှိမယ့် အရာ ၂ ခု ရှိပါတယ်။ သူတို့ မန်စီးတီးနဲ့ ဖိုင်နယ်မှာ မကစားရတော့တဲ့ အတွက် ဒါဟာ အားလုံးကို အတော်လေး စိတ်သက်သာရာ ရစေခဲ့ပါတယ်။",
"btext3": "မန်ချက်စတာစီးတီးဟာ ရီးရဲယ်မက်ဒရစ်ထက် ပိုကောင်းတဲ့ အသင်းပါ။ ဒါပေမယ့် ချန်ပီယံလိဂ် ဖိုင်နယ်ကို တက်ရောက်သွားခဲ့တဲ့ အသင်း အနေနဲ့ ရီးရဲယ်မက်ဒရစ်လို အခြား နိုင်ငံက ကလပ်ကို ရှုံးတာထက်စာရင် ပြည်တွင်းပြိုင်ဘက်ကို ရှုံးတာက အများကြီး ပိုဆိုးလိမ့်မယ်ဆိုတဲ့ ခံစားချက် ရှိနေပါတယ်။ ပြီးတော့ လီဗာပူးအတွက် ပရီးမီးယားလိဂ်ဖလားကို မဖြစ်မနေ ဆွတ်ခူးဖို့ လိုအပ်တယ် ဆိုတဲ့ ဖိအားက သိပ်မရှိတော့ပါဘူး။ အကယ်၍ စီးတီးတို့ လိဂ်ပြိုင်ပွဲမှာ ဗိုလ်စွဲခဲ့မယ်ဆိုရင်လည်း လီဗာပူးဟာ ချန်ပီယံလိဂ်မှာ အခွင့်အရေး ရှိနေဆဲ ဖြစ်ပါတယ်။\n\n ဒီဖလားကိုတော့ မဖြစ်မနေ ဆွတ်ခူးမှ ဖြစ်တော့မယ်ဆိုတဲ့ ဖိအားက ပိုပြီး ကြီးမားပါတယ်။ ကျွန်တော် ကတော့ လီဗာပူးတို့ ဖလား ၄ ခုစလုံး ရနိုင်တယ်လို့ ထင်ပါတယ်။ လီဗာပူးဟာ အက်ဖ်အေဖလား ဖိုင်နယ်မှာလည်း ရေပန်းစားပါတယ်။ သူတို့ဟာ ရီးရဲယ်မက်ဒရစ်နဲ့ ဖိုင်နယ်မှာလည်း ရေပန်းစားပါတယ်။ မန်စီးတီး ကတော့ လိဂ်ပြိုင်ပွဲမှာ အနည်းငယ်လေး ရေပန်းစားပါတယ်။ အကယ်၍ လီဗာပူးသာ ချန်ပီယံလိဂ် ဖိုင်နယ်မှာ မန်စီးတီးနဲ့ ရင်ဆိုင်သွားရမယ် ဆိုရင် မန်ချက်စတာစီးတီးဟာ ဗိုလ်စွဲဖို့ အများကြီး ရေပန်းစားနေလ်ိမ့်မယ်လို့ ကျွန်တော် ထင်ပါတယ်။” လို့ ပြောသွားပါတယ်။\n\n SM",
"imgurl1":"https://xyznews.co/wp-content/uploads/2022/05/received_541956247506498-1120x450.jpeg",
"imgurl2":"https://xyznews.co/wp-content/uploads/2022/05/received_675725130381134-300x200.jpeg",
"imgurl3":"https://xyznews.co/wp-content/uploads/2022/05/IMG_20220506_183358-300x202.jpg"
 },

           {"ndate":"May 6, 2022",
"htext":"အဲဗာတန်နည်းပြလုပ်စဉ်ကတည်းက မြို့ခံပြိုင်ဖက်လီဗာပူးအသင်းနဲ့ နည်းပြအကြောင်းကို သိထားလို့ ကောင်းကောင်းယှဥ်နိုင်တယ်ဆိုတဲ့ ရီရဲလ်နည်းပြအန်ဆဲလ်လော့တီ",
"btext1":"အဲဗာတန်နည်းပြလုပ်စဉ်ကတည်းက မြို့ခံပြိုင်ဖက်လီဗာပူးအသင်းနဲ့ နည်းပြအကြောင်းကို သိထားလို့ ကောင်းကောင်းယှဥ်နိုင်တယ်ဆိုတဲ့ ရီရဲလ်နည်းပြအန်ဆဲလ်လော့တီ ရီးယဲလ်မက်ဒရစ်အသင်းနည်းပြ အန်ဆယ်လော့တီက လီဗာပူးနဲ့ ချန်ပီယံလိဂ်ဗိုလ်လုပွဲဟာ သူ့အတွက်အသင်းဟောင်း အဲဗာတန်နဲ့ ဒါဘီပွဲတစ်ခုလိုဖြစ်လိမ့်မယ်လို့ ပြောလိုက်ပါတယ်။ရီးရဲလ်မက်ဒရစ်ဟာ သမိုင်းတစ်လျှောက် ၁၇ ကြိမ်မြောက် ဥရောပဖလား ဗိုလ်လုပွဲသို့ တက်ရောက်နိုင်ခဲ့ပြီး မေလ ၂၈ ရက်နေ့ ပြင်သစ်မှာကျင်းပမည့် ဗိုလ်လုပွဲမှာ သူတို့ရဲ့ ၁၄ ကြိမ်မြောက် ဆုဖလားကို ရယူဖို့ ရည်ရွယ်နေတာ ဖြ၏်ပါတယ်။\n\n ၁၉၉၂ တွင် ချန်ပီယံလိဂ်ဖလားသို့ နာမည်ပြောင်းပြီးကတည်းက ရီရဲမက်ဒရစ်က ၂၀၁၈ ယူကရိန်းနိုင်ငံ ကိယက်ဗ်တွင် လီဗာပူးကိုအနိုင်ရခဲ့သောပွဲအပါအဝင် ရှစ်ကြိမ် ယှဉ်ပြိုင်ခဲ့ပါတယ်။\n\n ရီးရဲမက်ဒရစ်အသင်းမန်နေဂျာ အန်ဆယ်လော့တီက လီဗာပူးနှင့် ရင်ဆိုင်ရမည့် ချန်ပီယံလိဂ် ဗိုလ်လုပွဲသည် သူ့အတွက် ဒါဘီပွဲစဉ်ဖြစ်သည်ဟု ထုတ်ဖော်ပြောဆိုလိုက်သည်။ အီတလီလူမျိုးနည်းပြ အန်ဆယ်လော့တီသည် မာဆေးဆိုဒ်ကလပ် အဲဗာတန်ကို ၂ ရာသီကိုင်တွယ်ခဲ့သည်။",
"btext2":"အန်ဆယ်လော့တီသည် ပရီးမီးယားလိဂ်တွင် မြို့ခံပြိုင်ဘက် လီဗာပူးကို အဲဗာတန်အသင်း မန်နေဂျာအဖြစ် ရင်ဆိုင်သည့် အတွေ့အကြုံရှိခဲ့ပြီး အဲဗာတန်ကို ၎င်းကိုင်တွယ်သည့် နှစ်နှစ်တွင် ပရီးမီးယားလိဂ်တန်းစီဇယား၏ အလယ်အလတ်အဆင့်တွင် ရပ်တည်နိုင်ရန် ကူညီပေးနိုင်ခဲ့သည်။ ပြီးခဲ့သည့်နွေရာသီတွင် အန်ဆယ်လော့တီသည် အဲဗာတန်မှ ရီးရဲမက်ဒရစ်သို့ ပြောင်းရွှေ့လာခဲ့ပြီး အဲဗာတန်သည် ယခုအခါတန်းဆင်းအန္တရာယ်နှင့် ရင်ဆိုင်နေရသည်။\n\n လာမည့်မေလတွင်ကစားမည့် ဗိုလ်လုပွဲသည် အန်ဆယ်လော့တီအတွက် ၅ ကြိမ်မြောက် ချန်ပီယံလိဂ် ဗိုလ်လုပွဲဖြစ်ပြီး သူ့အနေဖြင့် လီဗာပူးနှင့် ၃ ကြိမ်မြောက် ရင်ဆိုင်ရသည့် ဗိုလ်လုပွဲလည်း ဖြစ်သည်။ မေလ ၂၈ ရက်ပဲရစ်တွင်ကစားရမည့်ပွဲကို ရီးရဲမက်ဒရစ်အသင်းမန်နေဂျာက ဒါဘီပွဲစဉ်ဟု အမည်ပေးထားခြင်းဖြစ်သည်။\n\n “ကျွန်တော်ခံစားနေရတာက ဗိုလ်လုပွဲရောက်လို့ ပျော်တယ်ဆိုတာပါပဲ။ လီဗာပူးနဲ့ဗိုလ်လုပွဲမှာ တွေ့ပြန်ပြီ။ ကျွန်တော့်ရဲ့ မန်နေဂျာဘဝမှာ လီဗာပူးနဲ့ ဗိုလ်လုပွဲ ၃ ကြိမ်တွေ့ဖူးပါတယ်။ ကျွန်တော် လီဗာပူးမြို့မှာ ၃ နှစ်လောက်နေခဲ့တာဆိုတော့ လီဗာပူးနဲ့ပွဲဟာ ကျွန်တော့်အတွက်တော့ ဒါဘီပွဲစဉ်တစ်ခု လိုပါပဲ”ဟု အန်ဆယ်လော့တီက မာကာသတင်းစာကို ပြောဆိုခဲ့သည်။",
"btext3": "“ကျွန်တော် ကလော့ပ်ကို ကောင်းကောင်းသိပါတယ်။ သူနဲ့ သူ့ရဲ့နည်းပြအဖွဲ့ကို အများကြီးလေးစား ပါတယ်။ ဒီပြိုင်ပွဲက သိပ်ပြီးကြည့်လို့ကောင့်တဲ့ ပွဲတစ်ပွဲဖြစ်လာမှာပါ။ နှစ်သင်းစလုံးက ခြေညီတဲ့ အသင်းတွေဖြစ်ပါတယ်”ဟု အန်ဆယ်လော့တီက ဆက်လက်ပြောဆိုလိုက်သည်။သူ့အနေနဲ့ လီဗာပူးနဲ့နည်းပြအကြောင်း ကောင်းစွာ သိထားလို့ ကြည့်ကောင်းမည့်ပွဲလို့လည်း ဆိုပါတယ်။\n\n လီဗာပူးမန်နေဂျာ ကလော့ပ်သည် သူ၏မန်နေဂျာဘဝတွင် ၄ ကြိမ်ချန်ပီယံလိဂ် ဗိုလ်လုပွဲ တက်ရောက်နိုင်ခဲ့ပြီး တစ်ကြိမ်သာ အနိုင်ရဗိုလ်စွဲခဲ့သည်။ လီဗာပူးသည် ၂၀၁၈ တွင်ရီးရဲမက်ဒရစ်နှင့် ချန်ပီယံလိဂ်ဗိုလ်လုပွဲတွင် တွေ့ဆုံခဲ့သည်။ ထိုပွဲတွင် ဆာလာဒဏ်ရာရကာ လီဗာပူးက ၃-၁ ဖြင့် ရီးရဲမက်ဒရစ်ကို ရှုံးနိမ့်ခဲ့သည်။",
"imgurl1":"https://thuneain.xyz/news/wp-content/uploads/2022/05/Picsart_22-05-06_06-19-44-580-850x550.jpg",
"imgurl2":"https://library.sportingnews.com/styles/crop_style_16_9_mobile_2x/s3/2022-05/-ff338b98-c398-42f5-a6c6-7df802f04a55.png?itok=C6PxQxkE",
"imgurl3":"https://editorial.uefa.com/resources/0275-1511daad4398-2fffda0c9e6a-1000/liverpool_madrid.jpg"
 },
 {"ndate":"May 6, 2022",
"htext":"လီဗာပူး V စပါး ပွဲစဉ်အတွက် မိုက်ကယ်အိုဝင်ရဲ့ ပွဲကြို သုံးသပ်ချက်နဲ့ ရလဒ်ခန့်မှန်း",
"btext1":"ပရီးမီးယားလိဂ် ပြိုင်ပွဲကတော့ အပတ်စဉ် ၃၅ ရောက်ရှိလာပြီ ဖြစ်ပြီး ဒီအပတ် လီဗာပူးပွဲအတွက် ပရီးမီးယားလိဂ် တိုက်စစ်မှုးဟောင်း မိုက်ကယ်အိုဝင် က အခုလို သုံးသပ်ခန့်မှန်းထားပြီ ဖြစ်ပါတယ်။\n\n လီဗာပူး V စပါး\n ပရီးမီးယားလိဂ် ပွဲစဉ် (၃၅)\n မေ ၈ ရက်၊ တနင်္ဂနွေနေ့။\n မြန်မာစံတော်ချိန် မနက် ၁း၁၅ နာရီ။",
"btext2":"မိုက်ကယ်အိုဝင် သုံးသပ်ချက် ။ ။ ဒီလီဗာပူးအသင်းအတွက်တော့ ချီးကျူးကုန်နိုင်လောက်အောင်ပါပဲ။ နိုင်ပွဲတွေက ဆက်တိုက် လာနေပါတယ်။ အရမ်းကောင်းတဲ့ စွမ်းဆောင်ရည် မဟုတ်ဘူးဆိုရင်တောင် ပြီးခဲ့တဲ့ အပတ်တုန်းက နယူးကာဆယ်ကို အနိုင်ရခဲ့တာဟာ ကြီးမားပါတယ်။ ကြားရက်က စပိန်မှာ comeback နိုင်ပွဲ ရယူပြခဲ့တာက လီဗာပူးအသင်းရဲ့ စိတ်ပိုင်းဆိုင်ရာ ကောင်းမွန်မှုတွေကို ဖော်ပြနေတာ ဖြစ်ပါတယ်။\n\n ဗီလာရီးရဲလ်ပွဲမှာ လူးဝစ် ဒီယက်စ်က ပွဲအဖြေကို ပြောင်းလဲပေးခဲ့တယ်။ ဒီပွဲမှာ သူ ပွဲထွက် လူစာရင်းကနေ ပါဝင်လာမယ်လို့ မျှော်လင့်ထားပါတယ်။",
"btext3": "ဒီပွဲက စပါးအတွက် အရေးကြီးတဲ့ ပွဲစဉ်ဖြစ်ပါတယ်။ လက်တလော အာဆင်နယ်ရဲ့ ခြေစွမ်းတွေအရ စပါးအသင်းဟာ ဒီပွဲမှာ ရှုံးလို့ရမယ်လို့ ကျနော်တော့ မထင်ပါဘူး။ ဆွန်က သိပ်ကောင်းတဲ့ ပုံစံတွေ ရနေတာဖြစ်ပြီး ရွှေဖိနပ်ဆုအတွက် ပါဝင် ယှဉ်ပြိုင်နေတာပါ။\n\n ဒါပေမယ့်လည်း လီဗာပူးကို မရွှေးလို့ မရပါဘူး။ လက်တလော ဥရောပမှာ သူတို့ထက် ပိုကောင်းတဲ့အသင်း မရှိပါဘူး။ သူတို့ကို ကြည့်ရတာ မရှုံးတတ်တော့တဲ့ အတိုင်းပါပဲ။ အထူးသဖြင့် အန်ဖီးကွင်းမှာဆိုရင်ပေါ့။\n\n မိုက်ကယ်အိုဝင် ခန့်မှန်းရလဒ်။ ။ လီဗာပူးအသင်းက အိမ်ကွင်းမှာ ၃-၁ ဆိုတဲ့ ရလဒ်နဲ့ အနိုင်ရမယ်လို့ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/owen-lfc-spurs-678x381.jpg",
"imgurl2":"https://nyanaykhin.com/wp-content/uploads/2022/04/diaz-lfc-ucl.jpg",
"imgurl3":"https://i2-prod.football.london/incoming/article17550847.ece/ALTERNATES/s1200/1_spursblog.jpg"
 },
           {"ndate":"May 6, 2022",
"htext":"ဆာလာ တွေ့ချင်ပါတယ် ဆိုတဲ့ ရီးရဲလ် ဗိုလ်လုပွဲ တက်လာတဲ့နောက် လက်စားချေမလား မေးခံရတဲ့ အီဂျစ်သား",
"btext1":"မေလ ၂၉ ရက်နေ့ ပြင်သစ်မှာ ရီးရဲလ်မက်ဒရစ်နဲ့ ရင်ဆိုင်ရမယ့်ပွဲဟာ လီဗာပူးအသင်းနဲ့ သူ့အတွက် စိတ်လှုပ်ရှားစရာ ပွဲစဉ်ဖြစ်တယ်လို့ ဆာလာက ဝန်ခံပါတယ်။\n\n လီဗာပူးဟာ ၂၀၂၁ တုန်းကလည်း ရီးရဲလ်မက်ဒရစ်နဲ့ ထိပ်တိုက်တွေ့ခဲ့သေးပေမယ့် ဗန်ဒိုက်၊ မာတစ်၊ ဂိုးမက်စ်တို့လို အဓိက ခံစစ်မှူးတွေ အားလုံး မပါဝင်နိုင်ဘဲ သီယေဂိုပါ ဒဏ်ရာရနေခြင်းနဲ့အတူ နှစ်ကျော့ပေါင်းမှာ အရေးနိမ့်ခဲ့တာဖြစ်တယ်။",
"btext2":"ဒါပေမယ့် ဆုဖလားအတွက် နှစ်သင်း ထိပ်တိုက်တွေ့တဲ့ နောက်ဆုံးအကြိမ်က ၂၀၁၈ တုန်းကဖြစ်ပြီး ခံစစ်မှူး ရာမိုစ့်ရဲ့ ခပ်ညစ်ညစ် ကစားမှုကြောင့် ဆာလာ လက်ဒဏ်ရာရခဲ့ကာ ပွဲပထမပိုင်းမှာတင် ကွင်းထဲက ထွက်ခွာခဲ့ရတာဖြစ်ပါတယ်။ ပြိုင်ဘက်ဟောင်းနဲ့ ပြန်လည် ယှဉ်ပြိုင်ရမှာကို ဆာလာက အတော်လေး သဘောကျနေတာဖြစ်တယ်။\n\n ဆာလာက ” ကျနော် သိပ်ကို စိတ်လှုပ်ရှားခဲ့တယ်။ အသင်းကလည်း ဒီပွဲအတွက် စိတ်လှုပ်ရှားနေကြမယ်ဆိုတာ ကျနော် သေချာ ပြောရဲပါတယ်။ ဒီပွဲက ခက်ခဲတဲ့ပွဲ ဖြစ်လာမယ်ဆိုတာ သေချာပါတယ်။ သူတို့က သိပ်ကောင်းတဲ့ အသင်းတွေကို အနိုင်ယူခဲ့တာပါ။ ကျနော်တို့ ပွဲအပေါ်မှာ အာရုံစိုက်နေဖို့ လိုအပ်ပါတယ်။ ” လို့ ပြောပါတယ်။",
"btext3": "သတင်းထောက်က – ဒါက လက်စားချေရမယ့် ပွဲစဉ်ဖြစ်မလား? ဆိုပြီး မေးခွန်းထုတ်ခဲ့တယ်။\n\n ” ဟုတ်တာပေါ့။ ဟုတ်တာပေါ့။ ၂၀၁၈ ဖိုင်နယ်မှာ ကျနော်တို့ ရှုံးခဲ့တယ်လေ။ ကျနော်တို့ အားလုံးအတွက် ဝမ်းနည်းစရာ နေ့တစ်နေ့ဖြစ်ခဲ့ပါတယ်။ ဒါက လက်စားချရေမယ့် အချိန်ပါပဲ ” လို့ ဆာလာက တုန့်ပြန်ခဲ့တာဖြစ်ပါတယ်။\n\n လီဗာပူးနဲ့ ရီးရဲလ်မက်ဒရစ်တို့ဟာ အတိတ်တုန်းကလည်း ဥရောပဗိုလ်လုပွဲအဖြစ် ပဲရစ်မှာ ထိပ်တိုက်တွေ့ဖူးပါတယ်။ ထိုစဉ်တုန်းကတော့ လီဗာပူးအသင်းက လာလီဂါဘီလူးကြီးကို အနိုင်ယူပြီး ဆုဖလား အနိုင်ရခဲ့တာပါ။ ဒီတစ်ကြိမ်မှာလည်း အသင်းဟာ အောင်မြေပြန်နင်းပြီး ရီးရဲလ်မက်ဒရစ်ကို အနိုင်ယူဖို့ စိတ်ခွန်းအားတွေ ပြင်းပြနေတော့မှာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/salah-suit-678x381.jpg",
"imgurl2":"https://nyanaykhin.com/wp-content/uploads/2022/05/salah-romas-1536x938.jpg",
"imgurl3":"https://editorial.uefa.com/resources/0275-1511daad4398-2fffda0c9e6a-1000/liverpool_madrid.jpg"
 },


           {"ndate":"May 6, 2022",
"htext":"ဆာလာနဲ့ အသင်းသားတွေက ရီးရဲလ်မက်ဒရစ်ကို လက်စားချေလိုနေကြမယ်လို့ ပြောပြသွားတဲ့ ကာရေဂါ",
"btext1":"လီဗာပူးဟာ မေ ၂၉ ရက်၊ ပဲရစ်က ချန်ပီယံလိဂ် ဖိုင်နယ်မှာ ရီးရဲလ်မက်ဒရစ်နဲ့ ကစားရတဲ့အခါ တိုက်စစ်မှူး မိုဆာလာက ၂၀၁၈ က အကြွေးအတွက် လက်စားချေဖို့ မျှော်လင့်နေမှာပါလို့ ခံစစ်မှူးဟောင်း ဂျေမီကာရေဂါက ပြောဆိုခဲ့ပါတယ်။\n\n လီဗာပူးအသင်းဟာ ဆီမီးဖိုင်နယ်မှာ စပိန်ကလပ် ဗီလာရီးရဲလ်ကို နှစ်ကျော့ပေါင်း ၅-၂ နဲ့ အနိုင်ရခဲ့တာဖြစ်ပြီး ရီးရဲလ်မက်ဒရစ်ကတော့ အင်္ဂလန်ကလပ် မန်စီးတီးကို ၆-၅ နဲ့ အနိုင်ရခဲ့တာ ဖြစ်ပါတယ်။ လီဗာပူးအသင်းက စပိန်ကလပ်တွေကို အိပ်မက်ဆိုး ပေးထားသလို ရီးရဲလ်မက်ဒရစ်ကလည်း အင်္ဂလန်အသင်းတွေကိုမှ ဖြုတ်ချလာခဲ့တာပါ။\n\n ဖိုင်နယ်မှာ ဒီနှစ်သင်း တွေ့ကြတဲ့အခါ ၂၀၁၈ ဗိုလ်လုပွဲကို လူတိုင်း သတိရကြမှာဖြစ်ပေမယ့် အဲ့ဒီ့တုန်းက ဆာဂျီယို ရာမို့စ်ရဲ့ ကြမ်းတမ်းတဲ့ စိန်ခေါ်မှုကြောင့် ဆာလာဟာ အစောပိုင်းမှာတင် ဒဏ်ရာနဲ့ ကွင်းထဲကနေ ထွက်ခွာခဲ့ရတယ်။ အဓိက တိုက်စစ်သမား မရှိတဲ့ လီဗာပူးအသင်းဟာ အဆုံးသတ်မှာ ရီးရဲလ်ကို ၃-၁ နဲ့ အရေးနိမ့်ခဲ့ပါတယ်။\n\n “ မိုဆာလာက လက်စားချေချင်နေမှာ ၁၀၀ ရာခိုင်နှုန်း သေချာပါတယ်။ အဲ့ဒါက ဆာလာအတွက် ကြီးမားတဲ့ ရိုက်ချက်တစ်ခု ဖြစ်ခဲ့တာပါ။ အဲ့ဒီ့ရာသီမှာ သူက အရမ်း တောက်ပနေပြီး လူတိုင်းက သူဟာ ဘယ်လောက်ကောင်းတဲ့ တိုက်စစ်သမားလဲ ဆိုတာ သိခဲ့ကြတယ်။",
"btext2":"လီဗာပူးအသင်းနဲ့အတူ သူ သွင်းဂိုး ဂိုး ၄၀ ကျော်ရခဲ့ပြီး ဖိုင်နယ်မှာ သူ့ကိုယ်ပိုင် အခိုက်အတန့်တစ်ခု ဖြစ်လာဖို့ ရှိခဲ့တာပါ။ ရာမို့စ်က သူဘာလုပ်မလဲ ဆိုတာကို သေချာသိခဲ့တယ်။ ဘောလုံးလောကရဲ့ အမှောင်ဘက်ခြမ်းက ပညာသည်တွေအကြောင်း ပြောရင် ဆိုးတဲ့လူဆိုတာ မရှိဘူး။ ဒါက ဘောလုံးအားကစားရဲ့ တစိတ်တပိုင်းပဲ။ ဒါပေမယ့် သူက အကန့်အသတ်ထိ ရောက်ခဲ့တာပေါ့ ” လို့ ကာရေဂါက ဆိုပါတယ်။\n\n ရာမို့စ်ဟာ အဲ့နောက်ပိုင်း ပီအက်စ်ဂျီကို ပြောင်းရွှေ့ခဲ့တာကြောင့် ရီးရဲလ်မက်ဒရစ်မှာ မရှိတော‌့ပေမယ့် ၂၀၁၈ ဖိုင်နယ်မှာ ပါဝင်ခဲ့တဲ့သူ အများစုဟာ သက်ဆိုင်ရာ ကလပ်တွေမှာ ရှိနေဆဲဖြစ်ပြီး ထပ်မံ ပါဝင်လာနိုင်ပါတယ်။",
"btext3": "“ ရာမို့စ်တော့ ပါမှာ မဟုတ်ဘူး။ ဒါပေမယ့် ဆာလာက အဲ့ဒီ့ဖိုင်နယ်ကို ပြန်လက်စားချဖို့ စိတ်အားထက်သန်နေလိမ့်မယ်။ အဲ့ဒီ့ညတုန်းက ကွင်းလယ်မှာ မိုဒရစ်၊ ခရူးစ်နဲ့ ကပ်စ်မဲရိုးတို့ ပါဝင်ခဲ့ပြီး ဒီတစ်ကြိမ်လည်း သူတို့ပဲ ပွဲထွက်ကစားလိမ့်မယ်လို့ ထင်ပါတယ်။\n\n လီဗာပူးရဲ့ အသင်းမှာလည်း အဲ့တုန်းက ကစားသမားတွေ အများကြီးရှိနေတုန်းပဲ။ ဂိုးသမားက လွဲရင် နောက်တန်း လေးယောက်က အတူတူပါပဲ။ ဒါပေမယ့် ဆာလာ၊ မာနေးနဲ့ ဖာမင်နိုတို့ အားလုံး ပါဝင်လိမ့်မယ်။ ဟန်ဒါဆန်နဲ့ မီလ်နာရောပဲ။ အဲ့ဒီ့နှစ်က လီဗာပူးအသင်းထဲက ကစားသမားတွေ အခုအသင်းမှာ အများကြီး ရှိနေတုန်းပါ ” လို့ ကာရေဂါက သုံးသပ်ခဲ့တာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/salah-ucl-final-678x381.jpg",
"imgurl2":"https://nyanaykhin.com/wp-content/uploads/2022/05/salah-romas-1536x938.jpg",
"imgurl3":"https://pbs.twimg.com/media/FR8bzUgWQAA4mB_.jpg:large"
 },
 {"ndate":"May 6, 2022",
"htext":"ဒီနှစ် ဘလွန်းဒီအောဆုကို စိန်ခေါ်ကြမှာနဲ့ ပတ်သက်လို့ ဟောကိန်း ထုတ်တဲ့ အွန်နရီ",
"btext1":"အာဆင်နယ် ဂန္တဝင် တိုက်စစ်မှုးဟောင်း သီယာရီ အွန်နရီကတော့ ဒီနှစ် ဘလွန်းဒီအော ဆုဟာ ချန်ပီယံလိဂ် ဗိုလ်လုပွဲရောက် လီဗာပူးနဲ့ ရီးရဲလ်မက်ဒရစ်မှ ကြယ်ပွင့်တွေ ဖြစ်မယ် လို့ ရွေးချယ် ဟောကိန်း ထုတ်လိုက်ပါတယ်။\n\n အွန်နရီ ဟောကိန်း ထုတ်ခဲ့တာကတော့ လီဗာပူး တိုက်စစ်မှုး မာနေးနဲ့ ရီးရဲလ်မက်ဒရစ် ကြယ်ပွင့် ဘန်ဇီမာ တို့ ဖြစ်ပါတယ်။ ဒီ ကစားသမား နှစ်ယောက်လုံးဟာ မေလ ၂၉ ရက်နေ့ ချန်ပီယံလိဂ် ဗိုလ်လုပွဲမှာ ထိပ်တိုက်တွေ့မှာ ဖြစ်ပြီး ဒါက ဘလွန်းဒီအော ဆု အဆုံးအဖြတ် လည်း ဖြစ်လာနိုင်ပါတယ်။\n\n ဂန်းနားဟောင်း အွန်နရီကတော့ ဘလွန်းဒီအော ဆု အတွက် ဘန်ဇီမာ၊ မာနေး ရနိုင်တယ် ဆိုပေမယ့် ဘန်ဇီမာ ကို ပိုပြီး ထင်ကြေးပေးထားခဲ့တာပါ။",
"btext2":"” ချန်ပီယံလိဂ် ဗိုလ်လုပွဲ အကြောင်း တွေးမယ် ဆိုရင် နောက်ကွယ်မှာ ဘလွန်းဒီအော ဆုကလည်း ကပ် ပါလာမယ်။ ကျနော့် အတွက် အကြိုက် နှစ်ယောက်ကတော့ မာနေးနဲ့ ဘန်ဇီမာပဲ။ ဒီဗိုလ်လုပွဲက တစ်ယောက်ယောက်ကို အသာ ရသွားစေနိုင်ပါတယ်။\n\n ခုချိန်မှာ ဘန်ဇီမာက ပိုသာနေတယ် ဆိုပေမယ့် မာနေးသာ လီဗာပူးနဲ့ ဖလား ရမယ်၊ သူတို့ ဖလား ၄လုံး သိမ်းမယ် ဆိုရင် ဒီဆု အတွက် တော်တော် အားသာသွားမှာ ဖြစ်တယ်။ နောက်ပြီး အာဖရိကဖလားမှာလည်း သူ အတော် ကောင်းခဲ့သေးတာ။ အခုနေကတော့ ကျေနာ့်အတွက် ဘန်ဇီမာ ကို ပို ထင်နေတယ်။ ” လို့ အွန်နရီက CBS Sports အစီအစဉ်မှာ သုံးသပ် ပြောဆိုခဲ့ပါတယ်။\n\n ရီးရဲလ်မက်ဒရစ်ဘက်မှာ ဒီရာသီ ဘန်ဇီမာကချည်း ဆယ်တင်ပေးနေပြီး ချန်ပီယံလိဂ်မှာ အရေးပါတဲ့ တကိုယ်တော် သွင်းဂိုးတွေလည်း ထူးချွန်စွာ သွင်းယူပေးနေတာပါ။ အသက် ၃၄ နှစ် အရွယ် ကစားသမားဟာ ဒီရာသီ ပြိုင်ပွဲစုံ ၄၃ ဂိုး သွင်းထားပြီး ဖြစ်ပါတယ်။",
"btext3": "တဖက်မှာ ဆာဒီယို မာနေးကလည်း ဆီနီဂေါ အသင်း အာဖရိကဖလား ဗိုလ်စွဲရာမှာ အရေးပါသူ ဖြစ်ခဲ့သလို နိုင်ငံအသင်းအတွက်ရော ကလပ်အသင်း အတွက်ပါ အရေးပါတဲ့ သွင်းဂိုးတွေနဲ့ ကူညီပေးနေသူ ဖြစ်ပါတယ်။ မာနေးအပြင် တစ်ရာသီလုံး ခြေစွမ်းပြနေတဲ့ ဆာလာကလည်း ဆုအတွက် ရေပန်းစားသူတစ်ဦး ဖြစ်ပါတယ်။\n\n ပရီးမီးယားလိဂ် ဖလားလမ်းကြောင်းမှာ မန်စီးတီး အသာရနေသေးပေမယ့်လို့ လီဗာပူးအသင်းက ဒီရာသီ ကာရာဘောင်းဖလား ဗိုလ်စွဲထားပြီး ချန်ပီယံလိဂ်နဲ့ အက်ဖ်အေဖလား ဗိုလ်လုပွဲတွေ ရောက်ထားကာ ဖလား ၃ လုံး လမ်းကြောင်းမှာ ရှိနေပါတယ်။ ဒါကြောင့် လီဗာပူးအသင်း သရဖူ ဆောင်းနိုင်လေ မာနေးနဲ့ ဆာလာတို့က ဘလွန်းဒီအောဆု ရနိုင်ခြေ ပိုများလေ ဖြစ်လာဖွယ် ရှိပါတယ်။",
"imgurl1":"https://nyanaykhin.com/wp-content/uploads/2022/05/nn0405-1-678x381.jpg",
"imgurl2":"https://nyanaykhin.com/wp-content/uploads/2022/05/mane-ball-1536x848.jpg",
"imgurl3":"https://www.arabnews.com/sites/default/files/styles/n_670_395/public/main-image/2019/03/20/1496671-124515732.jpg?itok=WsHgwPLj"
 },

        {"ndate":"May 5, 2022",
"htext":"လီဗာပူး V ရီးရဲလ်မက်ဒရစ် ချန်ပီယံလိဂ် ဗိုလ်လုပွဲအတွက် ကွင်း၊ အချိန်၊ လက်မှတ်ကိစ္စ အပါအဝင် သိကောင်းစရာများ",
"btext1":"၂၀၂၁-၂၀၂၂ ဘောလုံးရာသီ ချန်ပီယံလိဂ် ဗိုလ်လုပွဲမှာတော့ လီဗာပူးအသင်းက ရီးရဲလ်မက်ဒရစ်ကို ဧည့်ခံ ကစားရမှာဖြစ်ပါတယ်။\n\n ပြင်သစ်မြေမှာ ကြားကွင်း ကစားမှာဖြစ်ပေမယ့် မဲခွဲမှုတွေမှာတည်းက အိမ်ရှင်အသင်းကို ကြေညာထားပြီးဖြစ်ကာ လီဗာပူးပါဝင်တဲ့ အတွဲတွေဘက်က အိမ်ရှင်မဲ ကျထားခဲ့တာပါ။ ဒါကြောင့် ဒီပွဲမှာ အိမ်ရှင်အသင်းဘက်ခြမ်းကနေ ကစားရမှာ ဖြစ်ကာ အဝတ်လဲခန်းတွေကအစ အိမ်ရှင်အဖြစ် အသုံးပြုရပါမယ်။\n\n နောက်ဆုံး တွေ့ဆုံမှု",
"btext2":"ကုန်ခဲ့တဲ့ ၄ နှစ်အတွင်းမှာ လီဗာပူးအသင်းဟာ ရီးရဲလ်မက်ဒရစ်နဲ့ ၃ ကြိမ်ထိ တွေ့ဆုံထားပါတယ်။ လူတိုင်း အမှတ်အရဆုံးကတော့ ၂၀၁၈ ခုနှစ် ကိဗ်က ဗိုလ်လုပွဲဖြစ်ပြီး လီဗာပူးအသင်းဟာ နည်းပြယာဂင်ကလော့ပ်နဲ့အတူ ပထမဆုံးအကြိမ် တက်ရောက်နိုင်တဲ့ ချန်ပီယံလိဂ် ဗိုလ်လုပွဲပဲဖြစ်ပါတယ်။\n\n အဆိုပါတုန်းက လီဗာပူးအသင်းဟာ အတောင့်တင်းဆုံး လူစာရင်းနဲ့ ယှဉ်ပြိုင်ခွင့် မရခဲ့ဘဲ ကော်တင်ညို ရာသီဝက်မှာ ထွက်ခွာသွားသလို ဗိုလ်လုပွဲမှာ ဆာလာ လက်ကျိုးတဲ့ ဒဏ်ရာရခဲ့ကာ ပွဲအပြီးမှာ အရေးနိမ့်ခဲ့တာဖြစ်တယ်။ ဒီတစ်ကြိမ်မှာ ပြန်တွေ့ချင်တယ်ဆိုတာက ဆာလာရဲ့ ဆုတောင်းဖြစ်ပါတယ်။\n\n နှစ်သင်းဟာ ၁၉၈၁ ခုနှစ်တုန်းကလည်း ဥရောပဖလား ဗိုလ်လုပွဲအဖြစ် ပဲရစ်မှာ ထိပ်တိုက် တွေ့ခဲ့ကြဖူးပါသေးတယ်။ အဲ့နေ့တုန်းက အနိုင်ရအသင်းဟာ လီဗာပူးအသင်းဖြစ်ခဲ့ပါတယ်။\n\n ဗိုလ်လုပွဲကို ဘယ်အချိန် ယှဉ်ပြိုင်မလဲ",
"btext3": "၂၀၂၁-၂၀၂၂ ဘောလုံးရာသီ ချန်ပီယံလိဂ် ဗိုလ်လုပွဲကိုတော့ မေလ ၂၈ ရက်နေမှာ ပြင်သစ်နိုင်ငံက ပြင်သစ်အမျိုးသားကွင်းကြီးမှာ ယှဉ်ပြိုင်ပါမယ်။ ကနဦးမှာ ရုရှားမှာ ကျင်းပဖို့ဖြစ်ပေမယ့် ၎င်းတို့ရဲ့ ယူကရိန်းကို ကျူးကျော်မှုကြောင့် ကွင်းပြောင်းကစားဖို့ စီစဉ်ခဲ့ခြင်း ဖြစ်ပါတယ်။\n\n လက်မှတ်ခွဲဝေမှုနှုန်း\n\n ဗိုလ်လုပွဲရောက် နှစ်သင်းဟာ လက်မှတ်ခွဲတမ်း ၂၀၀၀၀ စီ အညီအမျှ ရမယ်လို သိထားရတယ်။ အခြားသော လက်မှတ် ၁၂၀၀၀ ကျော်ကိုတော့ တရားဝင် ရောင်းချပေးမှာဖြစ်ပါတယ်။ နောက်ထပ် လက်မှတ် ၁၀၀၀၀ ကိုတော့ ကိုဗစ်ကာလအတွင်း ကလပ်နှစ်သင်းအတွက် အကူအညီဖြစ်ခဲ့တဲ့ ကာလရှည် အမာခံပရိသတ်တွေအတွက် ခွဲဝေ ရောင်းချပေးမှာဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/ucl-france-678x381.jpg",
"imgurl2":"https://nyanaykhin.com/wp-content/uploads/2022/05/salah-romas-1536x938.jpg",
"imgurl3":"https://nyanaykhin.com/wp-content/uploads/2022/05/france-stadium-1536x847.jpg"
 },
          
 {"ndate":"May 5, 2022",
"htext":"ဗိုလ်လုပွဲရောက်လို့ တက်ကြွနေပေမယ့် ဗီလာရီးရဲလ်နဲ့ အမ်မရီကို အရမ်းလေးစားတယ်ဆိုတဲ့ ကလော့ပ်",
"btext1":"ယာဂင်ကလော့ပ်ဟာ လီဗာပူးအသင်းကို သူ့လက်ထက် ၃ ကြိမ်မြောက်အဖြစ် ချန်ပီယံလိဂ် ဗိုလ်လုပွဲထံ ပို့ဆောင်နိုင်ခဲ့ပြီဖြစ်ပါတယ်။\n\n ၂၀၁၈ မှာ ရီးရဲလ်မက်ဒရစ်ကို အရေးနိမ့်ပြီး ၂၀၁၉ မှာ အနိုင်ရခဲ့ကာ ချန်ပီယံလိဂ် အတွေ့အကြုံတွေ ရှိထားပေမယ့်လို့ ဒီတစ်ကြိမ် ဗိုလ်လုပွဲ တက်နိုင်ခြင်းကို ပထမအကြိမ်လို ခံစားမိနေတယ်လို့ ကလော့ပ်က ဖွင့်ပြောခဲ့တယ်။",
"btext2":"လီဗာပူးဝဘ်ဆိုဒ်က တစ်ဆင့် ကလော့ပ်က ” သိပ်ကောင်းတယ်၊ သိပ်မိုက်တဲ့ ဖီလင်ပဲ။ ရိုးရိုးသားသား ပြောရရင် ပထမအကြိမ် ဗိုလ်လုပွဲရောက်သလိုကို ခံစားရတယ်။ ဘာလို့လဲဆိုတော့ ဒီခံစားချက်က သိပ်မိုက်တယ်လေ။ ကျနော်အတွက်တော့ လီဗာပူးက ကမ္ဘာအကောင်းဆုံးကလပ်ပါပဲ။\n\n ကျနော် မြတ်နိုးတယ်၊ တန်ဖိုးထားတယ်။ အားပေးသံက အစ အရာအားလုံးနဲ့ ချန်ပီယံလိဂ်ညတွေကို နှစ်သက်ပါတယ်။ ဗီလာရီးရဲလ်ကိုလည်း လေးစားပါတယ်။ သူတို့ရဲ့ ကွင်းက သိပ်ကောင်းတယ်။ သူတို့ရဲ့ ပရိသတ်တွေကလည်း သိပ်ကောင်းတယ်။ အူနိုင်း အမ်မရီ လုပ်နေတာကလည်း သိပ်ကောင်းပါတယ်။ ကျနော်တို့ ကစားသမားတွေကို ဖိအား ဝင်အောင် လုပ်ပြသွားတာတွေက သိပ်ကို ကောင်းလွန်းပါတယ်။",
"btext3": "ဒီတော့ ဗိုလ်လုပွဲကို တက်နိုင်ခဲ့တာ အရမ်းကောင်းတယ်လို့ ခံစားရတယ်။ ဘာလို့လဲဆိုရင် ဒါက သိပ်ခက်တဲ့ ကိစ္စလေ။ ဒါပေမယ့် အဆုံးမှာတော့ ကျနော်တို့ လုပ်နိုင်ခဲ့တယ်၊ ထိုက်တန်ခဲ့တယ်။ သိပ်ကောင်းတယ် ခံစားရတယ်။\n\n ပထမပိုင်းလို အနေအထားက ဖြစ်နိုင်တဲ့ ကိစ္စပါပဲ။ ပုံမှန်ပါပဲ။ ဒါပေမယ့် ကျနော်တို့ ပြန်ပြီး တုန့်ပြန်ပြခဲ့တာက သိပ်ကောင်းပါတယ်။ အဲ့အတွက်လည်း ကျနော်တို့ ပျော်ရွှင်ရပါတယ် ” လို့ ပြောဆိုခဲ့တာဖြစ်ပါတယ်။\n\n လီဗာပူးအသင်းဟာ မေလ ၂၉ ရက်နေ့မှာတော့ ရီးရဲလ်မက်ဒရစ်နဲ့ ချန်ပီယံလိဂ် ဗိုလ်လုပွဲ ကစားရမှာ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/1101552022-678x381.jpg",
"imgurl2":"https://nyanaykhin.com/wp-content/uploads/2022/05/1030542022.jpg",
"imgurl3":"https://ichef.bbci.co.uk/live-experience/cps/1024/cpsprodpb/3AD4/production/_124406051_gettyimages-1395212575-1.jpg"
 },
   
           {"ndate":"May 4, 2022",
"htext":"ဘယ်အသင်းမှ အနားမကပ်ဖူးတဲ့ စံချိန်မှတ်တမ်းများ😎",
"btext1":"* လီဗာပူး ဟာ အင်္ဂလန် ဘောလုံးသမိုင်းကြောင်း တစ်လျှောက် ကာရာဘောင် ဖလား ဗိုလ်လုပွဲ ၊ အက်ဖ်အေ ဖလား ဗိုလ်လုပွဲ ၊ ချန်ပီယံလိဂ် ဗိုလ်လုပွဲ တွေကို တစ်ရာသီ အတွင်း တက်ရောက်နိုင်တဲ့ ပထမဆုံး ကလပ်အသင်းအဖြစ် စံချိန် သမိုင်းသစ် ရေးထိုးလိုက်ပြီ ဖြစ်ပါတယ်။ \n\n * ထိုနည်းတူစွာ ယာဂန် ကလော့ပ် ကလဲ ကမ္ဘာကျော် နည်းပြကြီးတွေ ၊ ငွေကို ရေလိုသုံးတဲ့ နည်းပြကြီးတွေတောင် မစွမ်းဆောင်ဖူးတဲ့ တစ်ရာသီ အတွင်း ကာရာဘောင် ဖလား ဗိုလ်လုပွဲ ၊ အက်ဖ်အေ ဖလား ဗိုလ်လုပွဲ ၊ ချန်ပီယံလိဂ် ဖလား ဗိုလ်လုပွဲတွေ ကို တစ်ပြိုင်နက် ရောက်အောင် ပို့ဆောင်နိုင်တဲ့ ပထမဆုံး နည်းပြ အဖြစ် မှတ်တမ်း ရေးထိုးလိုက်ပြီ ဖြစ်ပါတယ်။\n\n * အင်္ဂလန် ဘောလုံးသမိုင်းမှာ ငွေကြေး နဲ့ တည်ဆောက်တဲ့ အသင်းတွေ ၊ ဆုဖလားတွေ ဆက်တိုက် သိမ်းပိုက်နိုင်တဲ့ အသင်းမျိုးတွေ ဆက်တိုက် ပေါ်ထွက်ခဲ့ဖူးပေမယ့် ၊ ဘယ်အသင်းကမှ ဖလား 4 လုံး အိပ်မက် လီဗာပူး လောက် ကြာကြာဆုပ်ကိုင်နိုင်ခြင်း မရှိခဲ့ပါတယ်။ ဒီနေ့ နေ့စွဲနဲ့ ပြောရရင် မေလ 4 ရက် ရောက်တဲ့ အထိ ဖလား 4 လုံး စလုံး မှန်းနိုင်တဲ့ အသင်းဆိုလို့ လီဗာပူး တစ်သင်းပဲ ပေါက်ပေါက်ထားဖူးပါတယ်။ ",
"btext2":"* လီဗာပူး ဟာ ဒီနှစ်ဘောလုံးရာသီ ချန်ပီယံလိဂ် အုပ်စုတွင်း ကစားခဲ့တဲ့ ပွဲစဉ် အားလုံးကို အနိုင်ယူပြခဲ့သလို ၊ ဗိုလ်လုပွဲ ရောက်တဲ့ အထိ အဝေးကွင်းပွဲစဉ် အားလုံးကိုလဲ အနိုင်ကစားပြခဲ့ပါတယ်။ \n\n * ဒီနှစ် ချန်ပီယံလိဂ် ဖလားကြီးကို ပဲရစ် မှာ ကျင်းပသွားမှာ ဖြစ်ပါတယ်။ လီဗာပူး ဟာ ပဲရစ်မှာ 1981 ခုနှစ် က ပဲရစ်မှာ ချန်ပီယံလိဂ် ဗိုလ်လုပွဲ သွားရောက် ကစားခဲ့ဖူးပါတယ်။ အဲဒီ အချိန်က ဗိုလ်လုပွဲမှာ ရီးရဲ မက်ဒရစ် နဲ့ တွေ့ဆုံခဲ့တာ ဖြစ်ပြီး အလန် ကနေဒီ ရဲ့ 82 မီးနစ် သွင်းဂိုး နဲ့ အနိုင်ရ ဗိုလ်စွဲခဲ့ပါတယ်။ အဆိုပါ ချန်ပီယံလိဂ် ဖလားဟာ လီဗာပူး သမိုင်းကြောင်း တစ်လျှောက် တတိယမြောက် ချန်ပီယံလိဂ် ဖလားဖြစ်ပြီး ၊ နည်းပြ ဘော့ ပေစလေ ကလဲ ချန်ပီယံလိဂ် ဖလားကြီးကို 3 ကြိမ် ဆွတ်ခူးနိုင်ခဲ့တဲ့ ပထမဆုံး နည်းပြ အဖြစ် မှတ်တမ်းတင်ခဲ့ဖူးပါတယ်။ \n\n * လက်ရှိ နည်းပြကြီး ယာဂန် ကလော့ပ် အတွက်တော့ ဒီတစ်ကြိမ် ချန်ပီယံလိဂ် ဗိုလ်လုပွဲဟာ နောက် 5 နှစ် အတွင်း တတိယ အကြိမ်မြောက် တက်ရောက်နိုင်ခြင်း ဖြစ်ပြီး ၊ သူ့ရဲ့ လီဗာပူး နည်းပြဘ၀ တစ်လျှောက် 4 ကြိမ်မြောက် ဥရောပ ဖလား ဗိုလ်လုပွဲ ယှဉ်ပြိုင် ကစားရခြင်း ဖြစ်ပါတယ်။ ",
"btext3": "* လက်ရှိ လီဗာပူး အသင်းဟာ သမိုင်းခေတ် အဆက်ဆက် ဆုဖလားပေါင်းများစွာ သိမ်းပိုက်ခဲ့တဲ့ ဂန္တဝင် ဘောလုံးသမားကြီးတွေ ရဲ့ စွမ်းဆောင်ရည်ကို ကျော်ဖြတ်ကာ ကလပ် သမိုင်းကြောင်း တစ်လျှောက် တစ်ရာသီအတွင်း သွင်းဂိုးအများဆုံးသွင်းယူနိုငတဲ့ အသင်းအဖြစ် မှတ်တမ်းသစ် ရေးထိုးလိုက်ပြီ ဖြစ်ပါတယ်။ လီဗာပူး ဟာ ဒီရာသီမှာ စုစုပေါင်း 57 ပွဲ အထိ ကစားပြီး ၊ 139 ဂိုး အထိ သွင်းယူထားပါတယ်။ သူတို့ဟာ 1985-86 ဘောလုံး ရာသီက 138 ဂိုး နဲ့ စံချိန်ထားခဲ့တာပါ။\n\n * မာနေး ကတော့ ဒရော့ဘာ ရဲ့ စံချိန်ကို ကျော်ဖြတ်ကာ ချန်ပီယံလိဂ် ရှုံးထွက်အဆင့် သွင်းဂိုးအများဆုံး အာဖရိကန် ဘောလုံးသမား ဖြစ်လာခဲ့ပါပြီ။ လက်ရှိ သူ့ရဲ့ ရှုံးထွက်အဆင့် သွင်းဂိုးက 15 ဂိုး အထိ ရှိသွားပြီ ဖြစ်ပါတယ်။ \n\n * ပြင်သစ် လူငယ် ခံစစ်မှုးလေး ကိုနာတေး ကတော့ အခုထိ လီဗာပူး ကစားသမားဘ၀ အရှုံးဆိုတဲ့ အရသာကို မတွေ့ဖူးသေးပါဘူး။ သူဟာ ဒီရာသီမှာ လီဗာပူး အတွက် စုစုပေါင်း 24 ပွဲ ပါဝင် ကစားပေးထားပြီး 20 ပွဲနိုင် ၊ 4 ပွဲ သရေ ရလာဒ် ထွက်အောင် စွမ်းဆောင်ပြထားပါတယ်။\n\nLiverpool - Football Bible",
"imgurl1":"https://scontent.fmdl4-4.fna.fbcdn.net/v/t39.30808-6/279603756_551060809765063_4813669832994765496_n.jpg?_nc_cat=104&ccb=1-5&_nc_sid=8bfeb9&_nc_ohc=8QLt1p5nStkAX9sRC3c&tn=wzD79PMrnz65aI_Z&_nc_ht=scontent.fmdl4-4.fna&oh=00_AT_3WkFabylsKKyM5qXE8mt3Ndt9UDcPrzKs2qhjK_eIMQ&oe=6277592B",
"imgurl2":"https://scontent.fmdl4-4.fna.fbcdn.net/v/t39.30808-6/279434527_551060866431724_9183308644534282616_n.jpg?_nc_cat=104&ccb=1-5&_nc_sid=8bfeb9&_nc_ohc=Y33moufT4i8AX-Kh5pT&_nc_ht=scontent.fmdl4-4.fna&oh=00_AT9Q1BMQ-CgiH5HfYTrBlsgFSDUj05kTrK2DqeDBGJEXqg&oe=62761D3D",
"imgurl3":"https://scontent.fmdl4-4.fna.fbcdn.net/v/t39.30808-6/279340940_551060919765052_3517085930906151822_n.jpg?_nc_cat=103&ccb=1-5&_nc_sid=8bfeb9&_nc_ohc=2my4eiFwW3MAX-HNk-8&_nc_ht=scontent.fmdl4-4.fna&oh=00_AT-llGPhQt8GpS8a0e4JuIKFP1tsjY6jDIja8HdGaf6yZw&oe=627788E2"
 },
           {"ndate":"May 4, 2022",
"htext":"ဗိုလ်လုပွဲ တက်နိုင်ပြီမို့ အသင်းရဲ့ ခြေစွမ်းကို ခွင့်လွှတ်ကြမယ်လို့ ယုံကြည်နေတဲ့ ထရန့်",
"btext1":"ချန်ပီယံလိဂ် ဆီမီးဖိုင်နယ် ဒုတိယအကျော့အဖြစ် ဗီလာရီးရဲလ်ကို ၃-၂ နဲ့ အနိုင်ရပြီးတဲ့နောက် လီဗာပူးအသင်းဟာ ဗိုလ်လုပွဲကို တက်ရောက်နိုင်ခဲ့ပါတယ်။ ဒီပွဲမှာ လီဗာပူးအသင်းဟာ အိမ်ရှင်အသင်းကို ဦးဆောင်ဂိုး ၂ ဂိုးထိ ခွင့်ပြုခဲ့ပြီးမှ ဒုတိယပိုင်း ခြေစွမ်းတွေနဲ့ ပွဲကို ပြန်လာနိုင်ခဲ့တာဖြစ်တယ်။ အဖွင့်ဂိုး ရယူနိုင်ခြင်းကြောင့် ဗီလာရီးရဲလ်က ကစားချင်သလို ကစားနိုင်ခဲ့ပေမယ့် အသင်းကတော့ ရုန်းကန်ခဲ့ရတာကို ထရန့်က ဝန်ခံခဲ့ပါတယ်။\n\n ထရန့်က ” ချန်ပီယံလိဂ် ဆီမီးဖိုင်နယ်ကို ကျနော်တို့ ခပ်လွယ်လွယ် ယှဉ်ပြိုင်လေ့ မရှိပါဘူး။ ရိုးမားကို အဝေးကွင်းမှာ သွားရောက် ယှဉ်ပြိုင်တာ၊ ဘာစီလိုနာကို အိမ်ကွင်းမှာ ယှဉ်ပြိုင်တာနဲ့ အခု ဗီလာရီးရဲလ်ကို ယှဉ်ပြိုင်တာတွေပေါ့။\n\n အဲ့တာတွေက အရမ်းခက်ပါတယ်။ ပထမပိုင်းမှာ ဗီလာရီးရဲလ် ကစားတာ သိပ်ကောင်းခဲ့ပြီး ဒုတိယပိုင်းမှာ ကျနော်တို့တွေ ပွဲကို ပြန်ပြီး စုဖွဲ့ခဲ့ရတယ်။ ပွဲမှာ ကိုယ်လုပ်စရာရှိတာကို လုပ်ခဲ့ပါတယ်။",
"btext2":"ပထမပိုင်းက ကျနော်တို့အတွက် ခက်ခဲပါတယ်။ ဒါပေမယ့် တခါတလေတော့ ပွဲတွေက ကိုယ်ထိန်းချုပ်လိုသလို ဖြစ်မလာတာတွေ ရှိပါတယ်။ သူတို့ ပွဲစတင်ပုံ သိပ်ကောင်းခဲ့ပြီး ခပ်စောစော ဂိုးသွင်းနိုင်ခဲ့တယ်။ သူတို့ ကစားချင်သလို ဖြစ်ခဲ့ပါတယ်။ ဒါပေမယ့် ကျနော်တို့ ပွဲကို အကောင်းဆုံး ကစားနိုင်ခဲ့ပြီး ဗိုလ်လုပွဲအတွက် လက်မှတ်ကို ရယူနိုင်ခဲ့ပါပြီ ” လို့ မှတ်ချက်ပေးပါတယ်။\n\n ပထမပိုင်းမှာ ဆိုးရွားခဲ့ပေမယ့် ဗိုလ်လုပွဲကို တက်ရောက်နိုင်ခဲ့ပြီဖြစ်လို့ ခြေစွမ်းအပေါ် ခွင့်လွှတ်နိုင်ကြမယ်လို့ ထရန့်က ယုံကြည်ပါတယ်။",
"btext3": "ဒုတိယပိုင်း ခြေစွမ်းအတွက် ဖြေရာမှာတော့ ” ကျနော်တို့ ကိုယ်ကစားချင်တဲ့အတိုင်း ကစားနိုင်ဖို့ လိုခဲ့ပါတယ်။ ပထမပိုင်းမှာ ဘောလုံး မကစားနိုင်ခဲ့သလို ဘောလုံးတွေလည်း ပြိုင်မယူနိုင်ခဲ့ဘူး။ ဗီလာရီးရဲလ်ဘက်က ကစားချင်သလို ကစားတာကို ခွင့်ပြုနေခဲ့ရတယ်။\n\n ဒုတိယပိုင်းမှာတော့ ကျနော်တို့ ကစားချင်သလို ကစားနိုင်ခဲ့ပြီး ပွဲကို ပိုကောင်းကောင်း ထိန်းချုပ်နိုင်ခ့တယ်။ ဗိုလ်လုပွဲ ရောက်ခဲ့ပြီဆိုတော့ တစ်ပိုင်း ကစားပုံ မကောင်းခဲ့တာကို ခွင့်လွှတ်နိုင်ကြမှာပါ ” လို့ ဆိုခဲ့တာပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/403542022-678x381.jpg",
"imgurl2":"https://nyanaykhin.com/wp-content/uploads/2022/05/333542022.jpg",
"imgurl3":"https://scontent.fmdl4-4.fna.fbcdn.net/v/t39.30808-6/279861019_545696080608417_4672471669112926550_n.png?_nc_cat=110&ccb=1-5&_nc_sid=730e14&_nc_ohc=RWlr1OO-fiwAX-XCnr-&_nc_ht=scontent.fmdl4-4.fna&oh=00_AT_SfAd3rzcjNoeid7mn2UkDDvacrWFVB0q6IJisLIE5og&oe=62761A4D"
 },
           {"ndate":"May 4, 2022",
"htext":"ပဲရစ်မြို့မှာ ဘယ်အသင်းနဲ့ ချန်ပီယံလိဂ် ဗိုလ်လုပွဲ ကစားရမလဲ သိရဖို့ စောင့်နေပြီဖြစ်တဲ့ လီဗာပူး",
"btext1":"လီဗာပူးအတွက် သွင်းဂိုးတွေကို ဖာဘင်ညို၊ ဒီယက်စ်၊ မာနေးတို့က သွင်းယူခဲ့တာဖြစ်ပြီး ဗီလာရီးရဲလ်ရဲ့ ဦးဆောင်ဂိုး ၂ ဂိုးကြောင့် နောက်ကနေ လိုက်ကစားခဲ့ရတာဖြစ်တယ်။ ဒီပွဲမှာ လီဗာပူးအသင်းဟာ ယုံကြည်မှု လွန်ကဲခြင်းရဲ့ အမှားတွေကြောင့် ခက်ခဲစွာ ကစားခဲ့ရသလို စိတ်ဓါတ်ပိုင်း မာကျောမှုကို ပြသနိုင်ခြင်းကြောင့် နိုင်ပွဲကို ပြန်ရယူနိုင်ခဲ့တာပဲ ဖြစ်ပါတယ်။\n\n ပွဲထွက်လူစာရင်းမှာ အဓိက ကစားသမားတွေကို ထုတ်သုံးလာခဲ့ပြီး တိုက်စစ်မှာ ဂျိုတာကို ဆာလာ၊ မာနေးတို့နဲ့ တွဲဘက်ပေးခဲ့တယ်။ ကွင်းလယ်မှာတော့ သီယေဂို၊ ဖာဘင်ညို၊ ကိတ်တာ အတွဲကို ထုတ်သုံးခဲ့တာ ဖြစ်ပါတယ်။ ဒါပေမယ့်လို့ ပထမပိုင်းမှာ ဗီလာရီးရဲလ်ရဲ့ တိုက်ခိုက်လိုစိတ် အပြည့်နဲ့ ထိုးဖောက်မှုကို လီဗာပူးအသင်း ခံစားခဲ့ရတယ်။",
"btext2":"ပွဲစစချင်းမှာပဲ ဗီလာရီးရဲလ်က ဦးဆောင်ဂိုး စရခဲ့တာကြောင့် နှစ်ကျော့ပေါင်း ၂-၁ ရလဒ်နဲ့အတူ ပွဲက အသက်ဝင်ခဲ့ပါတယ်။ ဦးဆောင်ဂိုး ပေးရပြီးတည်းက လီဗာပူးအသင်းဟာ ဒီရာသီ အဆိုးရွားဆုံး ပထမပိုင်း စတင်ကစားခဲ့ပြီး အံ့သြဖို့ ကောင်းအောင်ကို အမှားမှား အယွင်းယွင်းနဲ့ ရုန်းကန်ခဲ့ရတာဖြစ်တယ်။\n\n အခွင့်အရေး ဖန်တီးနိုင်ဖို့ မဆိုထားနဲ့ ဘောလုံးတောင် ကြာကြာ မကိုင်နိုင်ဘဲ လွယ်ကူတဲ့ ပေးမှုတွေကလည်း တိကျခြင်းမရှိ ဖြစ်နေခဲ့တာပါ။ ဘောလုံးပိုင်ဆိုင်မှုဟာ ၅၀% အောက်ထိ ကျဆင်းခဲ့တဲ့ အခိုက်အတန့်တွေတောင် ရှိနေခဲ့ပြီး ပထမပိုင်းမှာ ဂိုးပေါက်လည်း တစ်ကြိမ်မှ မတည့်ခဲ့ပါဘူး။\n\n စိတ်ဓါတ်တက်နေတဲ့ ဗီလာရီးရဲလ်ဟာ ဒုတိယ ဦးဆောင်ဂိုးကို ရယူခဲ့ပြန်ပြီး လီဗာပူးအသင်းကို စိတ်သောကတွေ ပေးနိုင်ခဲ့တာဖြစ်ပါတယ်။ နှစ်ကျော့ပေါင်း ရလဒ် ၂-၂ ဖြစ်ခဲ့တာကြောင့် ဒုတိယပိုင်းမှာ လီဗာပူးအသင်း ပြန်လာနိုင်ဖို့ အရေးတကြီး လိုအပ်ခဲ့ပါတယ်။",
"btext3": "ဒုတိယပိုင်း ၄၅ မိနစ်မှာ ကလော့ပ်ဟာ ဂျိုတာကို ထုတ်ပြီး ဒီယက်စ်ကို ထည့်သွင်း ကစားခဲ့တယ်။ ဒါကပဲ ပွဲအဖြေကို ပြောင်းလဲဖို့ အရေးပါခဲ့ပြီး ဒီယက်စ် ဝင်ရောက်လာမှုနဲ့အတူ လီဗာပူးကစားဟန်ဟာ နတ်ရေကန်ထဲ ခုန်ဆင်းသလို ခြားနားသွားခဲ့ပါတယ်။\n\n ညာခြမ်းက ထရန့်ရဲ့ တိုက်စစ်လိုက်ပုံ ပိုကောင်းလာသလို အသင်းလိုက် ဘောလုံးပေးမှုတွေ ပိုတိကျလာခဲ့တယ်။ ဖိအားပေးမှုတွေ ပြန်လည် စတင်လာခြင်းနဲ့အတူ ဖာဘင်ညို၊ ဒီယက်စ်၊ မာနေးတို့ သွင်းဂိုးတွေ ဆက်တိုက် ပြန်ရယူနိုင်ပြီး ပထမအပိုင်း ရလဒ်ကို ပြန်ချေပနိုင်ခဲ့ပါတယ်။\n\n ဒီပွဲမှာ လီဗာပူးအသင်းသားတွေရဲ့ ကြံ့ခိုင်တဲ့ စိတ်ဓါတ်ဟာ ပွဲအဖြေကို ပြောင်းလဲဖို့ အတော်လေး အရေးပါခဲ့တာဖြစ်တယ်။ ဆိုးရွားတဲ့ အမှားတွေ လုပ်ခဲ့ပေမယ့် အချိန်မှီ ပြင်ဆင်နိုင်ခဲ့ပြီး အခုဆိုရင် နောက်ဆုံး ၅ ရာသီမှာ ၃ ကြိမ်မြောက်အဖြစ် ချန်ပီယံလိဂ် ဗိုလ်လုပွဲကို တက်ရောက်ခဲ့ပြီဖြစ်ကာ ပြိုင်ဘက်အသင်းကို စောင့်ဆိုင်းနေပြီပဲ ဖြစ်ပါတယ်။",
"imgurl1":"https://nyanaykhin.com/wp-content/uploads/2022/05/333542022-678x381.jpg",
"imgurl2":"https://nyanaykhin.com/wp-content/uploads/2022/05/lfc-villarreal-3-2.jpg",
"imgurl3":"https://nyanaykhin.com/wp-content/uploads/2022/05/diaz-lfc.jpg"
 }
]
