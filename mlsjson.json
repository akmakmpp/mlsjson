
    [
         {"ndate":"Mar  12 , 2024",
"htext":"BREAKING: မိုက်ကယ်အတ်ဝပ်ရဲ့ အကူအညီနဲ့ ဒုတိယအသင်း ဝယ်ယူသွားမယ့် FSG",
"btext1":"မိုက်ကယ်အတ်ဝပ်ဟာ လီဗာပူးအသင်းရဲ့ ဘောလုံးဆိုင်ရာ အော်ပရေးရှင်းတွေကို တာဝန်ယူဖို့ ကိစ္စတွေ ပါဝင်တဲ့ FSG CEO ရာထူးနဲ့ အန်ဖီးထံ ပြန်ဝင်လာတော့မှာဖြစ်ပါတယ်။ အတ်ဝပ်ရဲ့ ရာထူးဟာ အားလုံး မျှော်လင့်ထားတာထက် ပိုသာလွန်နေပြီး ဘော့စတွန်အခြေစိုက် FSG အဖွဲ့ရဲ့ CEO of football တာဝန်ကို ပေးအပ်ခြင်း ခံရတာဖြစ်ကြောင်း ကြေညာချက်လည်း ထွက်ပေါ်လာခဲ့ပါပြီ။ လီဗာပူးအသင်းဟာ ကလော့ပ် ထွက်ခွာတော့မှာမို့ ကြီးမားတဲ့ အသွင်ပြောင်းကာလ တစ်ခုကို ရင်ဆိုင်ရတော့မှာပါ။ ကလော့ပ်ရဲ့ နည်းပြအဖွဲ့ဝင်တွေထဲက ပီတာနဲ့ ပပ်လင်ဒါးတို့အပြင် အားကစားဒါရိုက်တာ ရှမတ်ကီတို့လည်း ထွက်ခွာမှာဖြစ်ပါတယ်။ ",
"btext2":"FSG ဟာ ကလပ် အုပ်ချုပ်ပေါ်ပုံစံ ပြန်လည် စုဖွဲ့မှုမှာ အတ်ဝပ်ကို ဦးဆောင်စေမှာဖြစ်သလို ပိုမို ကြီးမားတဲ့ ပလန်တွေလည်း ရှိနေပါတယ်။ အတ်ဝပ်ကိုယ်တိုင်က “ မိုက် (FSG ဥက္ကဋ္ဌ)၊ ဂျွန် (လီဗာပူးပိုင်ရှင်)၊ တွမ် (လီဗာပူး ဥက္ကဋ္ဌ) တို့လို ပိုင်ရှင်အဖွဲ့က FSG နဲ့အတူ လက်တွဲလုပ်ဆောင်ရမယ့် ဦးဆောင် ရာထူးတစ်ခုကို ပေးအပ်လာတဲ့ အခွင့်အရေးအတွက် ကျနော် သိပ်ကို ဝမ်းမြောက်မိပါတယ်။ ” လို့ ထုတ်ပြောခဲ့ပါတယ်။ ၂၀၂၂ မှာ အတ်ဝပ် ထွက်ခွာသွားတဲ့နောက် လီဗာပူးအသင်းမှာ ဘောလုံးဆိုင်ရာ တာဝန်တွေကို ရယူနေရတဲ့ မိုက်ဂေါ်ဒန်ဟာ ဒီကရှေ့ လီဗာပူးတာဝန်တွေကနေ ပြန်လည် ထွက်ခွာပြီး အတ်ဝပ်ကို တာဝန်ယူခွင့်ပေးတော့မှာပါ။ ဂေါ်ဒန်ဟာ လီဗာပူးအသင်းအစား FSG ဘုတ်အဖွဲ့မှာပဲ ဆက်ရှိနေမှာပါ။ ",
"btext3": "   အတ်ဝပ်ရဲ့ တာဝန်သစ်ဟာ လီဗာပူးအတွက် အရည်အချင်းရှိ ဂလိုဘယ်ကြယ်ပွင့်တွေကို စုစည်းပေးနိုင်မယ့် FSG အတွက် ဒုတိယအသင်းကို ရှာဖွေပေးပြီး အဆိုပါ အသင်းကိုလည်း စီမံ ကွပ်ကဲပေးရမှာ ဖြစ်ပါတယ်။ ဒီကိစ္စနဲ့ ပတ်သက်တဲ့ လုပ်ငန်းစဉ်တွေကိုတော့ မသိရသေးပါဘူး။ အတ်ဝပ်ကတော့ ဒီစိန်ခေါ်မှုကို စိတ်လှုပ်ရှားတာကြောင့် လီဗာပူးထံ ပြန်လာတာလို့ ပြောပါသေးတယ်။ FSG ထံက ဘောလုံးနဲ့ပတ်သက်လို့ ကြီးမားတဲ့ ရင်းနှီးမြုပ်နှံမှုတွေ ရှိလာဦးမှာဖြစ်ကာ ဒီအရွေ့ကိုတော့ အတ်ဝပ်က ဦးဆောင်လာတော့မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/03/43436fhh-678x381.jpg",
"imgurl2":"https://lfcthadin.com/wp-content/uploads/2024/03/43436fhh-678x381.jpg",
"imgurl3":"no",
"video":"no"
 },

         {"ndate":"Mar  12 , 2024",
"htext":"ဒီယက်ဇ်ကို လီဗာပူးအသင်းကနေ ခေါ်ထုတ်လိုရင် ပေးရမယ့် ပြောင်းရွှေ့ကြေးအား အသိပေးခဲ့တဲ့ အေးဂျင့်",
"btext1":"လူးဝစ် ဒီယက်ဇ်ကို လီဗာပူးအသင်းကနေ ခေါ်ထုတ်လိုရင် မြင့်မားတဲ့ ပြောင်းရွှေ့ကြေး ပေးရပါမယ်လို့ ကစားသမားရဲ့ အေးဂျင့်က ထုတ်ပြောလာပါတယ်။ ၂၀၂၂ ဇန်နဝါရီမှာ ပေါ်တိုကနေ လီဗာပူးအသင်းကို ပြောင်းရွှေ့ကြေး ပေါင် ၃၇ သန်းနဲ့ ရောက်လာခဲ့တဲ့ အသက် ၂၇ နှစ်အရွယ် တိုက်စစ်သမားဟာ အသင်းနဲ့ ၂၀၂၇ ခုနှစ်ထိ စာချုပ်ရှိထားသူ ဖြစ်ပါတယ်။ သူဟာ လီဗာပူးအတွက် ပြိုင်ပွဲစုံ ၈၅ ပွဲကစားကာ ကိုယ်တိုင် ၂၂ ဂိုး သွင်းယူထားပြီး ဂိုးထောက်ပံ့မှု ၁၃ ကြိမ် လုပ်ထားနိုင်ပါတယ်။ ဒီယက်ဇ်ဟာ လက်ရှိ လီဗာပူးအသင်းမှာ ဘယ်တောင်ပံနေရာကနေ ပုံမှန် ပွဲကစားခွင့် ရရှိထားသူ ဖြစ်ပါတယ်။ ",
"btext2":"လီဗာပူးသတင်းထောက် အချို့ကတော့ နွေမှာ နည်းပြသစ် ရောက်လာမှာနဲ့အတူ လူစာရင်းကို ပြင်ဆင်ဖွဲ့စည်းမှု ရှိလာနိုင်ကြောင်း ဖော်ပြမှုတွေ ရှိနေပါတယ်။ လီဗာပူးအသင်းဟာ တိုက်စစ်သမား ၅ ဦးထဲက ၁ ဦးကို ရောင်းချပြီး အခြား တိုက်စစ်သမားနဲ့ အစားထိုးတာမျိုး ရှိလာနိုင်တယ်လို့လည်း သိရတယ်။ ကိုလံဘီယာသတင်းတွေက ဖော်ပြရာမှာ ဘာစီလိုနာဟာ ဒီယက်ဇ်ရဲ့ စာချုပ် အခြေအနေ အတွက် ကစားသမားရဲ့ အေးဂျင့်ထံ ချိတ်ဆက်ခဲ့ပါတယ်။ အေးဂျင့်ကတော့ လီဗာပူးဘက်က ယူရို သန်း ၁၂၀-၁၄၀ ကြားရမှ ရောင်းလိမ့်မယ်လို့ အကြောင်းပြန်ခဲ့တယ်လို့ သိရပါတယ်။ ဒီနွေမှာတော့ လီဗာပူးအသင်းရဲ့ အပြောင်းအရွှေ့တွေကို စီမံဖို့ မိုက်ကယ်အတ်ဝပ်နဲ့ ရစ်ချက်ဟုချ်တို့အတွဲ ရောက်လာမှာပါ။ သူတို့ ဘယ်လို စီမံမလဲ ကြည့်ရမှာဖြစ်ပေမယ့် လီဗာပူးအသင်းဟာ ကစားသမား ရောင်းထုတ်မှုတွေ ရှိလာနိုင်တာဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/diaz-120140-678x381.jpg",
"imgurl2":"https://lfcthadin.com/wp-content/uploads/2024/03/diaz-120140-678x381.jpg",
"imgurl3":"https://lfcthadin.com/wp-content/uploads/2023/12/diaz-darwin-ryan-red.jpg",
"video":"no"
 },

         {"ndate":"Mar  12 , 2024",
"htext":"ကလော့ပ်နေရာ အစားဝင်လာမယ့် လီဗာပူးအသင်း ကွင်းတွင်းကွင်းပြင် တာဝန်ရှိသူ (၃) ဦး",
"btext1":"လာမယ့်ရာသီကစလို့ လီဗာပူးအသင်းဟာ နည်းပြယာဂင်ကလော့ပ်ကို လက်လွတ်ရမှာဖြစ်တာကြောင့် ကလပ်တာဝန်ရှိသူတွေဟာ အုပ်ချုပ်မှု ပုံစံကို ပြန်လည် ဖွဲ့စည်းဖို့ ကြိုးစားမှုတွေ လုပ်ဆောင်နေပါတယ်။ လီဗာပူးမန်နေဂျာ ယာဂင်ကလော့ပ်၊ အားကစားဒါရိုက်တာ ဂျော့ရှမတ်ကီတို့ ထွက်ခွာတဲ့နောက်မှာ FSG ဟာ လီဗာပူး ခေတ်သစ်တစ်ခုကို ထပ်မံ ပုံဖော်သွားတော့မှာပါ။ ဒီရာသီမှာ ကလော့ပ်ဟာ မန်နေဂျာရာထူးအပြင် အားကစားဒါရိုက်တာ တာဝန်ကိုပါ ပူးတွဲယူထားပြီး ဂျော့ရှမတ်ကီက အကြံပေးအဖြစ်ပဲ ဝင်ရောက်လာခဲ့တာပါ။ လာမယ့်ရာသီမှာတော့ ကစားသမား ခေါ်ယူရေးဆိုင်ရာ ကော်မတီနဲ့အတူ ထင်ရှားခဲ့တဲ့ မန်နေဂျာ + အားကစာဒါရိုက်တာ အတွဲကို အနည်းငယ် ပြောင်လဲလာဖွယ် ရှိပါတယ်။ ",
"btext2":" ဒီနွေမှာ commercial မဟုတ်တဲ့ လီဗာပူးအသင်း ကွင်းတွင်း ကွင်းပြင် ကိစ္စတွေကို ကြီးကြပ်ဖို့ လူသစ် ၃ ဦးဝင်ရောက်လာမှာဖြစ်ပါတယ်။ သူတို့တွေကတော့ ဘောလုံးဆိုင်ရာ အကြီးအကဲ၊ အားကစားဒါရိုက်တာသစ်နဲ့ မန်နေဂျာသစ်တို့ ဖြစ်ပါတယ်။ ဒါတွေအတွက် ပထမဆုံး ခြေလှမ်းအဖြစ် လီဗာပူးအသင်းဟာ မိုက်ကယ်အတ်ဝပ်ကို အသင်းထံ ပြန်ခေါ်ဖို့ သဘောတူညီမှု ရခဲ့ပါပြီ။ အားကစားဒါရိုက်တာဟောင်းဖြစ်တဲ့ အတ်ဝပ်ဟာ head of football operations ဆိုတဲ့ ရာထူးမျိုးကို ပြောင်းလဲ တာဝန်ယူပါမယ်။ ဒါဟာ ရာထူးဟောင်းထက် ပိုပြီး တာဝန်ယူရမှာဖြစ်ပါတယ်။ ",
"btext3": "  အားကစားဒါရိုက်တာအဖြစ်တော့ လီဗာပူးက ဘုန်းမောက်အသင်း နည်းစနစ်ဒါရိုက်တာဟောင်း ရစ်ချက်ဟုချ်ကို ခန့်အပ်မှာပါ။ အတ်ဝပ်နဲ့ ရစ်ချက်ဟုချ်တို့ဟာ ရင်းနှီးတဲ့ ဆက်ဆံရေး ရှိထားပြီး လီဗာပူးမှာ ပူးပေါင်း အလုပ်လုပ်ကြဖို့ သူတို့ကြား သဘောတူညီမှု ရထားခဲ့ပါပြီ။ အတ်ဝပ်နဲ့ ရစ်ချက်ဟုချ်တို့ဟာ လီဗာပူးအသင်းရဲ့ ဒေတာသုတေသန ဌာန ဒါရိုက်တာဖြစ်သူ ဝဲလ်စပီးရားမန်းနဲ့ ပူးပေါင်းကာ ကလော့ပ်နေရာ တာဝန်ယူမယ့် ဒါရိုက်တာကို ရှာဖွေသွားမှာဖြစ်ပါတယ်။ လီဗာပူးအသင်း ဒေတာသုတေသနအဖွဲ့ဟာ လက်ရှိမှာ လေဗာကူဆင်မှ အလွန်ဆို၊ စပို့တင်းမှ အာမိုရင်းတို့ကို အထူး စိတ်ဝင်စားနေပြီး နွေမှာ အင်တာဗျူး ပြုလုပ်သွားမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/kloppp-edw-2024-678x381.jpg",
"imgurl2":"https://lfcthadin.com/wp-content/uploads/2024/03/kloppp-edw-2024-678x381.jpg",
"imgurl3":"https://lfcthadin.com/wp-content/uploads/2024/03/34457fdg.jpg",
"video":"no"
 },


         {"ndate":"Mar  12 , 2024",
"htext":"ကမ္ဘာ့ စျေးအကြီးဆုံး ကစားသမားဖြစ်ဖို့ တစ်ခုပဲ လုပ်ပြဖို့ လိုကြောင်း မှတ်ချက်ပေးခံရတဲ့ ဒီယက်စ်",
"btext1":"လူးဝစ် ဒီယက်စ် အနေနဲ့ ပင်နယ်တီ ဧရိယာထဲမှာ အညှာအတာကင်းတဲ့ အဆုံးသတ်ပိုင်း စွမ်းရည်ကို ဖော်ထုတ်နိုင်မယ်ဆိုရင် သူဟာ ကမ္ဘာ့စျေးအကြီးဆုံး ကစားသမား ဖြစ်လာပါလိမ့်မယ်လို့ တယ်လီဂရပ်က ဖော်ပြလာပါတယ်။ လီဗာပူး ဘယ်တောင်ပံမှာ ထိန်းချုပ်ရခက်လွန်းတဲ့ တိုက်စစ်သမားအဖြစ် ပြိုင်ဘက်တွေကို ပြဿနာပေးနေတဲ့ ဒီယက်စ်ဟာ မန်စီးတီးပွဲမှာလည်း ပြိုင်ဘက် ညာခြမ်း တစ်ခုလုံးကို မွှေနှောက်သွားခဲ့တာပါ။ မန်စီးတီးအသင်းရဲ့ ညာဘက်ခြမ်းဟာ ဒီယက်စ်ရဲ့ ဘောလုံးသယ်ဆောင်မှုကို ထိန့်လန့်ခဲ့တာကြောင့် ဝေါ်ကာတင် မကဘဲ ရိုဒရီရဲ့ အကူအညီပါ အတော်လေး ယူနေခဲ့ရပါတယ်။ ဒီယက်စ်ဟာ တစ်ဦးချင်း စီးချင်းထိုးမှု ၁၇ ကြိမ်ထိတောင် လုပ်သွားခဲ့သလို အခွင့်အရေး ဖန်တီးမှု ၃ ကြိမ်လည်း လုပ်ခဲ့ပါတယ်။ ",
"btext2":"မိသားစုရေးရာ ပြဿနာ ဖြေရှင်းပြီးနောက်ပိုင်း ဒီယက်စ်ဟာ လီဗာပူးအသင်း လိုအပ်ချိန်တိုင်း အဆင်သင့် ရှိနေခဲ့တယ်။ မန်စီးတီးပွဲမှာ ကိုလံဘီယာသားကို ပွဲချိန်ပြည့် သုံးခဲ့တာဟာ ပြိုင်ဘက်ကစားသမား ၂ ယောက်လောက်ကို တာဝန်ယူပေးခဲ့တာကြောင့် ဖြစ်ကြောင်း ကလော့ပ်က အရိပ်အမြွက် ပြောပြပါတယ်။ “ ဒီယက်စ်က ပရီးမီးယားလိဂ် အမြန်ဆုံး ကစားသမားပါဆိုတဲ့ ဝေါ်ကာကို ရင်ဆိုင်ခဲ့တာပါ။ သူက ရိုဒရီကိုလည်း ရင်ဆိုင်သွားခဲ့ပါတယ် ” လို့ ကလော့ပ်က ပြောခဲ့ပါတယ်။ ကျော်ဖြတ်မှုတွေမှာ ကောင်းမွန်တဲ့ ဒီယက်စ်ဟာ အဆုံးသတ်ပိုင်းမှာတော့ အတော်လေး အားနည်းခဲ့ပါတယ်။ မိုဆာလာ ဖန်တီးပေးတဲ့ အခွင့်အရေးကနေ သူ ဂိုးရနိုင်ဖို့ အကောင်းဆုံး အခိုက်အတန့် ရခဲ့ပေမယ့် တော်တော်လေး လွဲချော်ခဲ့တာပါ။  ",
"btext3": "  လီဗာပူးအသင်းဟာ ဘယ်ခြမ်းက မာနေးနေရာမှာ ဒီယက်စ်ကို အစားထိုးလာခဲ့တာပါ။ အဆုံးသတ်ပိုင်း မာကျောတဲ့ မာနေးဟာ လီဗာပူးရဲ့ high press ကို ဦးဆောင်နိုင်စွမ်း ရှိသလို ဘောလုံးပိုင်ဆိုင်မှုကို အနိုင်ယူပေးခြင်း၊ အသင်းလိုက် စည်းစနစ်ကျမှုနဲ့ နည်းစနစ်ပိုင်း စွမ်းရည်တွေမှာ ထိပ်တန်းက ရှိခဲ့ပါတယ်။ ဒီယက်စ်ထံက ကောင်းမွန်တဲ့ အရည်အချင်းတွေ အများကြီး မြင်ခဲ့ရပေမယ့် သူဟာ အဆုံးသတ်ပိုင်းမှာတော့ အတော်လေး အားနည်းခဲ့ပါတယ်။ သူ လုပ်ပြနိုင်ရမှာလောက်တောင် မလုပ်ပြနိုင်တဲ့ထိ လိုအပ်ချက်ရှိနေပါတယ်။ ဒီယက်စ်ရဲ့ အဆုံးသတ်ပိုင်း မာနေးလောက် ကောင်းလာခဲ့မယ်ဆိုရင် သူ့ရဲ့ တန်ကြေးဟာ ပေါင် သန်း ၂၅၀ လောက်ထိတောင် ရောက်သွားနိုင်ပြီး ကမ္ဘာ့စျေးအကြီးဆုံး ကစားသမားတောင် ဖြစ်လာမယ်လို့ တယ်လီဂရပ်က မှတ်ချက်ပြုသွားတာပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/diaz-black-white-678x381.jpg",
"imgurl2":"https://lfcthadin.com/wp-content/uploads/2024/03/diaz-black-white-678x381.jpg",
"imgurl3":"no",
"video":"no"
 },

         {"ndate":"Mar  12 , 2024",
"htext":"လက်ကျန် ၁၀ ပွဲမှာ ၂ ပွဲကလွဲရင် နိုင်ချေရာနှုန်း မြင့်မားနေတဲ့ လီဗာပူး",
"btext1":" လီဗာပူးအသင်းဟာ ဖလားပြိုင်ဘက် ၂ သင်းဖြစ်တဲ့ မန်စီးတီး၊ အာဆင်နယ်တို့နဲ့ ပွဲစဉ်တွေ ပြီးဆုံးခဲ့တဲ့နောက် ပရီးမီးယားလိဂ် လက်ကျန်ပွဲ ၁၀ ပွဲပဲ ကစားဖို့ ကျန်ရှိမှာဖြစ်ပါတယ်။ လီဗာပူးရဲ့ လက်ကျန် ပြိုင်ဘက်တွေထဲမှာတော့ ယူနိုက်တက်၊ အက်စတွန်ဗီလာ၊ အဲဗာတန်တို့နဲ့ ယှဉ်ပြိုင်ရမယ့် အဝေးကွင်းပွဲ၊ စပါးနဲ့ ယှဉ်ပြိုင်ရမယ့် အိမ်ကွင်းပွဲတွေဟာ အရေးပါတဲ့ ပွဲစဉ်တွေဖြစ်ကြပါတယ်။ လက်ရှိ လီဗာပူး ခြေစွမ်းနဲ့ဆိုရင် လက်ကျန် ၁၀ ပွဲလုံးမှာ ပြိုင်ဘက်တွေထက် လီဗာပူးက တစ်ပန်းသာနေပါတယ်။ ဒါပေမယ့် အဝေးကွင်း ပွဲစဉ် အချို့မှာ ပြိုင်ဘက်တွေရဲ့ ဥရောပဝင်ခွင့် တစ်နေရာအတွက် ရုန်းအားကို ထည့်တွက်ရမှာပါ။ ဘီဘီစီကတော့ လီဗာပူးအသင်းဟာ ယူနိုက်တက်၊ အက်စတွန်ဗီလာတို့နဲ့ ယှဉ်ပြိုင်ရမယ့် အဝေးကွင်း ၂ ပွဲမှာ အမှတ်လျော့နိုင်တယ်လို့ ခန့်မှန်းထားပါတယ်။ အိမ်ကွင်းမှာ စပါးနဲ့ ယှဉ်ပြိုင်ရမယ့်ပွဲကလည်း အန္တရာယ်ကြီးတဲ့ ပွဲစဉ်ဖြစ်ပါတယ်။",
"btext2":"ဒေတာတွက်ချက်မှုတွေမှာတော့ လီဗာပူးဟာ ယူနိုက်တက်ကို နိုင်ချေ (၄၅%) ပဲရှိပြီး အက်စတွန်ဗီလာကို နိုင်ချေကတော့ (၄၈%) ပဲ ရှိပါတယ်။ စပါးကို နိုင်ချေကတော့ (၆၅%) တောင် ရှိထားတာပါ။ လက်ကျန် ၁၀ ပွဲမှာ ဘယ်အသင်းမဆို ၂၃ မှတ် ထက် ပိုမရနိုင်ဘူးလို့လည်း တွက်ချက်ထားပေမယ့် ချန်ပီယံဖြစ်နိုင်ချေမှာ လီဗာပူးနဲ့ အာဆင်နယ်က မန်စီးတီးနောက်ကို ရောက်နေဆဲဖြစ်ပါတယ်။ ရာသီသိမ်းခဲ့ရင် ထိပ်ဆုံး ၃ သင်းကြား ရမှတ်ကွာမှုဟာ ၁ မှတ်၊ ၂ မှတ်ထက်တော့ ပိုမများနိုင်ပါဘူး။ ဒါပေမယ့် ဘောလုံးပရိသတ်တွေကြား စစ်တမ်းကောက်မှုမှာတော့ လီဗာပူးအသင်းဟာ ပြိုင်ဘက် ၂ သင်းလောက် ဥရောပပွဲကြီး ကစားရဖွယ် မရှိတဲ့ အချက်ကို ထောက်ပြကြပါတယ်။ အတော်များများကတော့ အဆိုပါ အားသာချက်ကြောင့် လီဗာပူးက ဖလားရသွားနိုင်ကြောင်း မဲပေးထားခဲ့ကြတယ်။ အခုချိန်ထိ ဘယ်အသင်း ချန်ပီယံဖြစ်မယ် မှန်းဆရခက်ခဲနေကြဆဲပါ။ ပွဲစဉ် ၂၉ မှာ ယှဉ်ပြိုင်မယ့် မန်စီးတီး vs အာဆင်နယ် ပွဲအပြီးမှာတော့ ပိုမို မြင်သာတဲ့ ဖလားလမ်းကြောင်းကို တွေ့လာရဖွယ် ရှိနေပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/klopp-pep-arteta-pl-2024-end--678x381.jpg",
"imgurl2":"https://lfcthadin.com/wp-content/uploads/2024/03/lfc-23095-1024x418.jpg",
"imgurl3":"https://lfcthadin.com/wp-content/uploads/2024/03/346457dfhfg.jpg",
"video":"no"
 },

         {"ndate":"Mar  11 , 2024",
"htext":"လီဗာပူးရဲ့ ပင်နယ်တီတွေကို ပင်တိုင် တာဝန်ယူခွင့်နဲ့ ပတ်သက်လို့ သူ့သဘောထားကို မာကာ ထုတ်ဖော်",
"btext1":"လီဗာပူးအသင်းရဲ့ နောက်ဆုံး ၂ ပွဲမှာ ပင်နယ်တီ ၂ ကြိမ်ကို တာဝန်ယူခဲ့တဲ့နောက် မာကာဟာ ပင်တိုင်တာဝန်ယူခွင့်ကို သဘောကျမလားလို့ မေးခွန်းထုတ်ခံရပါတယ်။ ၂ ပွဲလုံးမှာ ပင်နယ်တီ ကန်သွင်းရချိန် ဒါဝင် ရှိနေခဲ့သလို မန်စီးတီးပွဲမှာဆိုရင် ဆိုဘိုစလိုင်လည်း ကွင်းထဲ ရှိနေခဲ့တာပါ။ မာကာဟာ သူတို့ နှစ်ဦးကို ကျော်ပြီး တာဝန်ယူခွင့်ရခဲ့သလို ဂိုးအဖြစ်လဲ ပြောင်းလဲပေးနိုင်ခဲ့ပါတယ်။ ဒါပေမယ့်လို့ လီဗာပူးအသင်းရဲ့ ပင်နယ်တီ ပင်တိုင် ကစားသမားကတော့ ဆာလာပဲ ဖြစ်နေဦးမယ်လို့ ကစားသမားဘဝ ပင်နယ်တီ ၁၃ ကြိမ်ကန်ရာမှာ ၁ ကြိမ်ပဲ လွဲဖူးသေးတဲ့ မာကာက ပြောလာပါတယ်။ ",
"btext2":"မာကာက “ ဘရိုက်တန်အတွက် ကစားတုန်းက ဝုဗ်နဲ့ပွဲမှာ တစ်ကြိမ် လွဲခဲ့ဖူးပါတယ်။ အဲ့ပွဲမှာပဲ တစ်ပွဲတည်း ပင်နယ်တီ ၂ ကြိမ်ရခဲ့ပြီး နောက်တစ်ကြိမ်မှာတော့ ဂိုးသွင်းနိုင်ခဲ့ပါတယ်။ ပင်နယ်တီတွေ တာဝန်ယူရတာကို ကျနော် သဘောကျပါတယ်။ ကျနော်တို့ မိုကို လေးစားမှု ပေးရမှာပါ။ သူက လီဗာပူးအတွက် အချိန်အကြာကြီး ပင်နယ်တီ တာဝန်ယူခဲ့သူပါ။ ကွင်းထဲကို သူပြန်ဝင်လာရင် သူက ပင်နယ်တီ တာဝန်ယူရမယ့်သူ ဖြစ်ပါတယ် ” လို့ ဆိုသွားခဲ့ပါတယ်။ မိုဆာလာဟာ လီဗာပူးအတွက် သူတာဝန်ယူခဲ့တဲ့ နောက်ဆုံး ပင်နယ်တီ ၁၁ ကြိမ်မှာ ၄ ကြိမ် လွဲချော်ထားခဲ့တာ ဖြစ်ပါတယ်။ ဒါကြောင့်ပဲ သူ့ရဲ့ ပင်နယ်တီ တာဝန်ယူမှုဟာ အပြောင်းအလဲ ဖြစ်သင့်သလားဆိုတဲ့ မေးခွန်းမျိုးတွေ ရှိနေတာပါ။ ဒီနောက်ပိုင်းမှာတော့ ဆာလာ မရှိချိန် မာကာ ပင်နယ်တီ တာဝန်ယူလာနိုင်တာမျိုး မြင်လာရပြီ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/marca-panty-678x381.jpg",
"imgurl2":"https://lfcthadin.com/wp-content/uploads/2024/03/marca-panty-678x381.jpg",
"imgurl3":"no",
"video":"no"
 },

         {"ndate":"Mar  11 , 2024",
"htext":"မန်စီးတီးတို့ ဒုက္ခများ ရုန်းကန်နေတာကို ကြည့်ပြီး သူ့အမြင်ကို ပွင့်ပွင့်လင်းလင်း ပြောလာတဲ့ နည်းပြကလော့ပ်",
"btext1":"မန်စီးတီးလို လက်ရှိ ချန်ပီယံအသင်းကို ခြေအသာစီးဖြင့် ပယ်ပယ်နယ်နယ် ဒုက္ခပေးခဲ့တဲ့နောက် လီဗာပူးအသင်းရဲ့ စွမ်းဆောင်ရည်ကို ကလော့ပ်က အလေးအနက် ထုတ်ဖော် ချီးကျူးခဲ့ပါတယ်။ ကလော့ပ်က ” ကျနော်တို့ သိပ်ကိုထူးချွန်ပါတယ်။ ပထမပိုင်း ၁၀ မိနစ်လောက်မှာ ကျနော်တို့ နည်းနည်းလေး ပြာသွားခဲ့တယ်။ မန်စီးတီးက တိုက်ရိုက်ကို ထိုးဖောက်နေခဲ့တာပါ။ ဒုတိယပိုင်းကတော့ မန်စီးတီးကို ရင်ဆိုင်ခဲ့ဖူးသမျှ အကောင်းဆုံး စွမ်းဆောင်ရည်နဲ့ ယှဉ်ပြိုင် ကစားနိုင်ခဲ့ခြင်း ဖြစ်ပါတယ်။ သိပ်ကောင်းပါတယ်။ သူတို့ တိုင်ထိခဲ့တယ်ဆိုပေမယ့် ကျနော်တို့ကလည်း ၂ ဂိုး၊ ၃ ဂိုးလောက်ထိ သွင်းနိုင်ခဲ့သင့်ပါတယ်။ သိပ်ကောင်းတဲ့ပွဲကောင်းပါပဲ။ ",
"btext2":" ကျနော်အတွက်ကတော့ ဒီနေ့ဟာ လီဗာပူး ရှိနေရမယ့် နေရာကို ၁၀၀% ပြသနိုင်တဲ့ နေ့လို့ ထင်ပါတယ်။ ကျနော်တို့ တိုက်ခိုက်ပြခဲ့တယ်၊ ဘယ်အဆင့်ထိ ရောက်နိုင်တယ် မြင်သာစေခဲ့ပါတယ်။ ဒီနေ့ပွဲလောက် မန်စီးတီးတို့ အလူးအလဲ ရုန်းကန်ရတာမျိုး ကျနော် တစ်ကြိမ်မှကို မမြင်ဖူးပါဘူး။ ကျနော်တို့ သိပ်ကောင်းခဲ့ပါတယ်။ ရလဒ်တွေအားလုံးရဲ့ အရင်းအမြစ်က စွမ်းဆောင်ရည်ပါပဲ။ ဒီကောင်းတဲ့ ကိစ္စတွေကို ကျနော်တို့ ဆက်လုပ်နိုင်ဖို့ လိုပါတယ် ” ဆိုပြီး မှတ်ချက်ပေးခဲ့ပါတယ်။ ဒီပွဲ သရေရလဒ်ကြောင့် လီဗာပူးအသင်းဟာ အဆင့် ၂ နေရာကို ဆင်းခဲ့ရပေမယ့် ပွဲစဉ်ဇယားမှာတော့ ဖလားစိန်ခေါ်ဘက် ၂ သင်းလုံးနဲ့ ထိပ်တိုက်တွေ့ထားခဲ့ပြီ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/03/city-strigle--678x381.jpg",
"imgurl2":"https://lfcthadin.com/wp-content/uploads/2024/03/city-strigle--678x381.jpg",
"imgurl3":"https://lfcthadin.com/wp-content/uploads/2024/03/endo-city-.jpg",
"video":"no"
 },

         {"ndate":"Mar  11 , 2024",
"htext":"လီဗာပူးကစားသမား ၂ ဦးကြောင့် ဒီဘရိုင်းကို လူစားလဲခဲ့ရပါကြောင်း ဝန်ခံခဲ့တဲ့ ဂွာဒီယိုလာ",
"btext1":" အန်ဖီးကွင်းက သရေပွဲမှာ ဒီဘရိုင်းကို လူစားလဲခဲ့ရတာဟာ လီဗာပူးရဲ့ တောက်လျှောက် ထိုးဖောက်မှုကို အလူးအလဲခံနေရခြင်းအား ကာကွယ်ဖို့ဖြစ်ကြောင်း မန်စီးတီးနည်းပြ ဂွာဒီယိုလာက ပြောပါတယ်။ ဒီဘရိုင်းက သူ့ကို လူစားလဲတာကြောင့် အတော်လေး စိတ်ဆိုးခဲ့ပေမယ့် ဘယ်ဂျီယံသားကို ထုတ်ပြီး ကစားကွက် မချိန်းရင် မန်စီးတီးက အကြီးအကျယ် တွယ်ခံရတော့မယ် အနေအထားကို ကျရောက်ခဲ့တာပါ။ ‘ ဒီဘရိုင်း စိတ်ဆိုးနေတာကို ကျနော် ပျော်ပါတယ်။ ဒါမျိုး မြင်ချင်တာပါ။ အခုတော့ သူစိတ်ပြေသွားပါပြီ။ ကျနော်တို့ ဘာလိုနေလဲ သိပါတယ်။ ကျနော်တို့ ဘောလုံးကစားရဖို့ လိုတောပါ။ ဒီဘရိုင်းကို ထုတ်လိုက်တော့ ကျနော်တို့ ပိုကောင်းသွားပါတယ် ‘ လို့ ပြောပါတယ်။",
"btext2":"ဂွာဒီယိုလာက ‘ ဂိုးမရခင် ပွဲအစမှာ ကျနော်တို့ အစကောင်းခဲ့ပါတယ်။ သိပ်ကောင်းကောင်း ကစားနိုင်ခဲ့တယ်။ ပထမပိုင်းပြီးမှာတော့ ကစားရ ပိုခက်ခဲလာခဲ့ပါတယ်။ ဘာလို့လဲဆိုတော့ လီဗာပူးဘက်က အန်ဒိုနဲ့ မာကာတို့ကြောင့်ပါ။ သူတို့ နှစ်ဦးကြောင့် လီဗာပူးက ပိုတိုက်ရိုက် ကစားနိုင်သလို ပေးချက်တွေလည်း ပိုလုပ်လာနိုင်ပါတယ်။ ဒုတိယပိုင်းမှာတော့ အန်ဖီးကွင်းမှာ ဘောလုံးကိုင်ကစားဖို့ အချိန်ကို မရတော့ပါဘူး။ ကျနော်တို့ ပင်နယ်တီ ပေးလိုက်ရတယ်။ အဲ့နောက် ၁၅-၂၀ မိနစ် လောက်မှာ လီဗာပူးဘက်က တောက်လျှောက် တောက်လျှောက် တက်လာလိုက်တာများ ဆူနာမီလှိုင်းတွေ ကျနေတာပါပဲ။ တစ်သင်းလုံး တက်လာတာ၊ သူတို့ပဲ ဘောလုံးရရသွားသလို လုပ်သလိုဖြစ်နေခဲ့ပါတယ်။ လီဗာပူးက ကောင်တာ-ဖိအားပေးမှုနဲ့ ဖိအားပေးခြင်းတွေမှာ သိပ်ကောင်းပါတယ်။ ဒါပေမယ့် ဒီဘရိုင်းကို လူစားလဲပြီး ကိုဗာဆစ်ကို ထည့်ချိန်မှာ ကျနော်တို့ ဘောလုံး ပြန်ကစားလာနိုင်ပါတယ်။ ‘ လို့ ပြောဆိုခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/debry-lfc-pep--678x381.jpg",
"imgurl2":"https://lfcthadin.com/wp-content/uploads/2024/03/debry-lfc-pep--678x381.jpg",
"imgurl3":"https://lfcthadin.com/wp-content/uploads/2024/03/endo-city-.jpg",
"video":"no"
 },

         {"ndate":"Mar  11 , 2024",
"htext":"ဂွာဒီယိုလာ ပြောသလို လီဗာပူးက ၈ နှစ်အတွင်း အီသီဟတ်မှာ နိုင်ပွဲ မရဖူးဘူးလား",
"btext1":" အန်ဖီးမှာ ၁-၁ သရေကျတဲ့ ပွဲအပြီးမှာ နည်းပြဂွာဒီယိုလာက အနီရောင်တွေအတွက် ၁၂ ယောက်မြောက် ကစားသမားအဖြစ် ပရိသတ်တွေက တွန်းအားပေးနိုင်ကြောင်း ဝန်ခံခဲ့ပါတယ်။ ဒါပေမယ့် အီသီဟက်ရဲ့ အားပေးမှုကလည်း ပြင်းထန်လှပြီး အန်ဖီးထက် မညံ့ပါဘူးလို့ နှိုင်းယှဉ်ခဲ့တယ်။ နောက်ဆက်တွဲအဖြစ် အီသီဟက်မှာ လီဗာပူးတို့ မနိုင်ဖူးတာ ၈ နှစ်ရှိပါပြီလို့ ဂွာဒီယိုလာရဲ့ ပြောဆိုခဲ့ခြင်းက အငြင်းပွားစရာ ဖြစ်ခဲ့ပါတယ်။ စီးတီးနည်းပြကတော့ ” အန်ဖီးက ခက်ခဲတာ ကျနော်တို့ သိပါတယ်။ အီသီဟက်လည်း ခက်ခဲတာပဲလေ။ လီဗာပူးဆို ကျနော်တို့ကွင်းမှာ အနိုင်မရတာ ၈ နှစ်တောင် ရှိနေပါပြီ ” လို့ ပွဲအပြီး ပြောခဲ့တာ ဖြစ်ပါတယ်။",
"btext2":"လီဗာပူးအသင်းဟာ နည်းပြကလော့ပ် လက်ထက် အီသီဟက်မှာ နိုင်ပွဲ ၃ ပွဲ ယူခဲ့ဖူးပါတယ်။ တစ်ကြိမ်က ၂၀၁၅ တုန်းက ပရီးမီးယားလိဂ်ဖြစ်ကာ၊ တစ်ကြိမ်က ၂၀၁၈တုန်းက ချန်ပီယံလိဂ်နဲ့ နောက်ဆုံး တစ်ကြိမ်က ၂၀၂၂ အက်ဖ်အေဖလားတို့ဖြစ်ပါတယ်။ ၂၀၁၅ တုန်းက မန်စီးတီးနည်းပြက ပယ်လီဂရီနီဖြစ်ကာ ဖလား ပွဲ ၂ ကြိမ်မှာတော့ မန်စီးတီးနည်းပြက ဂွာဒီယိုလာဖြစ်ပါတယ်။ ဒါကြောင့် ဂွာဒီယိုလာရဲ့ ပြောဆိုတဲ့ ၈ နှစ်အတွင်း အီသီဟတ်မှာ နိုင်ပွဲမရဘူးဆိုတာ ပရီးမီးယားလိဂ်ဆိုရင် မှန်ပေမယ့် ရာနှုန်းပြည့်တော့ မှန်နေတာ မဟုတ်ပါဘူး။ ",
"btext3": "  ဂွာဒီယိုလာဟာ သူ့ရဲ့ မန်စီးတီးနည်းပြဘဝမှာ အန်ဖီးကွင်းထံ ၁၂ ကြိမ် လာကစားရာမှာတော့ ၂၀၂၁ ခုနှစ်က ၄-၁ နဲ့ တစ်ကြိမ်ပဲ အနိုင်ရဖူးပါတယ်။ အဲ့တစ်ကြိမ်က ကိုဗစ်ကာလဖြစ်လို့ ပရိသတ်မရှိတဲ့ အန်ဖီးကွင်းမှာ ယှဉ်ပြိုင်ကစားခဲ့တာ ဖြစ်ပါတယ်။ ဒါကြောင့် လီဗာပူးပရိသတ်တွေ ရှိနေသမျှ အန်ဖီးမှာ အနိုင်ရဖို့ဆိုတာ ဂွာဒီယိုလာ အဖြေမထုတ်နိုင်တဲ့ ပုစ္ဆာအဖြစ် ဆက်ရှိနေဆဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/pep-anfield-32334-678x381.jpg",
"imgurl2":"https://lfcthadin.com/wp-content/uploads/2024/03/pep-anfield-32334-678x381.jpg",
"imgurl3":"https://lfcthadin.com/wp-content/uploads/2024/03/ox-ethihad.jpg",
"video":"no"
 },


         {"ndate":"Mar  11 , 2024",
"htext":"အရှက်တော့ကွဲပြီ ထင်ခံခဲ့ရပေမယ့် အံ့မခန်းခြေစွမ်းဖြင့် လီဗာပူးကို ကယ်တင်ခဲ့တဲ့ ညာခြမ်း ကစားသမားများ",
"btext1":"လီဗာပူးအသင်းဟာ မန်စီးတီးကို ရင်ဆိုင်ကစားရတဲ့ ပရီးမီးယားလိဂ်ပွဲမှာ ဆာလာ၊ ထရန့်၊ အီဘူးတို့ကို မသုံးနိုင်တာကြောင့် ဟာဗေး၊ ဘရတ်ဒလေ၊ ကွမ်းဆက်တို့ကို ပွဲထွက်ကနေ အသုံးပြုခဲ့ပါတယ်။ ဒီနှစ်ထဲမှာ ဟာဗေးနဲ့ ဘရတ်ဒလေတို့ ပွဲထွက်ကနေ ဆက်တိုက်ပါနေတာ ထူးတော့ မထူးဆန်းပါဘူး။ ဒါပေမယ့် စီးတီးပွဲမှာ သူတို့ကို ထည့်သုံးမယ့် လူစာရင်း ထွက်လာချိန် ဆာလာနေရာ ဟာဗေးဆိုတာ မြင်ခဲ့ကြတော့ ဒီပွဲတော့ ရှုံးပြီ၊ ခံရတော့မယ်ဆိုတဲ့ မှတ်ချက်တွေပဲ များပြားခဲ့တာပါ။ ပရိသတ်တွေရဲ့ အမြင် လုံးဝ လွဲမှားသွားအောင် သူတို့ လုပ်ပြခဲ့တာက အတော်လေး ချီးကျူးဖို့ ကောင်းပါတယ်။ ",
"btext2":"ပထမပိုင်း ၅ မိနစ်အတွင်းမှာပဲ အားအနည်းဆုံးလို့ ဆိုရမယ့် လီဗာပူး ညာခြမ်းကို ပစ်မှတ်ထားပြီး မန်စီးတီးက ၄ ကြိမ်ထိ ထိုးဖောက်ခဲ့ပါတယ်။ ဒီညာခြမ်းနဲ့တော့ သွားပြီလို့ ထင်ခဲ့ရသလို နောက်ထပ် ပထမပိုင်း ၁၀ မိနစ်အတွင်း ၆ ကြိမ်ထိ ညာခြမ်းက ထိုးဖောက်ခံခဲ့ရပါတယ်။ အဲ့နောက်ပိုင်း စီးတီးဟာ လီဗာပူးညာခြမ်းကို ထိုးဖောက်ဖို့ ထင်သလောက် မလွယ်မှန်း နားလည်ခဲ့တာမို့ ဘယ်ခြမ်းနဲ့ ဗဟိုဘက်တွေကပါ ပြောင်းလဲ ထိုးဖောက်ခဲ့ပါတယ်။ ပွဲအစ ၁၀ မိနစ်အတွင်း ညာခြမ်းကနေ ဘရတ်ဒလေ၊ ကွမ်းဆက်၊ မာကာ၊ ဟာဗေးတို့ တောင့်ခံသွားမှုက ဒီပွဲအပေါ် သက်ရောက်မှု ရှိခဲ့ပါတယ်။ မာကာနဲ့ ဟာဗေးတို့ရဲ့ ဆက်တိုက် ဖိအားပေးမှုနဲ့ အင်ပြည့်အားပြည့် ကစားမှုကပဲ စီးတီးကို ပြန်လှန်နိုင်တဲ့အထိ ချိတ်ဆက်ကစားမှု ဖြစ်ခဲ့ပါတယ်။ အထူးသဖြင့် ဒုတိယပိုင်းမှာ ဟာဗေး၊ မာကာ၊ အန်ဒို တွဲလုံးက တစ်ဆင့် လီဗာပူးရဲ့ အကောင်းဆုံး ဖိအားပေးမှုမျိုး မြင်ရပြီး စီးတီးလို အသင်းက ဘောလုံးကို ကြုံသလို ကန်ထုတ်နေရလို့ ဂွာဒီယိုလာ အကြီးအကျယ် စိတ်ပျက်နေတဲ့ မြင်ကွင်းက အတော်လေး အရသာရှိပါတယ်။ ဒီပွဲမှာ ဒီ ၃ ယောက်ရဲ့ ကစားအားက ကြောက်ဖို့တောင် ကောင်းပါတယ်။ ",
"btext3": "    ခံစစ်ကို ကြည့်ရင်လည်း ဗန်ဒိုက်က အတော်လေးကို ထူးချွန်ပါတယ်။ ခံစစ်ကြောင်းကို တောက်လျှောက် အမိန့်ပေးနေပြီး သူ့ရဲ့ ဦးဆောင်မှုနဲ့ ကွမ်းဆက်၊ ဘရတ်ဒလေတို့ဟာ ပွဲကြီး အတွေ့အကြုံနည်းပေမယ့် အတော်လေး အတက်အဆင်း အခုအခံ ကစားနိုင်ကြပါတယ်။ ဘရတ်ဒလေရဲ့ အချို့အခိုက်အတန့်ကတော့ သမ္ဘာနည်းတာမို့ နှမျောစရာကောင်းတာမျိုး ရှိခဲ့ပါတယ်။ သူနဲ့ ကွမ်းဆက်တို့ထံက ဒီလောက်ကောင်းတဲ့ ကျစ်ကျစ်လစ်လစ် ကစားမှုမျိုး မြင်ရမယ် မထင်မှတ်ထားပါဘူး။ ဒီပွဲမှာတော့ လူငယ်တွေကြောင့် အရမ်းကြီး မျှော်လင့်မထားပေမယ့် လီဗာပူး ညာခြမ်းဟာ ကောင်းကောင်းကြီး အလုပ်ဖြစ်ခဲ့သလို စီးတီးကို အန္တရာယ်တွေ ပေးခဲ့တယ်လို့ မြင်မိတာပါပဲ။  ",
"imgurl1":"https://lfcthadin.com/wp-content/uploads/2024/03/harvey-qs-678x381.jpg",
"imgurl2":"https://lfcthadin.com/wp-content/uploads/2024/03/harvey-qs-678x381.jpg",
"imgurl3":"no",
"video":"no"
 },


         {"ndate":"Mar  11 , 2024",
"htext":"လီဗာပူးကို ပင်နယ်တီ မပေးဖို့ ဆုံးဖြတ်မှုမှာ VAR ဒိုင်က ကွင်းလယ်ဒိုင် အိုလီဗာကို ဘာပြောခဲ့တာလဲ",
"btext1":"လီဗာပူး vs မန်စီးတီးပွဲအတွင်း ပွဲချိန် ၉၈ မိနစ်မှာ ဖြစ်ခဲ့တဲ့ မာကာကို ဒိုကူ ခြေဖြင့် အဝင်ကြမ်းခဲ့တဲ့ ဖြစ်ရပ်ဟာ ပင်နယ်တီပေးဖို့ တားဆီးခံခဲ့ရပါတယ်။ ဘောလုံးဟာ မာကာနဲ့ အရင်ထိခဲ့ပြီးမှ ခြေထောက်မြောက် ဝင်လာတဲ့ ဒိုကူရဲ့ ကန်ချက်ကိုပါ နောက်ဆက်တွဲ ရင်ဆိုင်ခဲ့ရတာပါ။ အိုလီဗာက ပင်နယ်တီ ပေးဖို့ကို ငြင်းဆန်ခဲ့ပြီး ပွဲကို ဆက်ကစားနေစေရာ အားလုံးက VAR ထံက စစ်ဆေးချက်ကို စောင့်မျှော်ခဲ့ကြပါတယ်။ ဒါပေမယ့် ခပ်မြန်မြန်ပဲ ပယ်ဖျက်ခံခဲ့ရတယ်။ စက္ကန့် ၂၀ အတွင်းမှာ အိုလီဗာက VAR ဟာ ဒီဖြစ်ရပ်အတွက် ပင်နယ်တီ မပေးပါဘူးလို့ ဖြေရှင်းခဲ့ပြီး ဆက်ကစားလို့ ခဏအကြာမှာ သရေရလဒ်ဖြင့်ပဲ ပြီးဆုံးခဲ့တာ ဖြစ်ပါတယ်။ ",
"btext2":"စကိုင်းစပေါ့ အစီအစဉ် ကြေညာသူ Peter Drury ရဲ့ အဆိုအရ VAR ဒိုင်ဖြစ်တဲ့ Attwell က ကွင်းလယ်ဒိုင် အိုလီဗာအား ဒိုကူရဲ့ ပြစ်ဒဏ် ကျူးလွန်မှုဟာ “ကျိုးကြောင်းဆီလျော်” တဲ့ နေရာမှာ ရှိနေတာကြောင့် ပင်နယ်တီ မပေးဖို့ ဆုံးဖြတ်ကြောင်း သိရပါတယ်။ ပွဲအပြီး နည်းပြကလော့ပ်ကတော့ ‘ သူတို့ (အိုလီဗာ) က ဒိုကူ ဘောလုံးကို ထိခဲ့ပါတယ် ပြောတယ်။ ဒါပေမယ့် သူ ဒီလောက် ခြေထောက်မြှောက်နေမှတော့ ထိမှာပေါ့။ အဲ့နေရာမှာ ဘောလုံးမရှိရင် ဒိုကူက မာကာကို သတ်မိတော့မလို့။ သူလုပ်စရာမှ မရှိတော့တာ။ ကမ္ဘာပေါ်က ဘယ်ဘောလုံး ပရိသတ် သွားမေးမေး ဒါက ပင်နယ်တီပဲ။ ပင်နယ်တီ မဟုတ်ဘူးလို့ ပြောမှာ ဘောလုံးအကြောင်း နားမလည်တဲ့သူလောက်ပဲ ရှိမယ် ’ လို့ တုန့်ပြန်သွားခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/maca-oliver-klopp--678x381.jpg",
"imgurl2":"https://lfcthadin.com/wp-content/uploads/2024/03/maca-oliver-klopp--678x381.jpg",
"imgurl3":"no",
"video":"no"
 },


         {"ndate":"Mar  11 , 2024",
"htext":"မာကာ ဒိုကူဖြစ်ရပ် VAR ဒိုင်ရဲ့ ဆုံးဖြတ်ချက်ကို မယုံနိုင်ဖြစ်ခဲ့တဲ့ ဂယ်ရီနဗီး",
"btext1":" လီဗာပူးနဲ့ မန်စီးတီးတို့ ၁-၁ သရေကျခဲ့တဲ့ပွဲမှာ ဒိုကူရဲ့ အဝင်ကြမ်းမှုဟာ ပင်နယ်တီ မဖြစ်ခဲ့တာကြောင့် အစီအစဥ် တင်ဆက်နေတဲ့ ဂယ်ရီနဗီးက အံ့အားသင့်ခဲ့ပါတယ်။ ပွဲပြီးခါနီးမှာ မက်ကယ်လစ္စတာရဲ့ ရင်ဘတ်ကို ဒိုကူက ခြေနဲ့ ဝင်ကန်ခဲ့တာဖြစ်ကာ သိသိသာသာ ခြေထောက်ကို မြှောက်ဝင်ခဲ့တာပါ။ အဆိုပါဖြစ်ရပ်ကို VAR က ပြန်စစ်ခဲ့ပေမယ့် ဘာပြစ်ဒဏ်မှ မပေးခဲ့ပါဘူး။ ကွင်းလယ်ဒိုင် အိုလီဗာက VAR ဒိုင် Stuart Attwell ဆုံးဖြတ်ပေးတဲ့ ဖြစ်ရပ်ကို မကြေညာခင်မှာ ဒါဟာ ပင်နယ်တီပဲလို့ နဗီးက ယူဆခဲ့တာပါ။",
"btext2":"ဖြစ်ရပ်ကို ပြန်ကြည့်နေစဉ် နဗီးက “ ဒိုကူကတော့ ဒုက္ခများပါပြီ။ သူ့ အသင်းဖော်တွေ အခြေအနေကိုလည်း ကြည့်လိုက်ကြဦး ” လို့ မှတ်ချက်ပေးခဲ့တယ်။ VAR စစ်ဆေးမှု အပြီးမှာတော့ နဗီးက ” ဟား VAR စစ်တာ ပြီးသွားတာလား။ ငါတော့ ဒိုကူ အရမ်း ကံကောင်းသွားတယ် ထင်တာပဲ။ ကံကောင်းလိုက်တဲ့ ကောင်လေးကွာ ” ဆိုပြီး မှတ်ချက်ပေးခဲ့ပါတယ်။ ဒီပွဲ သရေကျတာကြောင့် လီဗာပူးဟာ ဇယာထိပ်က အာဆင်နယ်နဲ့ ရမှတ်တူ ဂိုးကွာခြားချက် အကွာဖြင့် ဒုတိယနေရာမှာ ရပ်တည်နေပါတယ်။ ပင်နယ်တီ မပေးတဲ့ ဖြစ်ရပ်ဟာ လီဗာပူးကို နစ်နာစေခဲ့တာဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/436457fgh-678x381.jpg",
"imgurl2":"https://lfcthadin.com/wp-content/uploads/2024/03/436457fgh-678x381.jpg",
"imgurl3":"https://lfcthadin.com/wp-content/uploads/2024/03/doku-maca.jpg",
"video":"no"
 },

         {"ndate":"Mar  10 , 2024",
"htext":"ဆက်နေမယ်ဆိုတဲ့ ဆာလာ၊ လီဗာပူး vs မန်စီးတီး ပွဲကြို ထူးခြားကိစ္စတွေနဲ့ နံနက်ခင်း လီဗာပူးသတင်းများ",
"btext1":"အာဆင်နယ်အသင်းက ဘရန့်ဖိုဒ့်ကို ၂-၁ ဖြင့် အနိုင်ရခဲ့တာကြောင့် ဒီကနေ့ပွဲမတိုင်ခင် ပရီးမီးယားလိဂ် အမှတ်ပေးဇယားကို ယာယီ ဦးဆောင်နေပြီ ဖြစ်ပါတယ်။ ဘရန့်ဖိုဒ့် နည်းပြ သောမက်စ် ဖရန့်ကတော့ အာဆင်နယ်ကို ဒိုင်ကူခဲ့ကြောင်းနဲ့ အနိုင်ဂိုးရှင် ဟာဗက်ဇ်ဟာ ကွင်းထဲက အနီကတ်ဖြင့် ထုတ်ခံရသင့်တာလို့ ဝေဖန်ခဲ့ပါတယ်။ အရင်အပတ်တုန်းက အာဆင်နယ်ပရိသတ်တွေဟာ လီဗာပူးက ဖောရက်စ်ကို ဒိုင်ကယ်လို့ နိုင်သွားတာလို့ ပြင်းထန်စွာ ဝေဖန်ခဲ့ကြသေးတာ ဖြစ်ပါတယ်။ ဒီကနေ့ည လီဗာပူး vs မန်စီးတီးပွဲဟာ ပြင်းထန်လာဖို့ ရှိတာကြောင့် ပရီးမီးယားလိဂ်ဟာ မာဆေးဆိုဒ် ရဲအရာရှိတွေနဲ့အတူ အထူး လုံခြုံရေးတွေ ချသွားဖို့ ရှိပါတယ်။ ",
"btext2":"လီဗာပူးအသင်းနဲ့ မိုက်ကယ်အတ်ဝပ်ကြား သဘောတူညီမှုဟာ နောက်ဆုံးအဆင့်ထံ ရောက်ရှိနေပြီဖြစ်ကာ မကြာခင်မှာ တရားဝင် ကြေညာမှုတွေ ထွက်ပေါ်လာတော့မှာပါ။ လီဗာပူး vs မန်စီးတီး ထိပ်တိုက်တွေ့မှုဟာ ကလပ်နှစ်သင်းကြား အားပြိုင်မှုထက် မန်နေဂျာ နှစ်ဦးကြား အားပြိုင်မှု ပုံစံမှာပဲ ရှိနေသေးကာ လီဗာပူး vs ယူနိုက်တက် ထိပ်တိုက်တွေ့မှုလို ပြိုင်ဆိုင်မှုမျိုး မခံစားရဘူးဆိုတဲ့ မှတ်ချက်မျိုးတွေ ရှိနေပါတယ်။ ဒီနေ့ပွဲမှာ လီဗာပူးနိုင်ရင် ဇယားထိပ်ကို ပြန်တက်နိုင်ပြီး အာဆင်နယ်ကို ၂ မှတ်ဖြတ်နိုင်ပါမယ်၊ မန်စီးတီးကိုတော့ ၄ မှတ်ထိ ဖြတ်နိုင်ပါမယ်။ ဒီနေ့ပွဲကို သရေကျရင် အာဆင်နယ်နဲ့ ရမှတ်တူ ဂိုးကွာခြားချက်အကွာနဲ့ ဒုတိယနေရာမှာ ရှိနေမှာဖြစ်ပါတယ်။ ဒီပွဲကို ရှုံးခဲ့ရင်တော့ အာဆင်နယ်နဲ့ ၂ မှတ်အကွာ မန်စီးတီးနဲ့ ၁ မှတ်အကွာ တတိယနေရာကို ဆင်းပေးရပါမယ်။  ",
"btext3": "  နိုင်ငံတကာသီတင်းပတ်မှာ အီဂျစ်အသင်းဟာ မိုဆာလာကို လက်ရွေးစင်အတွက် ခေါ်ယူသွားမှာ မဟုတ်ဘဲ အနားပေးသွားမယ်လို့ သတင်းထွက်နေပါတယ်။ အနာဂတ်မှာ သူလည်း လီဗာပူးကနေ ထွက်ခွာသွားရမှာပဲဖြစ်ပေမယ့် ကလော့ပ် ထွက်တာကြောင့်တော့ အသင်းကို စွန့်ခွာသွားမှာ မဟုတ်ဘူးလို့ ဆာလာက ပြောလာပါတယ်။ ပရီးမီးယားလိဂ်တန်းတက်ခွင့်အတွက် တိုက်ပွဲဝင်နေတဲ့ ဟူးစီးတီးဟာ ဇယားထိပ်က လက်စတာကို ၂-၂ ရလဒ် ထွက်ပေါ်အောင် ကြိုးစားနိုင်ခဲ့ပါတယ်။ အဆိုပါပွဲ အဖွင့်ဂိုးကို ကာဗာရိုက သွင်းယူခဲ့တာ ဖြစ်ပါတယ်။ လာမယ့်ရာသီ လီဗာပူးအိမ်ကွင်းဂျာစီဟာ အနီရောင်နဲ့ ရွှေရောင်တွေ ပေါင်းစပ်ထားတဲ့ ဒီဇိုင်းဖြစ်ပါတယ်။ ဂိုးသမားဂျာစီကတော့ အနက်ရောင် အသားပေးသွားမှာပါ။    ",
"imgurl1":"https://lfcthadin.com/wp-content/uploads/2024/03/09358948ofkdf-678x381.jpg",
"imgurl2":"no",
"imgurl3":"https://lfcthadin.com/wp-content/uploads/2024/03/09358948ofkdf-678x381.jpg",
"video":"no"
 },

         {"ndate":"Mar  9 , 2024",
"htext":"မိုက်ကယ်အတ်ဝပ် ပြန်ရောက်လာရင် ထိပ်ဆုံး ရှင်းထုတ်ခံရမယ့် လီဗာပူး ကစားသမား (၃) ဦး",
"btext1":" လီဗာပူးပိုင်ရှင်အဖွဲ့ FSG ကတော့ လာမယ့်ရက်ပိုင်းအတွက် ကလပ်ရဲ့ အားကစားဒါရိုက်တာဟောင်း မိုက်ကယ်အတ်ဝပ်ကို ရာထူးသစ်နဲ့အတူ အသင်းထံ ပြန်လည် ခေါ်ယူသွားမှာပါ။ အတ်ဝပ်ရဲ့ ရာထူးဟာ Director of Football Operations လို့ ယေဘုယျ သိသားရပြီး အားကစားဒါရိုက်တာ ရာထူးထက် တစ်ဆင့်မြင့်မှာဖြစ်ပါတယ်။ အတ်ဝပ်ဟာ လီဗာပူးအသင်းရဲ့ ဘောလုံဆိုင်ရာ ကိစ္စ အဝဝကို တာဝန်ယူခွင့်ရှိမှာဖြစ်ပါတယ်။ သူရောက်လာခဲ့ရင်တော့ လီဗာပူးအသင်း စီနီယာ ကစားသမား အချို့ ရှင်းထုတ်ခံရမယ်လို့ သတင်းကြီးနေပါတယ်။ အတ်ဝပ်ဟာ ရာသီကုန်ရင် စာချုပ်ကုန်တော့မယ့် ဂိုးသမား အတ်ဒရီယန်၊ ခံစစ်မှူး မာတစ်နဲ့ ကွင်းလယ်လူ သီယေဂို အယ်ကန်တာရာတို့ကို အသင်းမှာ ဆွဲထားဖွယ် မရှိပါဘူး။",
"btext2":"ကိန်းဂဏန်းကို ယုံကြည်တဲ့ အတ်ဝပ်ဟာ ၂၀၂၁ ခုနှစ်တုန်းက ဟန်ဒါဆန်ကို စာချုပ်သစ်ပေးတဲ့ ကိစ္စမှာ နည်းပြကလော့ပ်နဲ့ သဘောထားကွဲလွဲရာက အသင်းကနေ ထွက်ခွာခဲ့သူပါ။ ဒီတစ်ကြိမ် ပြန်ရောက်လာမယ့် အတ်ဝပ်ကတော့ တစ်ရာသီလုံးမှာ မိနစ် ၉၀ တစ်ပွဲတောင် ကစားပေးဖို့ အဆင်မပြေတဲ့ အသက် ၃၂ နှစ်အရွယ် သီယေဂိုကို စာချုပ်သစ်ပေးဖို့အစား အလွတ်ဖြင့် လက်လွတ်ခံလိုက်တာကမှ ပိုကောင်းတဲ့ ရွေးချယ်မှုဆိုတာ နားလည်ထားမှာပါ။  ",
"btext3": "   နည်းပြကလော့ပ်ကတော့ ACL ဒဏ်ရာကြောင့် ခွဲစိတ်ထားရတဲ့ မာတစ်ကို အသင်းဘက်က သက်တမ်းတိုးတာမျိုး မြင်လိုပေမယ့် အတ်ဝပ်ကတော့ ရွေးချယ်ဖွယ် မရှိပါဘူး။ တစ်နှစ်ချင်း သက်တမ်းတိုးလာတဲ့ အတ်ဒရီယန်ကိစ္စမှာလည်း အလားတူပဲ ဖြစ်ပါတယ်။ ဒီနွေမှာ ကလော့ပ်တို့ နည်းပြအဖွဲ့ ထွက်ခွာအပြီး လီဗာပူးလူစာရင်းအတွင်း သက်ကြီး ကစားသမားတွေအဖြစ် အယ်လီဆန်၊ ဆာလာနဲ့ ဗန်ဒိုက်တို့ကလွယ်ရင် ၃၀ အောက် ကစားသမား အများစုနဲ့ လူငယ်ကြယ်ပွင့်တွေပဲ ကျန်ရှိတော့မှာပါ။ ဒါဟာ မိုက်ကယ်အတ်ဝပ်၊ ရစ်ချက်ဟုချ်နဲ့ အလွန်ဆို (လီဗာပူးရဲ့ လက်ရှိ ဦးစားပေး) စတဲ့ လီဗာပူးခေတ်သစ်ကို ဦးဆောင်မယ့် ပုဂ္ဂိုလ် ၃ ဦးအတွက် ကောင်းသော အရွေ့ဖြစ်လာဖို့ မျှော်လင့်ရတာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/03/thaigo-edwards-2024-678x381.jpg",
"imgurl2":"https://lfcthadin.com/wp-content/uploads/2024/03/thaigo-edwards-2024-678x381.jpg",
"imgurl3":"https://lfcthadin.com/wp-content/uploads/2024/01/vdd-matip-goal-.jpg",
"video":"no"
 },

         {"ndate":"Mar  9 , 2024",
"htext":"FSG ခေါ်သွင်းမယ့် ဒါရိုက်တာသစ် ၂ ဦး၊ အလွန်ဆိုကို ပြတ်ပြတ်သားသား ရွေးချယ်လိုက်ခြင်း၊ ဘိုင်ယန် နောက်ဆုတ်လာခြင်းနဲ့ နံနက်ခင်း လီဗာပူး သတင်းတိုများ",
"btext1":"ဒီအပတ် မန်စီးတီးပွဲမှာ အီဘူး ပါဝင်မယ်လို့ နည်းပြကလော့ပ်က အသေအချာ အာမခံချက် မပေးနိုင်ခဲ့ပါဘူး။ ဂိုးမက်စ်ကတော့ အဆင်ပြေမှာဖြစ်ပါတယ်။ မန်စီးတီးဖလားထက် လီဗာပူးဖလားက ပိုကောင်းတယ်လို့ ဆိုခဲ့တဲ့ ထရန့် အမြန် သက်သာလာပါစေ ဆုတောင်းပေးတယ်လို့ ဂွာဒီယိုလာက ပြောပါတယ်။ ဒီရာသီ မန်စီးတီးရဲ့ အဓိက ပြိုင်ဘက်ဟာ လီဗာပူး မဟုတ်ဘဲ အာဆင်နယ်ပါလို့ ဂွာဒီယိုလာက ရွေးချယ်သွားပါတယ်။ ",
"btext2":"မိုက်ကယ်အတ်ဝပ်ဟာ လီဗာပူးအသင်းထံ Director of Football Operations ဆိုတဲ့ ရာထူးကြီး တစ်ခုဖြင့် ပြန်ရောက်လာတော့မှာ ဖြစ်ပါတယ်။ သူ့ရဲ့ ရာထူးဟာ အားကစားဒါရိုက်တာရဲ့ အထက်မှာ ရှိပါလိမ့်မယ်။ လီဗာပူးအသင်းဟာ ဒီလအကုန်မှာတော့ ဘုန်းမောက်ကနေ ထွက်ခွာမယ်လို့ ကြေညာထားတဲ့ ရစ်ချက်ဟုချ်ကို အားကစားဒါရိုက်တာသစ်အဖြစ် ခန့်အပ်ကြောင်း ကြေညာမှာဖြစ်ပါတယ်။ ဇာဗီအလွန်ဆိုဟာ ကလပ်ရဲ့ နံပါတ် တစ် ပစ်မှတ်အဖြစ် လီဗာပူးအသင်းက သိသိသာသာ ဦးစားပေးလာနေပြီဖြစ်ပါတယ်။ လီဗာပူးအသင်းရဲ့ နံပါတ် နှစ် ပစ်မှတ်ကတော့ စပို့တင်းမှ အာမိုရင်းဖြစ်ဖွယ်ရှိပြီး ကလပ်ဘက်က ပေါ်တူဂီသားကို ဒီဇာဘီ၊ နာဂယ်စမန်းတို့ထက် ပိုသဘောကျပါတယ်။ ",
"btext3": "   ဖေဖော်ဝါရီလအတွက် လီဗာပူးအသင်း တစ်လတာ အကောင်းဆုံး ကစားသမားဆုကို ဗန်ဒိုက်က ရရှိခဲ့ပြီး အကောင်းဆုံးဂိုးအဖြစ်တော့ ဒါဝင်ရဲ့ ကျော်ချသွင်းဂိုးဖြစ်ပါတယ်။ စိတ်မကောင်းစရာက ပရီးမီးယားလိဂ် အကောင်းဆုံးဂိုးအဖြစ်တော့ လွဲချော်သွားပါတယ်။ ဒီလထဲ ယှဉ်ပြိုင်ကစားမယ့် အန်ဖီးဂန္တဝင်ပွဲမှာ စတီဗင်ဂျရတ်လည်း ပါဝင်ကစားမှာဖြစ်ပါတယ်။ ဂွာဒီယိုလာကတော့ ကလော့ပ်နဲ့ နောက်ဆုံး ယှဉ်ပြိုင်ရမှာကို ဂုဏ်ယူကြောင်း ပြောဆိုခဲ့သလို အက်ဖ်အေပွဲမှာလည်း ထပ်တွေ့နိုင်ပါတယ်လို့ တုန့်ပြန်ပါတယ်။ ဘိုင်ယန်မြူးနစ်ဟာ အလွန်ဆိုကို ခေါ်ယူဖို့မှာ ထင်ထားသလောက် ရေပန်းမစားကြောင်း နားလည်လာတဲ့နောက် ဒီဇာဘီကို ပြောင်းလဲ ချိန်ရွယ်လာပါတယ်။ နာဂယ်စမန်းကို လီဗာပူးဘက်က စောင့်ကြည့်ထားပေမယ့် သူဟာ ယူနိုက်တက်ထံ ရောက်ရှိသွားနိုင်ချေလည်း ရှိနေပါတယ်။   ",
"imgurl1":"https://lfcthadin.com/wp-content/uploads/2024/03/46457fhfjgj-678x381.jpg",
"imgurl2":"https://lfcthadin.com/wp-content/uploads/2024/02/pep-klopp-efl-2024.jpg",
"imgurl3":"https://lfcthadin.com/wp-content/uploads/2024/02/pep-klopp-efl-2024.jpg",
"video":"no"
 },

         {"ndate":"Mar  8 , 2024",
"htext":"NEWS: အလွန်ဆိုအပေါ် လေးစားမှုကြောင့် ဘိုင်ယန်မြူးနစ်လို ချဉ်းကပ်မှာ မဟုတ်တဲ့ လီဗာပူး",
"btext1":" လီဗာပူးအသင်းဟာ ယာဂင်ကလော့ပ်နေရာ အစားထိုးရေး ကလပ်ရဲ့ ဦးစားပေး ပစ်မှတ်အဖြစ် အလွန်ဆိုကို ထည့်သွင်းထားဆဲဖြစ်ပေမယ့် ဘိုင်ယန်မြူးနစ်လို အလျင်စလို ချဉ်းကပ်မှုမျိုး မရှိသေးပါဘူး။ ဘိုင်ယန်မြူးနစ်ထက် ကာလတစ်ခု ပိုပြီး အချိန်ရခဲ့ပေမယ့် လက်ရှိမှာ ဘိုင်ယန်မြူးနစ်ဟာ အလွန်ဆိုကို ခေါ်ယူနိုင်ဖို့ ပိုမို ရေပန်းစားနေပါတယ်။ ဒါပေမယ့် လီဗာပူးဘက်က အလွန်ဆိုနဲ့ လေဗာကူဆင်ကို လေးစားမှုထားမှာဖြစ်ပြီး ဘိုင်ယန်မြူးနစ်နဲ့အပြိုင် ဖိအားပေးဖွယ် မရှိသေးပါဘူး။ သတင်းထောက် Andy Hunter က ထုတ်ဖော်ရာမှာ ” လီဗာပူးအသင်းဟာ ကလော့ပ်နေရာ အစားထိုးဖို့ ဦးစားပေး နည်းပြအဖြစ် အလွန်ဆိုကို ရွေးချယ်ထားဆဲပါ။",
"btext2":"သို့ပေမယ့် လီဗာပူးအသင်းဟာ ဘွန်ဒက်လီဂါဖလားရဖို့ အပြိုင်ဖိုက်နေရတဲ့ အလွန်ဆိုနဲ့ လေဗာကူဆင်အပေါ် လေးစားမှုထားမှာပါ။ ဘိုင်ယန်မြူးနစ်နဲ့အပြိုင် ဖလားလုနေရတဲ့ ကွင်းလယ်လူဟောင်းကို စိတ်အနှောက်အယှက် ဖြစ်စေမယ့် ရာသီမသိမ်းခင် လူသိထင်ရှား ချဉ်းကပ်တာမျိုး ပြုလုပ်မှာ မဟုတ်ပါဘူး။ ” လို့ ဖြစ်ပါတယ်။ ဘိုင်ယန်မြူးနစ်ဟာ ဘွန်ဒက်လီဂါဖလား အပြိုင်လုနေရတဲ့ကြားက အလွန်ဆိုကို အသည်းအသန် ချိတ်ဆက်နေတာ အကြောင်းရင်း (၂) ချက်ရှိတယ်လို့ စွပ်စွဲခံနေရပါတယ်။ ပထမအချက်ကတော့ သူတို့ဟာ ဖလားပြိုင်ဘက် လေဗာကူဆင်အသင်း မတည်မငြိမ်ဖြစ်လာစေဖို့ ရည်ရွယ်ပါတယ်။ ဘွန်ဒက်လီဂါမှာ ဘိုင်ယန်မြူးနစ်နဲ့ လေဗာကူဆင်တို့ ဖလားလုနေချိန် ပြိုင်ဘက်နည်းပြကို တောက်လျှောက် လိုက်ကပ်နေခြင်းဟာ ဝေဖန်စရာ ကိစ္စမျိး ဖြစ်ပါတယ်။ နောက်အချက်ကတော့ ဒီလို လုပ်ဆောင်ခြင်းဟာ ဖလားပြိုင်ဘက်ကို စိတ်ရှုပ်ထွေးစေသလို လီဗာပူးထက်လည်း လက်ဦးမှု ရစေမယ်လို့ ဘိုင်ယန်ဘက်က ယုံကြည်နေပါတယ်။ ",
"btext3": "  အလွန်ဆိုဘက်ကတော့ သဘောထား မပြောင်းလဲသေးပါဘူး။ သူဟာ အနာဂတ်ကို ရာသီကုန်မှ စဉ်းစားမှာဖြစ်ပြီး လေဗာကူဆင်ကနေ သေချာပေါက် ထွက်ခွာမယ်လို့ ကတိမပေးထားဘဲ နောက်ရာသီမှာ ချန်ပီယံလိဂ်ပြိုင်ပွဲကို လေဗာကူဆင်နဲ့အတူ ယှဉ်ပြိုင်ဖို့လည်း ရွေးချယ်နိုင်ပါတယ်။ အလွန်ဆို၊ အာမိုရင်းတို့ကြား ဘယ်သူ့ကို ရွေးမလဲ နည်းပြကိစ္စဟာ ရာသီသိမ်းပိုင်းမှ အရှိန်တင်လာရမယ့် ကိစ္စဖြစ်ကာ လီဗာပူးဘက်က ကလပ်ရဲ့ အကြီးတန်းအရာရှိနဲ့ အားကစားဒါရိုက်တာ ၂ နေရာကို အားဖြည့်ဖို့ အရင်ဆုံး အားထုတ်မှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/alonso-ucl-trophy--678x381.jpg",
"imgurl2":"https://lfcthadin.com/wp-content/uploads/2024/03/alonso-ucl-trophy--678x381.jpg",
"imgurl3":"no",
"video":"no"
 },


         {"ndate":"Mar  8 , 2024",
"htext":"ချက်ချန်ပီယံနဲ့ပွဲမှာ လီဗာပူးပရိသတ်တွေရဲ့ အထင်ကြီးမှုကို သိမ်းကြုံးယူသွားတဲ့ အသင်းသား (၃) ဦး",
"btext1":"မနက်ကပွဲမှာ လီဗာပူးအသင်းဟာ ချက်ပြည်တွင်း ချန်ပီယံဖြစ်တဲ့ စပါတာ ပရာဟာ အသင်းကို ရင်ဆိုင်ကစားရာမှာ ဒါဝင် နူးညက်စ်ရဲ့ သွင်းဂိုးကောင်းတွေနဲ့အတူ ၅-၁ ဖြင့် အနိုင်ရခဲ့ပါတယ်။ ကစားသမား အများအပြား ခြေစွမ်းပြခဲ့တဲ့ ဒီပွဲမှာ ပွဲထွက်ကနေ ပါဝင်ခဲ့တဲ့ ဟာဗေး၊ လူစားဝင်လာတဲ့ ဆိုဘိုစလိုင်တို့လည်း စွမ်းဆောင်ရည်ကောင်းခဲ့သေးပေမယ့် ပရိသတ်​တွေ ဘဝင်ခိုက်ခဲ့တဲ့ အသင်းသား ၃ ဦး ရှိနေပါတယ်။ ကလယ်ဟာ လီဗာပူးအတွက် မလွယ်ကူတဲ့ပွဲ ဖြစ်သွားစေနိုင်တဲ့ အခိုက်အတန့်တွေ အများကြီးဟာ ကလယ်ဟာကြောင့် ခပ်လွယ်လွယ် ကာကွယ်မှုတွေ ဖြစ်ခဲ့ပါတယ်။ ပွဲချိန်တွင်းမှာ စပါတာဘက်က တန်ပြန်ဖောက်ချက်တွေဟာ ကောင်းမွန်ခဲ့ပြီး ကလယ်ဟာရဲ့ အေးဆေး တည်ငြိမ်လှတဲ့ ကာကွယ်မှုတွေကြောင့် ၁ ဂိုးပဲ ပေးခဲ့ရတာပါ။ ကလယ်ဟာ ဟာ အနီးကပ် ပိတ်ချက်တွေကို ကာကွယ်ရာမှာ ထက်မြက်လှပြီး ပွဲအပေါ် အာရုံစူးစိုက်မှု အပြည့်ရှိပါတယ်။ အဝေးဘော ၂ ကြိမ်လောက်ဟာ မထင်မှတ်ထားတဲ့ ပုံစံတွေနဲ့ အကန်ခံရပေမယ့် သူက မျက်ချေမပြတ် ကာကွယ်ပေးခဲ့ပါတယ်။ နာကျင်လောက်တဲ့ ကာကွယ်မှုတွေလည်း ၂ ကြိမ်လောက် လုပ်ခဲ့သေးပြီး ဒီပွဲမှာ ကလယ်ဟာ နည်းနည်းလေး အာရုံစိုက်မှု လျော့ခဲ့ရင် ၅-၄ လောက်ဖြစ်သွားနိုင်ပါတယ်။ ",
"btext2":"မက်ကယ်လစ္စတာ လီဗာပူးကွင်းလယ်ရဲ့ ပင်မသွေးကြော ဖြစ်လာနေတဲ့ မာကာဟာ ကိုယ်တိုင် ၁ ဂိုးသွင်းပြီး ဖန်တီးမှု ၁ ​ကြိမ် လုပ်ခဲ့ပါတယ်။ အဲ့တာတွေ မပါဘဲကို ဒီပွဲအတွင်း မာကာရဲ့ ဘောလုံး ရှိချိန်ကော မရှိချိန်မှာပါ ပါဝင်မှုဟာ အတော်လေး အထင်ကြီးစရာ ကောင်းပါတယ်။ မာကာဟာ ကလော့ပ်ရဲ့ နည်းစနစ်မှာတင် အသုံးဝင်မယ့်သူ မဟုတ်ပါဘူး။ နောက်ရာသီ ဘယ်သူပဲ နည်းပြဖြစ်လာလာ အာဂျင်တီးနား ကွင်းလယ်ဟာ လူစာရင်းမှာ ပထမဆုံး ချရေးခံရမယ့် နာမည်ပိုင်ရှင် ဖြစ်နေဦးမယ့်သူပါ။ ",
"btext3": " ဒါဝင် နူးညက်စ် ပွဲထွက်မှာ ပြန်ပါလာတဲ့ ဒါဝင်ဟာ ယာဂင်ကလော့ပ် လက်ထက် လီဗာပူးအသင်းအတွက် သွင်းဂိုး ၁၀၀၀ နဲ့ သွင်းဂိုး ၁၀၀၁ တို့ကို သွင်းယူခဲ့ပါတယ်။ “သုံးမရတဲ့ ကာရိုးလက်သစ်” ဆိုတဲ့ လှောင်ပြောင်ခံ တိုက်စစ်မှူးလေးဟာ ဒီရာသီ ကိုယ်တိုင် ၁၆ ဂိုးသွင်းပြီး ဂိုးဖန်တီးမှု ၁၁ ကြိမ် လုပ်ထားနိုင်ပါပြီ။ ခပ်ကဲကဲ ဒါဝင်နူးညက်စ်နဲ့ လီဗာပူးပရိသတ်တွေရဲ့ သည်းသည်းလှုပ်မှုကတော့ တကယ့်ကို လိုက်ဖက်တဲ့ ပေါင်းစပ်မှုပါပဲ။ အနိမ့်ပါးဆုံး အချိန်မှာတောင် ဒါဝင်ကို အားပေးမပြတ်တဲ့ လီဗာပူးပရိသတ်တွေကြောင့် ဥရုဂွေးတိုက်စစ်မှူးဟာ ယုံကြည်ချက်တွေ ရှိလာပြီး ဂိုးတွေ ပုံမှန်ယူနိုင်စွမ်း ရှိလာနေပါပြီ။ ဂိုးသွင်းအပြီး လီဗာပူးလိုဂိုကို မြတ်မြတ်နိုးနိုး နမ်းရှိုက်ခဲ့တဲ့ ဒါဝင်ရဲ့ အနမ်းဟာ ချစ်ခြင်းတွေ ပါဝင်နေတာကို အသင်းပရိသတ်တိုင်း ခံစားမိကြပါတယ်။     ",
"imgurl1":"https://lfcthadin.com/wp-content/uploads/2024/03/darwin-klopp-maca-szobo--678x381.jpg",
"imgurl2":"https://lfcthadin.com/wp-content/uploads/2024/03/mac-darwin-away-.jpg",
"imgurl3":"https://lfcthadin.com/wp-content/uploads/2024/03/darwin-lfc-kiss-599x1024.jpg",
"video":"no"
 },

         {"ndate":"Mar  8 , 2024",
"htext":"အီဘူး ဒဏ်ရာ အခြေအနေ၊ လေတိုက်နေကြတဲ့ ထရန့်နဲ့ မန်စီးတီး ကစားသမားများ၊ ဆာလာ ပြန်ကစားလာနိုင်ခြင်းနဲ့ နံနက်ခင်း လီဗာပူး သတင်းတိုများ",
"btext1":"ဒီကနေ့မှာပဲ လီဗာပူးတာဝန်ရှိသူတွေနဲ့ မိုက်ကယ်အတ်ဝပ်ကြား တရားဝင် စကားပြောမှု စတင်ပြီဖြစ်ပါတယ်။ ချက်ကလပ် စပါတာ ပရာဟာနဲ့ ယှဉ်ပြိုင်ကစားတဲ့ ယူရိုပါလိဂ် ၁၆ သင်းအဆင့် ရှုံးထွက် ပထမအကျော့ပွဲကို လီဗာပူးအသင်းက ၅-၁ ဆိုတဲ့ ရလဒ်နဲ့ အနိုင်ရခဲ့ပါတယ်။ အဖွင့်ဂိုးကို မာကာက သွင်းယူပြီးနောက် ဒါဝင် (၂ ဂိုး)၊ ဒီယက်စ် ၁ ဂိုး၊ ဆိုဘို ၁ ဂိုးတို့ ထပ်သွင်းခဲ့ပါတယ်။ ဘရတ်ဒလေ ကိုယ့်ဂိုးကိုယ် သွင်းမိခဲ့သေးကာ ဆာလာရဲ့ ပိတ်ချက် ဂိုးဝင်ပေမယ့် VAR က ပယ်ချခဲ့ပါတယ်။ ",
"btext2":"အဆိုပါပွဲမှာ သွင်းယူခဲ့တဲ့ ဒါဝင် နူးညက်စ်ရဲ့ ပထမဆုံး သွင်းဂိုးဟာ ကလော့ပ် လက်ထက် လီဗာပူးအသင်းရဲ့ ၁၀၀၀ မြောက် သွင်းဂိုး ဖြစ်ပါတယ်။ ဒါဝင် နူးညက်စ်နဲ့ မာကာအတွဲကို အတိတ်က တောရက်စ်+ဂျရတ် အတွဲနဲ့ အလားတူ နှိုင်းယှဉ် ချီးကျူးမှုတွေ ရှိလာနေပါတယ်။ စပါတာ ပရာဟာနဲ့ပွဲစဉ်မှာ ခံစစ်မှူး ကိုနတေးဟာ ကြွက်သား ဒါမှမဟုတ် ခြေကျင်းဝတ် ထိခိုက်မှုရှိခဲ့ပြီး ကလော့ပ်ကတော့ မပြင်းထန်ကြောင်း အသိပေးခဲ့ပါတယ်။ ဒုတိယပိုင်းမှာ လူစားဝင်ခဲ့တဲ့ ဘရတ်ဒလေဟာ သူ့ရဲ့ ပထမဆုံး ထိချက်မှာတင် ကိုယ့်ဂိုးကိုယ် သွင်းယူမိသူအဖြစ် မှတ်တမ်းဝင်ပါတယ်။ ဘိုင်ယန်မြူးနစ်ဟာ သူတို့ရဲ့ အနာဂတ် နည်းပြအဖြစ် လေဗာကူဆင် နည်းပြဖြစ်သူ အလွန်ဆိုကိုပဲ အတော်လေး အားထည့် ကြိုးစားလာနေပြီဖြစ်ပါတယ်။ ",
"btext3": "ရိုးမားကို ၄-၀ နဲ့ ဂိုးပြတ် အရေးနိမ့်တာကြောင့် ဘရိုက်တန်ဟာ ယူရိုပါလိဂ်မှာ ၁၆ သင်း အဆင့်ကနေ လှည့်ပြန်ရဖို့ များနေပါပြီ။ လီဗာပူးပရိသတ်တွေကြား ဒီဇာဘီ နှစ်သက်နှုန်းလည်း ကျဆင်းလာနေပြီ ဖြစ်ပါတယ်။ လီဗာပူးရတဲ့ ဖလားတွေက မန်စီးတီးရတဲ့ ဖလားတွေထက် ပိုအရသာရှိတယ်လို့ ထရန့်ရဲ့ ပြောဆိုချက်ကို တစ်ရာသီ ဖလား ၃ လုံး အောင်မြင်တာက ရဖူးမှ ခံစားလိုကောင်းမှန်းသိမှာလို့ မန်စီးတီး ကစားသမားတွေဖြစ်တဲ့ ဟာလန်းနဲ့ ဒီယက်စ်တို့က တုန့်ပြန်ပါတယ်။ လီဗာပူးနဲ့ မန်စီးတီးပွဲမှာ ဘယ်အသင်းကို နိုင်စေချင်လဲ မေးခွန်းအတွက် အဖြေပေးဖို့ အာဆင်နယ်နည်းပြ အာတီတာက ငြင်းဆန်ခဲ့ပါတယ်။      ",
"imgurl1":"https://lfcthadin.com/wp-content/uploads/2024/03/43545fdfgh-678x381.jpg",
"imgurl2":"https://lfcthadin.com/wp-content/uploads/2024/03/43545fdfgh-678x381.jpg",
"imgurl3":"https://lfcthadin.com/wp-content/uploads/2024/03/salah-offside.jpg",
"video":"no"
 },


         {"ndate":"Mar  7 , 2024",
"htext":"ရုပ်သံကြေးထက် commercial က ရတဲ့ ဝင်ငွေ ပိုများသွားပြီဖြစ်တဲ့ လီဗာပူး",
"btext1":"ကိုဗစ်ကာလအလွန် လီဗာပူးအသင်းဟာ ဘဏ္ဍာရေးထိခိုက်မှုကနေ စတင် ရုန်းထွက်လာနိုင်နေပြီဖြစ်သလို အုပ်ချုပ်မှုပိုင်း တာဝန်ရှိသူတွေဟာ အသင်းလိုအပ်တဲ့ စီးပွားရေးပိုင်း ပါတနာသစ်တွေကို ရှာဖွေပေးလာနိုင်ပြီ ဖြစ်ကြောင်း The Athletic က ဖော်ပြပါတယ်။ ၂၀၂၂-၂၀၂၃ ဘောလုံးရာသီ ပရီးမီးယားလိဂ် ကလပ်တွေရဲ့ commercial ဝင်ငွေတွေ ထွက်ပေါ်လာရာမှာ လီဗာပူးအသင်းဟာ ယခင်နှစ်ကထက် ပေါင် ၂၅ သန်း ပိုများလာခဲ့ပြီး ပေါင် ၂၇၂ သန်းထိ တိုးတက် ရောက်ရှိလာခဲ့ပါတယ်။ ဒါကြောင့် လီဗာပူးအသင်းဟာ ရုပ်သံနဲ့ အခြားသော မီဒီယာပိုင်းတွေက ရတဲ့ ဝင်ငွေထက် commercial ကြောင့်ရတဲ့ ဝင်ငွေ ပိုများတဲ့ ကလပ်တွေထဲ စတင် ပါဝင်လာခဲ့ပြီ ဖြစ်ပါတယ်။ ",
"btext2":"၅ နှစ်အတွင်းမှာ လီဗာပူးအသင်းရဲ့ commercial ဝင်ငွေဟာ နှစ်ဆလောက် တိုးတက်လာပေမယ့် ပရီးမီးယားလိဂ် ပြိုင်ဘက်တွေဖြစ်တဲ့ မန်စီးတီး (ပေါင် ၃၄၁ သန်း) ၊ ယူနိုက်တက် (ပေါင် ၃၀၃ သန်း) ကို လိုက်မှီဖို့တော့ အလှမ်းဝေးနေပါသေးတယ်။ ဒါပေမယ့်လို့ ဒီ ၅ နှစ်အတွင်းမှာ လီဗာပူးအသင်းဟာ ကမ္ဘာလုံးဆိုင်ရာစျေးကွက်ကို စတင် ထိုးဖောက်လာနိုင်နေတယ်။ လီဗာပူးအသင်းရဲ့ commercial director ဘန်လက်တီကတော့ အခုမှ ကနဦးအစပဲရှိသေးပြီး အသင်း ဒီထက် ပိုတိုးတက်လာမယ်လို့ ယုံကြည်နေပါတယ်။  ",
"btext3": "  လီဗာပူးအသင်းအနေနဲ့ ပြိုင်ဘက်တွေရဲ့ commercial တိုးတက်လာမှုကို အမှီလိုက်နေရချိန်မှာ ကွင်းတွင်း စွမ်းဆောင်ရည်တွေကိုလည်း ထိန်းသိမ်းနိုင်ဖို့ လိုပါတယ်။ ဘောလုံးဆိုင်ရာ အောင်မြင်မှုနဲ့ commercial အောင်မြင်မှုဟာ တိုက်ရိုက် အချိုးကျနေတာပါ။ လွန်ခဲ့တဲ့ ၈ လအတွင်းမှာပဲ လီဗာပူးအသင်း blue-chip ကုမ္ပဏီကြီး ၄ ခုဖြစ်တဲ့ Google Pixel, Peloton, UPS, Orion Innovation တို့နဲ့ လက်တွဲခဲ့ပြီး ဒါဟာ ပေါင် ၄၅ သန်းအထက် တန်ကြေးရှိမယ့် commercial ပူးပေါင်းမှုတွေဖြစ်ပါတယ်။ ဒီဇင်ဘာတုန်းကလည်း ဒိန်းမတ် အမှတ်တံဆိပ်တစ်ခုဖြစ်တဲ့ Carlsberg နဲ့လည်း နောက်ထပ် ၁၀ နှစ်အတွက် ဆက်လက် လက်တွဲဖို့ သဘောတူညီမှု ရထားပါတယ်။ ကလပ်ရဲ့ ဂျာစီ ရောင်းအားတွေကြောင့် ၂၀၂၅ ခုနှစ် နောက်ပိုင်းမှာ Nike နဲ့ ဆက်လက် လက်တွဲဖို့ပါ မျှော်လင့်ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/lfc-pixel--678x381.jpg",
"imgurl2":"https://lfcthadin.com/wp-content/uploads/2024/03/lfc-pixel--678x381.jpg",
"imgurl3":"https://lfcthadin.com/wp-content/uploads/2024/03/lfc-pixel-thadin-.jpg",
"video":"no"
 },


         {"ndate":"Mar  7 , 2024",
"htext":"ဘယ်အသင်း အလွယ်ဆုံးလဲ? လီဗာပူးရဲ့ လက်ကျန် အမှတ်ပေးပွဲ ၁၁ ပွဲအား မန်စီးတီး၊ အာဆင်နယ်တို့နဲ့ နှိုင်းယှဉ်ကြည့်ခြင်း",
"btext1":"၂၀၂၃-၂၀၂၄ ဘောလုံးရာသီ နောက်ဆုံးအဆင့် ကာလတွေ ရောက်ရှိလာခဲ့ပြီဖြစ်ကာ အမှတ်ပေးပွဲ ၁၁ ပွဲပဲ ကစားရဖို့ ကျန်ရှိတော့မှာဖြစ်ပါတယ်။ လက်ရှိအချိန်ထိ လီဗာပူး၊ မန်စီးတီး၊ အာဆင်နယ်ကြားမှာ ဘယ်အသင်း ချန်ပီယံဖြစ်မယ်ဆိုတာ သေချာပေါက် ပြောနိုင်ခြင်း မရှိသေးပါဘူး။ လီဗာပူးဟာ မန်စီးတီးကို ၁ မှတ်အသာ၊ အာဆင်နယ်ကို ၂ မှတ်အသာဖြင့် ဦးဆောင်ထားကာ ရမှတ်ကွာဟချက်က သိပ်ကို ကျဉ်းမြောင်းနေပါတယ်။ ဒါကြောင့် ဘယ်အသင်းက အကောင်းဆုံး ပွဲစဉ်ဇယားကို ပိုင်ဆိုင်ထားလဲ? လက်ကျန် ၁၁ ပွဲကို နှိုင်းယှဉ်ကြည့်မှာဖြစ်ပါတယ်။ ",
"btext2":"ပွဲစဉ်တွေကို လေ့လာဖို့ရာ အုပ်စု ၃ ခု ခွဲထုတ်လိုက်ပါမယ်။ ပထမအုပ်စုက ထိပ်ဆုံး ၆ သင်းဖြစ်ပါတယ်။ ဒုတိယအုပ်စုကတော့ တန်းဆင်းဇုန် တိုက်ပွဲ ဆင်နွဲရမယ့် အောက်ဆုံး ၆ သင်းဖြစ်ပါတယ်။ တတိယ အုပ်စုကတော့ ကြားအသင်းတွေဖြစ်ပါတယ်။ လီဗာပူးအသင်းဟာ Top 6 စာရင်းဝင် ပြိုင်ဘက် ၄ သင်းနဲ့ ယှဉ်ပြိုင်ရဦးမှာဖြစ်ကာ တန်းဆင်းဇုန်ကလပ် ၂ သင်းလည်း ပါဝင်ပါတယ်။ ဘရိုက်တန်၊ ဝက်စ်ဟမ်း၊ ဝုဗ်တို့လို ကြားအသင်းတွေကို ယှဉ်ပြိုင်ရမှာက ၅ ပွဲရှိပါမယ်။ လက်ကျန်ပွဲတွေမှာ လီဗာပူးဟာ အိမ်ကွင်း ၆ ပွဲ၊ အဝေးကွင်း ၅ ပွဲ ယှဉ်ပြိုင်ရပါမယ်။ မန်စီးတီးကလည်း လီဗာပူးနဲ့တူညီစွာ Top 6 ပြိုင်ဘက် ၄ သင်း၊ တန်းဆင်းဇုန်ကလပ် ၂ သင်းနဲ့ ကြားကလပ် ၅ သင်းဖြစ်ပါတယ်။ ၎င်းတို့ကတော့ အိမ်ကွင်း ၅ ပွဲ၊ အဝေးကွင်း ၆ ပွဲဖြစ်ပါတယ်။ အာဆင်နယ်ကတော့ အိမ်ကွင်း ၆ ပွဲ၊ အဝေးကွင်း ၅ ပွဲ ကျန်ရှိရာမှာ Top 6 ပြိုင်ဘက် ၄ သင်း၊ တန်းဆင်းဇုန်ကလပ် ၃ သင်းနဲ့ ကြားကလပ် ၄ သင်းဖြစ်ပါတယ်။ ",
"btext3": "   လီဗာပူးနဲ့ မန်စီးတီးကြား ကွာခြားတာက လီဗာပူးပွဲစဉ်တွေဟာ ရာသီကုန်ခါနီးလေ ပွဲပိုကြပ်လာလေပါ။ မန်စီးတီးကတော့ ရာသီကုန်လေ ပွဲပိုချောင်လေဖြစ်ပါတယ်။ ၃ သင်းထဲမှာ အာဆင်နယ်ကတော့ အနည်းငယ် ပိုချောင်တဲ့ ပွဲစဉ် ဇယားကို ပိုင်ဆိုင်ထားတယ် ဆိုနိုင်ပါတယ်။ ၃ သင်းလုံးဟာ ပွဲကောင်းအများအပြား ကျန်ရှိနေပါသေးတယ်။ အာဆင်နယ်အသင်းဟာ အက်ဖ်အေဖလားကနေ ထွက်ခွာထားရတာမို့ ပွဲကတော့ ပိုနည်းပါးနိုင်ပါတယ်။ ဥရောပပြိုင်ပွဲ အခြေအနေတွေကလည်း ကလပ် ၃ သင်းရဲ့ ပွဲစဉ်တွေကို တန်ပို ပိုတင်ပေးပါလိမ့်မယ်။ မတ်လ နိုင်ငံတကာ သီတင်းပတ်အပြီးမှာ ချန်ပီယံလုပွဲ အခိုက်အတန့်က ပိုအားကောင်းလာမှာဖြစ်ပြီး အဲ့အချိန်ထိ ဇယားထိပ်မှာ ရှိနေခဲ့ရင် လီဗာပူးအတွက် အခွင့်အရေး ပိုများလာမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/03/3464576ufb-678x381.jpg",
"imgurl2":"https://lfcthadin.com/wp-content/uploads/2024/03/4645ydffg.jpg",
"imgurl3":"https://lfcthadin.com/wp-content/uploads/2024/03/4645ydffg.jpg",
"video":"no"
 },


         {"ndate":"Mar  7 , 2024",
"htext":"ဒန့်စ် မပါဘဲ၊ ဆာလာနဲ့အတူ ချက်ကို ထွက်ခွာသွားတဲ့ လီဗာပူးအသင်းရဲ့ (၂၃) ဦးပါ ယူရိုပါလိဂ်လူစာရင်း",
"btext1":"ယူရိုပါလိဂ် ၁၆ သင်းအဆင့် ရှုံးထွက်ပွဲစဉ် ပထမအကျော့အဖြစ် လီဗာပူးအသင်းဟာ ချက်ကလပ်နဲ့ ယှဉ်ပြိုင်ကစားဖို့ ထွက်ခွာသွားပါပြီ။ အသင်းရဲ့ လူစာရင်းမှာ ဒီတလော ခြေစွမ်းပြနေတဲ့ လူငယ်တိုက်စစ်မှူး ဒန့်စ် မပါခဲ့ပေမယ့် မိုလာဆာ ပြန်ပါလာခဲ့ပါတယ်။ ကောလဟာလတွေမှာ ဒဏ်ရာ ပြဿနာရှိနေကြောင်း ဖော်ပြခံနေရတဲ့ ကလယ်ဟာလည်း ပါဝင်သွားပါတယ်။ ဒဏ်ရာရ ကစားသမားတွေဖြစ်ကြတဲ့ အယ်လီဆန်၊ ထရန့်၊ ကာတစ်ဂျုံး၊ ဂရာဗင်ဘက်ချ်၊ ဂျိုတာတို့ကိုတော့ လူစာရင်းထဲ ပြန်မမြင်ရသေးပါဘူး။ မတ်လနိုင်ငံတကာ သီတင်းပတ်အပြီးမှာ သူတို့ထဲက ၂ ဦးလောက် ပြန်လာမယ် မျှော်လင့်ရပါတယ်။ ",
"btext2":"ယူရိုပါလိဂ်အတွက် ထွက်ခွာတဲ့ လူစာရင်းတွေမှာ ပုံမှန် မြင်တွေ့ခွင့်မရထားတဲ့ မူရှောလိုစကီ၊ ကိတ်ဂေါ်ဒန်၊ လူးဝစ်ကူးမက်စ်တို့တော့ ပါဝင်လာခဲ့ပါတယ်။ သူတို့ ၃ ဦးလုံးဟာ လိဒ်စ် ယူနိုက်တက်ကို အရေးနိမ့်ခဲ့တဲ့ ယူ-၂၁ အတွက် ပွဲထွက်ကစားပေးခဲ့သူတွေဖြစ်ပါတယ်။ နယ်လို၊ နိုင်ယွန်နီတို့ အသင်းနဲ့အတူ လေ့ကျင့်ရေး ဝင်ခဲ့ပေမယ့် ချက်ခရီးစဉ်မှာ လိုက်ပါရခြင်း မရှိပါဘူး။ လူငယ် ဂိုးသမား ၃ ဦးလောက် လေ့ကျင့်ရေးမှာ မြင်ရပေမယ့် မရိုးဇက် တစ်ဦးပဲ လိုက်ပါခွင့်ရခဲ့ပါတယ်။ လီဗာပူးလူစာရင်းဟာ ခံစစ်နဲ့ တိုက်စစ်မှာ တောင့်တင်းမှု ရှိပေမယ့် ကွင်းလယ်ကတော့ အနည်းငယ် အားပျော့နေဆဲ ဖြစ်ပါတယ်။ ",
"btext3": "  လီဗာပူးအသင်းရဲ့ ၂၃ ဦးပါ လူစာရင်း ဂိုးသမား – ကလယ်ဟာ၊ အတ်ဒရီယန်၊ မရိုးဇက်။ ခံစစ် – ဗန်ဒိုက်၊ ကိုနတေး၊ ဂိုးမက်စ်၊ ကွမ်းဆက်၊ ရော်ဘတ်ဆန်၊ ဘရတ်ဒလေ၊ ကိုစတက်။ ကွင်းလယ် – မာကာ၊ အန်ဒို၊ ဟာဗေး၊ ကလက်၊ မက်ကော်နယ်၊ ဆိုဘိုစလိုင်။ တိုက်စစ် – ဆာလာ၊ ဒါဝင်၊ ဒီယက်ဇ်၊ ဂက်ပို၊ ဂေါ်ဒန်၊ မူရှောလိုစကီး၊ ကူးမက်စ်။    ",
"imgurl1":"https://lfcthadin.com/wp-content/uploads/2024/03/salah-danns--678x381.jpg",
"imgurl2":"https://lfcthadin.com/wp-content/uploads/2024/03/salah-danns--678x381.jpg",
"imgurl3":"https://lfcthadin.com/wp-content/uploads/2024/03/dom-2024-lfc-.jpg",
"video":"no"
 },

         {"ndate":"Mar  7 , 2024",
"htext":"ယူရိုပါလိဂ် ခရီးစဉ်ကို လိုက်ပါသွားတဲ့ ဆာလာ၊ လီဗာပူးပရိသတ်ပါလို့ ဝန်ခံလိုက်တဲ့ ယူနိုက်တက်နည်းပြဟောင်းနဲ့ နံနက်ခင်း လီဗာပူးသတင်းတိုများ",
"btext1":" တိုက်စစ်မှူးဆာလာဟာ ယူရိုပါလိဂ်ပွဲကြို အသင်းရဲ့ လေ့ကျင့်ရေးမှာ ပြန်လည် ပါဝင်လာပြီ ဖြစ်ပါတယ်။ အလွန်ဆိုဟာ ဘိုင်ယန်မြူးနစ်ထံ ရောက်သွားဖို့ ပိုမို ရေပန်းစားနေကြောင်း အင်္ဂလန်ပြည်တွင်း သတင်းတွေမှာပါ စတင် ရေးသားလာနေကြပါပြီ။ မိုဆာလာဟာ ကြံ့ခိုင်မှုပိုင်း ပြည့်ဝနေပြီး ဒွန်နဲ့ပတ်သက်လို့တော့ ဂရုတစိုက် ကိုင်တွယ်ရမယ်လို့ နည်းပြကလော့ပ်က အသိပေးပါတယ်။",
"btext2":"ဒဏ်ရာရပြီးနောက်ပိုင်း ပထမဆုံး အကြိမ်အဖြစ် အယ်လီဆန်ဟာ သူ့ရဲ့ တိုးတက်မှု အခြေအနေကို လူမှုကွန်ယက်မှာ ဖော်ပြလာခဲ့ပါတယ်။ ဒါဝင်နဲ့ ညီကိုလို ဆက်ဆံရေး တည်ဆောက်ထားတဲ့ မာကာကတော့ အသင်းထံ ရောက်ရှိလာတည်း အစောပိုင်းရက်တွေတည်းက ဒီဆက်နွယ်မှုရှိခဲ့တာလို့ မှတ်ချက်ပေးပါတယ်။ မန်ချက်စတာ ယူနိုက်တက် ကစားသမားနဲ့ နည်းပြဟောင်း ဆိုးရှားက သူဟာ လီဗာပူးပရိသတ်အဖြစ် ကြီးပြင်းလာခဲ့သူလို့ ထုတ်ပြောသွားပါတယ်။ သူ ယူနိုက်တက်နဲ့ လက်မှတ်ထိုးခဲ့စဉ်မှာ လီဗာပူးအသင်း တရားဝင် ပရိသတ်အဖြစ်တောင် မန်ဘာဝင်ထားခဲ့ပြီ ဖြစ်ပါတယ်။ ",
"btext3": "   ဒီအပတ်တွေအတွင်း အာဆင်နယ် ပရိသတ်တွေဟာ မန်စီးတီးကို မဟုတ်ဘဲ လီဗာပူးကို ထိုးနှက်မှုနဲ့အတူ လူမှုကွန်ယက်တွေမှာ လေတိုက်ပွဲတွေ ဆင်နွှဲနေပါတယ်။ အသင်းရဲ့ နည်းပြသစ် ဘယ်သူပဲ ဖြစ်လာလာ ကွင်းလယ်လူ သီယေဂိုဟာ ရာသီကုန်ရင် လီဗာပူးအသင်းက ထွက်ခွာဖို့ ရာခိုင်နှုန်းများနေပါတယ်။ အသင်းခေါင်းဆောင်ဟောင်း ဟန်ဒါဆန်ကတော့ လီဗာပူးအသင်းဖော်တွေဟာ သူ့ဘဝတစ်လျှောက် ညီကိုတွေအဖြစ် ဆက်ရှိနေမှာဖြစ်ပြီး ရာသီကုန်ရင် အောင်မြင်မှုတွေ ရကြစေဖို့ ဆုတောင်းပေးပါတယ်လို့ ထုတ်ပြောသွားပါတယ်။ လီဗာပူးအသင်းဟာ ဒီနွေမှာ ခံစစ်မှူးအပါအဝင် တိုက်စစ်သမားနဲ့ အစွန်လူနေရာတွေကို အားဖြည့်ဖို့ ချိန်ရွယ်နေပါသေးတယ်။   ",
"imgurl1":"https://lfcthadin.com/wp-content/uploads/2024/03/5656fghj-678x381.jpg",
"imgurl2":"https://lfcthadin.com/wp-content/uploads/2024/03/5656fghj-678x381.jpg",
"imgurl3":"https://lfcthadin.com/wp-content/uploads/2023/12/klopp-arteta-anfield-lfc-.jpg",
"video":"no"
 },

         {"ndate":"Mar  6 , 2024",
"htext":"ပရီးမီးယားလိဂ်ဖလား အနိုင်ရဖို့ လီဗာပူး ပိုင်ဆိုင်ထားတဲ့ အားသာချက် တစ်ခုကို ကာရေဂါ ထုတ်ဖော်",
"btext1":" လီဗာပူးအသင်း ဒီရာသီ ပရီးမီးယားလိဂ်ဖလား အောင်နိုင်နိုင်တဲ့ အားသာချက် တစ်ခုကတော့ နည်းပြကလော့ပ် လူစားလဲမှု ၅ ခု သုံးလာနိုင်ခြင်းကြောင့်လို့ ကာရေဂါက ထုတ်ပြောလာပါတယ်။ ဖိအားပေးစနစ်ကို အထူးလေ့ကျင့်ထားတဲ့ လီဗာပူးအသင်းဟာ ပွဲချိန်ပြည့် ကစားအား ထိန်းဖို့ရာမှာ အားနည်းချက်ရှိတဲ့အသင်းဖြစ်ပါတယ်။ အတိတ်က ဘောလုံးရာသီတွေအတွင်း ဒုတိယပိုင်းတွေမှာ လီဗာပူးအသင်းရဲ့ ကစားအားက ကျဆင်းလာလေ့ရှိသလို ဒဏ်ရာ ပြဿနာ များပြားလေ့ရှိပါတယ်။ ဒီရာသီမှာတော့ ကလော့ပ်ဟာ လူစားလဲမှု ၅ ခုကို မှန်မှန်ကန်ကန် သုံးနိုင်နေခြင်းကြောင့် ဒုတိယပိုင်း အကောင်းဆုံးအသင်းအဖြစ် လီဗာပူးကပဲ ထိပ်ဆုံးမှာ ရှိနေပါတယ်။ ဒါပေမယ့် ဒဏ်ရာ ပြဿနာတွေကိုတော့ ထိန်းချုပ်နိုင်စွမ်း မရှိသေးပါဘူး။",
"btext2":" ကာရေဂါက ” ပရီးမီးယားလိဂ်မှာ လူစားလဲမှု ၅ ခု လုပ်ခွင့်ရထားတာကို ကလော့ပ်ထက် ဘယ်သူကမှ ပိုပြီး သဘောကျနိုင်တော့မှာ မဟုတ်ပါဘူး။ အာဆင်နယ်အသင်း ပရီးမီးယားလိဂ်ဖလား အောင်မြင်နိုင်တာဟာ သူတို့ရဲ့ ကောင်းမွန်တဲ့ ခံစစ်ကြောင့် ဖြစ်ပါတယ်။ မန်စီးတီးကလည်း တစ်ဦးချင်းဆိုင်ရာ အကောင်းဆုံးတွေ စုဖွဲ့ထားတဲ့ အသင်းဖြစ်နေလို့ ဖလားအောင်မြင်နိုင်တယ်။ လီဗာပူးအသင်း ဖလားအောင်မြင်နိုင်တာကတော့ အရန်ခုံတန်းကြောင့်ပါပဲ။ ကလော့ပ်က သူ့ရဲ့ လူစားလဲမှု ၅ ခုလုံးကို အမြဲတမ်း အပြည့် သုံးပါတယ် ” လို့ ထင်မြင်ချက်ပေးခဲ့တာ ဖြစ်ပါတယ်။ ဒီရာသီ ပရီးမီးယားလိဂ်ကို ဦးဆောင်နေတဲ့ လီဗာပူးအသင်းရဲ့ အဓိက အားသာချက်က ဒုတိယပိုင်းတွေမှာဖြစ်ကာ ပထမပိုင်း ရလဒ်ကောင်းတွေကို ထိန်းထားနိုင်သလို ရလဒ် မကောင်းခဲ့ရင်တောင် နိုင်ပွဲရအောင် တုန့်ပြန်ပြနိုင်စွမ်း ရှိနေပါတယ်။ ဒါ့အပြင် လီဗာပူးအသင်းဟာ ဒုတိယပိုင်းတွေမှာ ဂိုးတွေ ပိုမိုသွင်းယူနိုင်လေ့ရှိတာဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/03/carra-klopp-salah-2024--678x381.jpg",
"imgurl2":"https://lfcthadin.com/wp-content/uploads/2024/03/carra-klopp-salah-2024--678x381.jpg",
"imgurl3":"https://lfcthadin.com/wp-content/uploads/2024/03/fh-45-1024x547.jpg",
"video":"no"
 },

         {"ndate":"Mar  6 , 2024",
"htext":"ဘိုင်ယန်မြူးနစ်က အလွန်ဆိုကို ခေါ်ယူဖို့ ရေပန်းစားသွားပြီဆိုတာ တကယ်လား",
"btext1":"ဘိုင်ယန်မြူးနစ်က အလွန်ဆိုကို ခေါ်ယူနိုင်ဖို့ ရေပန်းစားသွားပြီဆိုတဲ့ သတင်းကိုတော့ တနင်္လာနေ့မှာ စကိုင်းကနေပြီး စတင်ဖော်ပြလာခဲ့တာပါ။ ၎င်းတို့ကတော့ အလွန်ဆိုနဲ့ ဘိုင်ယန်မြူးနစ်တို့ ဆွေးနွေးမှု စတင်ခဲ့ပြီလို့ ထုတ်လွှင့်သွားခဲ့တာ ဖြစ်ပါတယ်။ အလွန်ဆိုအတွက် လေဗာကူဆင်ဘက်က စာချုပ်ဖျက်သိမ်းကြေး ယူရို ၁၅-၂၅ သန်းကြား တောင်းဆိုမှာဖြစ်တယ်လို့လည်း ဖော်ပြခဲ့ပါတယ်။ ဒါပေမယ့်လို့ ဂျာမာန် နာမည်ကျော် သတင်းဌာနတွေ၊ သတင်းထောက်တွေကတော့ ဘိုင်ယန်မြူးနစ်နဲ့ အလွန်ဆိုကြား အကောင်းမြင်တဲ့ အခြေအနေထံ တိုးတက်သွားပြီဆိုတဲ့ သတင်းဟာ မမှန်ပါဘူးလို့ ရက်ပိုင်းအတွင်း ပြန်လည် ဖြေရှင်းလာပါတယ်။ ",
"btext2":"လီဗာပူးအသင်းဟာ နောက်ကျကျန်နေတာ မဟုတ်ဘဲ အလွန်ဆိုရဲ့ ကိုယ်စားလှယ်တွေကို ချိတ်ဆက်မှု လုပ်ထားခဲ့ပြီးပါပြီ။ လီဗာပူးဘက်က အလွန်ဆိုရဲ့ အေးဂျင့်ထံ ဆက်သွယ်ခဲ့ချိန်မှာ အေးဂျင့် Inaki Ibanez က ကမ်းလှမ်းမှုကို လေဗာကူဆင် အုပ်ချုပ်ရေးအဖွဲ့ထံ တိုက်ရိုက် လွှဲပေးခဲ့ပါတယ်။ ဘိုင်ယန်မြူးနစ်ဘက်က ဆက်သွယ်ရာမှာတော့ အဲ့လောက် အခြေအနေကိုတောင် မရောက်ရှိခဲ့ပါဘူး။ ဘိုင်ယန်မြူးနစ်ဟာ အလွန်ဆိုနဲ့ ညိနှိုင်းရခြင်း မရှိသေးသလို ညိနှိုင်းခွင့်ရဖို့ အချက်ပေးလာမှာကို စောင့်ဆိုင်းနေဆဲ အခြေအနေဖြစ်ပါတယ်။ အခုချိန်ထိတော့ လီဗာပူးအသင်းကော ဘိုင်ယန်မြူးနစ်ပါ အလွန်ဆိုနဲ့ တိုက်ရိုက် စကားပြောခွင့်လည်း မရသေးပါဘူး။ ရာသီကုန်ခါနီးထိ စကားပြောခွင့်ရတာမျိုး ဖြစ်လာဦးမှာ မဟုတ်ပါဘူး။ ဒါ့အပြင် သတင်းထွက်နေသလို ဘိုင်ယန်မြူးနစ်ကပေးမယ့် အလွန်ဆိုရဲ့ စာချုပ်ပါကြေးဆိုတာလည်း တကယ် မရှိပါဘူး။ လေဗာကူဆင်နဲ့ အလွန်ဆိုကြားမှာ စပိန်သားရဲ့ အသင်းဟောင်းတွေဖြစ်တဲ့ လီဗာပူး၊ ရီးရဲလ်မက်ဒရစ်နဲ့ ဘိုင်ယန်မြူးနစ်တို့ တစ်သင်းသင်းက ကမ်းလှမ်းလာရင် နားထောင်ပေးဖို့ဆိုတဲ့ နှုတ်အားဖြင့် သဘောတူညီမှုသာ ပါဝင်ထားပါတယ်။ ",
"btext3": "  လေဗာကူဆင်ဟာ အလွန်ဆိုကို လက်လွတ်ရရင် ပြောင်းရွှေ့ကြေးတော့ သေချာပေါက် တောင်းမှာပါ။ ဥပမာအားဖြင့် ပြည်တွင်းပြိုင်ဘက် ဘိုင်ယန်မြူးနစ်က ခေါ်ယူလိုရင် လီဗာပူးလို ဂျာမနီပြင်ပက အသင်းမျိုးထက် ပြောင်းရွှေ့ကြေး ပိုတောင်းခံရပါလိမ့်မယ်။ စကိုင်းက ဖော်ပြတဲ့ ယူရို ၂၅ သန်းဆိုတာဟာ စာချုပ်ထဲမှာ တရားဝင် ပါရှိတာမျိုးထက် လိုက်ဇစ်ကနေ နာဂယ်စမန်းအတွက် ဘိုင်ယန်မြူးနစ်တို့ ပေးခဲ့ရတဲ့ ပြောင်းရွှေ့ကြေးကိုပဲ ခန့်မှန်းပြီး ဖော်ပြလာခြင်း ဖြစ်ပါတယ်။ ဘိုင်ယန်မြူးနစ်ဟာ သောမက်စ် တူချယ်နေရာ အစားထိုးဖို့ နံပါတ် ၁ ပစ်မှတ်အဖြစ် အလွန်ဆိုကို ချိန်ရွယ်ထားတာ မှန်ကန်ပါတယ်။ လီဗာပူးအသင်းကတော့ အခုချိန်ထိ ကလပ်ရဲ့ နံပါတ် ၁ ပစ်မှတ်ကို ဖော်ပြခြင်း မရှိဘဲ နောက်ကွယ်မှာပဲ အလုပ်လုပ်နေဆဲဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/436trhfg-678x381.jpg",
"imgurl2":"https://lfcthadin.com/wp-content/uploads/2024/03/436trhfg-678x381.jpg",
"imgurl3":"no",
"video":"no"
 },

        {"ndate":"Mar  6 , 2024",
"htext":"နည်းပြလောင်းတွေရဲ့ စာချုပ်ပါကြေးတွေကို စုံစမ်းခြင်း၊ ဂိုးမက်စ်ကို ရောင်းထုတ်ဖို့ ပယ်ချခဲ့ခြင်း၊ ကာဗာရိုကို အပြီးသတ် ခေါ်လိုတဲ့ ဟူးစီးတီးနဲ့ နံနက်ခင်း လီဗာပူးသတင်းတိုများ",
"btext1":"ကြားရက် ယူရိုပါလိဂ်မှာတွေ့ရမယ့် ချက်ကလပ် Sparta Prague ဟာ ဒီရာသီ ပြည်တွင်းလိဂ်မှာ ရှုံးပွဲ ၁ ပွဲပဲ ရှိထားသလို အိမ်ကွင်း ရှုံးပွဲမရှိတဲ့ အသင်းပဲ ဖြစ်ပါတယ်။ လီဗာပူးအသင်းဟာ အလွန်ဆို၊ အာမိုရင်း၊ ဒီဇာဘီတို့ထဲက တစ်ဦးဦးကို ရွေးချယ်မှုအား ရှေ့တိုး လုပ်ဆောင်နေဆဲဖြစ်ကာ အခုချိန်ထိတော့ ကလပ်ရဲ့ လှုပ်ရှားမှုတွေဟာ မှန်းဆရခက်ခဲနေဆဲဖြစ်ပါတယ်။ ပြင်ပ သတင်းဌာနတွေက အမျိုးမျိုး ဖော်ပြနေပေမယ့် လီဗာပူးအသင်းဟာ အလွန်ဆိုအတွက် စုံစမ်းမှုတွေ လုပ်ဆောင်နေဆဲဖြစ်ကာ တရားဝင် စကားပြောမှု အခုထိ မရှိသေးပါဘူး။ အလွန်ဆိုဟာ ဘိုင်ယန်မြူးနစ်နဲ့လည်း စကားပြောခြင်း မရှိသေးပါဘူး။ ",
"btext2":"လီဗာပူးအသင်းဟာ အလွန်ဆို၊ အာမိုရင်းတို့နည်းတူ ဒီဇာဘီရဲ့ စာချုပ်ပါကြေးကို စုံစမ်းမှု ပြုလုပ်ထားပါတယ်။ ဇန်နဝါရီစျေးကွက်မှာ စပါးအသင်းဟာ ဂိုးမက်စ်ကို ခေါ်ယူဖို့ ကြိုးစားခဲ့ပေမယ့် လီဗာပူးဘက်က ပယ်ချခဲ့ပါတယ်။ ဂရာဗင်ဘက်ချ်ဟာ မတ်လ နိုင်ငံတကာ သီတင်းပတ် အပြီးလောက်မှ ဘောလုံး ပြန်ကစားနိုင်တော့မှာပါ။ သူ့ရဲ့ ဒဏ်ရာဟာ ဂရုစိုက်ရမယ့် အခြေအနေဖြစ်တာကြောင့် ကလပ်ဘက်က စွန့်စားပြီး သုံးတော့မှာ မဟုတ်ပါဘူး။ ဖောရက်စ်နဲ့ လီဗာပူးပွဲမှာ အမှားလုပ်ခဲ့လို့ ကွင်းလယ်ဒိုင် တီရာနေးကို ပွဲကြီးကြပ်ခွင့် တစ်ပွဲ ပိတ်တယ်ဆိုတာ ရာနှုန်းပြည့် မမှန်ကန်ပါဘူး။ ၎င်းဟာ အာဆင်နယ် vs ဘရန့်ဖိုဒ့်ပွဲကို ကွင်းလယ်ဒိုင်အဖြစ်ကနေ VAR ဒိုင်အဖြစ် ပြောင်းလဲ ကိုင်တွယ်မှာဖြစ်ကာ ဒါဟာ ဖိအားပေးခံနေရခြင်းကနေ ဖယ်ထုတ်ပေးတဲ့ သဘောပဲ ဖြစ်ပါတယ်။ လီဗာပူးအသင်းနဲ့ သတင်းကြီးနေတဲ့ ရစ်ချက်ဟုချ်ဟာ ဘုန်းမောက်အသင်း နည်းစနစ်ဒါရိုက်တာ ရာထူးကနေ ရာသီကုန်ရင် နှုတ်ထွက်မယ်လို့ ကြေညာလိုက်ပါပြီ။ ချန်ပီယံရှစ်ကနေ တန်းတက်လာနိုင်ခဲ့ရင် လီဗာပူး တိုက်စစ်သမား ကာဗာရိုကို အပြီးသတ် ခေါ်ယူသွားဖို့ ဟူးစီးတီးဘက်က ပြင်ဆင်ထားပါတယ်။ ",
"btext3": "  လီဗာပူးအသင်းက စိတ်ဝင်စားနေတဲ့ ခံစစ်မှူး ဂူဟီကို ရောင်းချဖို့ ပဲလေစ့်ဘက်က ပြင်ဆင်နေကာ အစားထိုးစရာ ခံစစ်မှူးသစ် ရှာဖွေနေပါပြီ။ နောက်ဆုံး ၁၃ ရာသီအတွင်း ၁၂ ကြိမ်မြောက်အဖြစ် ဘိုင်ယန်မြူးနစ်ဟာ ချန်ပီယံလိဂ် ကွာတားအဆင့်ထံ တက်ရောက်သွားပါပြီ။ ၁၆ သင်းအဆင့်မှာ သူတို့ကို ဖြုတ်ချနိုင်ခဲ့တဲ့ တစ်သင်းတည်းသော ကလပ်က လီဗာပူး ဖြစ်ပါတယ်။ လူငယ်တိုက်စစ်သမားလေး ဂျေဆန်ဒန့်စ့်ဟာ လီဗာပူးအသင်းမှာ တစ်ပတ်လုပ်ခ ပေါင် ၂၂၀ ရရှိနေတာဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/4645yfhf-678x381.jpg",
"imgurl2":"https://lfcthadin.com/wp-content/uploads/2023/05/guehi-palace-lfc.jpg",
"imgurl3":"https://lfcthadin.com/wp-content/uploads/2023/05/guehi-palace-lfc.jpg",
"video":"no"
 },
        {"ndate":"Mar  5 , 2024",
"htext":"ပလန်အတိုင်း အလုပ်ဖြစ်ရင် ဒီနွေကစလို့ လီဗာပူး ခေတ်သစ်ကို ပဲ့ကိုင်သွားမယ့် ပုဂ္ဂိုလ် (၃) ဦး",
"btext1":" လီဗာပူးအသင်း တာဝန်ရှိသူတွေဟာ နောက်ကွယ်မှာတော့ လီဗာပူးအသင်း အုပ်ချုပ်မှု ပုံစံကို ပြန်လည် ဖွဲ့စည်းဖို့ ကြိုးစားမှုတွေ လုပ်ဆောင်နေကာ ကြိုတင် ပလန်ဆွဲမှုတွေ လုပ်ဆောင်လာပါတယ်။ လီဗာပူးမန်နေဂျာ ယာဂင်ကလော့ပ်၊ အားကစားဒါရိုက်တာ ဂျော့ရှမတ်ကီတို့ ထွက်ခွာတဲ့နောက်မှာ FSG ဟာ လီဗာပူး ခေတ်သစ်တစ်ခုကို ထပ်မံ ပုံဖော်သွားတော့မှာပါ။ ကစားသမား ခေါ်ယူရေးဆိုင်ရာ ကော်မတီနဲ့အတူ ထင်ရှားခဲ့တဲ့ မန်နေဂျာ + အားကစာဒါရိုက်တာ အတွဲကို အနည်းငယ် ပြောင်လဲလာဖွယ် ရှိပါတယ်။ အတည်မပြုနိုင်သေးပေမယ့် ခန့်မှန်းချက်တွေအရဆိုရင် ဒီနွေမှာ လီဗာပူးအသင်းထံ ရာထူး ၃ ခုအတွက် လူသစ် ၃ ဦး ဝင်ရောက်လာနိုင်ပါတယ်။ သူတို့တွေကတော့ Football CEO အသစ်၊ အားကစားဒါရိုက်တာအသစ်နဲ့ မန်နေဂျာအသစ်တို့ ဖြစ်ပါတယ်။",
"btext2":"Football CEO အသစ်ဟာ အားကစားဒါရိုက်တာ ရာထူးရဲ့ အထက်မှာ ရှိပါလိမ့်မယ်။ လီဗာပူးအသင်းကို ထိန်းချုပ်ခွင့် အပြည့်အဝရှိမယ့် Football CEO အသစ်အဖြစ် မိုက်ကယ် အတ်ဝပ် ဝင်ရောက်လာမယ် ရေပန်းစားပါတယ်။ လီဗာပူးအသင်းဟာ မတ်လအကုန်မှာ အားကစားဒါရိုက်တာသစ် ခန့်အပ်မှာဖြစ်ကာ ယင်းရာထူးအတွက်တော့ ဘုန်းမောက်အသင်းမှ အသက် ၄၄ နှစ်အရွယ် Richard Hughes က ရေပန်းစားလာပါတယ်။ ၎င်းဟာ မိုက်ကယ်အတ်ဝပ်နဲ့ပါ ရင်းနှီးတဲ့ ဆက်ဆံရေး ရှိပါတယ်။ နွေမှာတော့ နည်းပြအဖွဲ့သစ် ဝင်ရောက်လာမှာဖြစ်ကာ ဇာဗီ အလွန်ဆို ဦးဆောင်တဲ့ အဖွဲ့ဖြစ်လာဖို့ ရေပန်းစားပါတယ်။ လီဗာပူးအသင်းမှာ မန်နေဂျာနဲ့ အားကစားဒါရိုက်တာ ရာထူးအတွက် ပလန် အေတွေ မရခဲ့ရင်တောင် အခြားသော ပလန် ဘီ၊ ပလန် စီတွေလည်း ထပ်မံရှိနေသေးတယ်လို့ သိရတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/alonso-edwards-huges--678x381.jpg",
"imgurl2":"https://lfcthadin.com/wp-content/uploads/2024/03/alonso-edwards-huges--678x381.jpg",
"imgurl3":"https://lfcthadin.com/wp-content/uploads/2024/03/huges-adward.jpg",
"video":"no"
 },

        {"ndate":"Mar  5 , 2024",
"htext":"တနင်္ဂနွေနေ့ပွဲအတွက် အန်ဖီးဟာ သားရိုင်းကွင်းဖြစ်ရမယ်လို့ လီဗာပူးပရိသတ်တွေ ကြေညာချက်ထုတ်",
"btext1":"နည်းပြကလော့ပ်က ကြာသပတေးနေ့ ယူရိုပါလိဂ်ပွဲအတွက် အာရုံစိုက်နေပေမယ့် လီဗာပူးပရိသတ်တွေကတော့ တနင်္ဂနွေနေ့ပွဲအပေါ်မှာ ပိုပြီး အာရုံကျနေပါတယ်။ ပရီးမီးယားလိဂ်ဖလား အနိုင်ရမယ့်အသင်းကို အဆုံးအဖြတ်ဖြစ်ဖို့ရာ အဓိကကျတဲ့ ပွဲကြီးအဖြစ် တနင်္ဂနွေနေ့ အန်ဖီးမှာ လီဗာပူးအသင်းက မန်စီးတီးကို ဧည့်ခံ ယှဉ်ပြိုင်ရမှာပါ။ အဆိုပါပွဲ မတိုင်ခင် စနေနေ့ပွဲကို အာဆင်နယ်တို့ အနိုင်ရခဲ့ရင် ပရီးမီးယားလိဂ်ကို ယာယီ ဦးဆောင်ပါလိမ့်မယ်။ ဒီပွဲကို အင်္ဂလန်မီဒီယာတွေကတော့ ‘The Last Dance’ လို့ နာမည်ပေးလာနေပါတယ်။ ဒါဟာ ဘောလုံးလောကမှာ ဆယ်စုနှစ်ကျော်ကြာ ထိပ်တိုက်တွေ့လာခဲ့တဲ့ ကလော့ပ်နဲ့ ဂွာဒီယိုလာကြား ဆုဖလားတစ်ခုအတွက် နောက်ဆုံး ယှဉ်ပြိုင်မှု ဖြစ်လာနိုင်တယ်လို့လည်း ညွှန်းဆိုနေကြတယ်။ ",
"btext2":"ဒီပွဲမှာ သရေရလဒ်ဆိုတာထက် အနိုင်ရမှပဲ ဖလားပြိုင်ဆိုင်သူ ၃ သင်းကြားမှာ ခေါင်းတလုံးသာမှု ဖြစ်လာမှာပါ။ လီဗာပူးပရိသတ်တွေကတော့ ဒီပွဲကြိုမှာ အသင်းဖော် ပရိသတ်တွေကို နှိုးဆွနိုင်ဖို့ရာ ကြေညာချက်တွေ စတင် ထုတ်နေကြပါပြီ။ ” လာမယ့် တနင်္ဂနွေနေ့မှာ အန်ဖီးကွင်းဟာ မြင်ဖူးသမျှတွေထဲမှာ အရိုင်းအဆန်ဆုံး နေရာတစ်ခု ဖြစ်နေရပါမယ်။ ” ” တနင်္ဂနွေနေ့ပွဲမှာ အနီရောင်တွေ စုစည်းမယ်၊ ငါတို့ အင်အားနဲ့ အပြာကောင်တွေကို ခြောက်ခြားစေရမယ်။ မြင်ဖူးသမျှတွေထဲ အကျယ်လောင်ဆုံး အန်ဖီးကို အတူတကွ ဖန်တီးကြရအောင်ပါ။ ” ” ပရီးမီးယားလိဂ်ဖလား အနိုင်ရချင်ရင် မင်းတို့ ကိုယ်တိုင်ထက် အခြားသူတွေကို အားကိုးနေလို့ မရပါဘူး။ တနင်္ဂနွေနေ့ပွဲကို လာခဲ့ကြပါ။ အန်ဖီးမှာ ကိုယ်တိုင်ပဲ ပါဝင် တိုက်ခိုက်ကြပါ။ ” ",
"btext3": "  ” မြင်ဖူးသမျှတွေထဲ အပြင်းထန်ဆုံးသော ပွဲစဉ် တစ်ပွဲက ရှေ့မှာ ရောက်လာပါတော့မယ်။ အကျယ်လောင်ဆုံး အားပေးရမှာကို သတိမပြုမိကြဘူးဆိုရင် မင်းတို့ အိမ်မှာပဲ ခေါင်းငုံ့ပြီး နေခဲ့ကြပါ။ အသင်း ပရီးမီးယားလိဂ် ကိုင်မြှောက်နိုင်ရေး ဒါလောက်မှ မပါဝင်နိုင်ရင် မင်းက လီဗာပူးပရိသတ်တောင် မဟုတ်ပါဘူး။ ” စသဖြင့် ထုတ်ဖော် နေကြတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/43457trhf-678x381.jpg",
"imgurl2":"https://lfcthadin.com/wp-content/uploads/2024/03/43457trhf-678x381.jpg",
"imgurl3":"https://lfcthadin.com/wp-content/uploads/2024/03/anfield-lfc-fans.jpg",
"video":"no"
 },

        {"ndate":"Mar  5 , 2024",
"htext":"အလွန်ဆိုအတွက် ကမ္ဘာ့စံချိန်တင်ကြေး ပေးရမည်၊ လေ့ကျင့်ရေး ပြန်ဝင်မယ့် ဆာလာနဲ့ နံနက်ခင်း လီဗာပူးသတင်းတိုများ",
"btext1":" ပရီးမီးယားလိဂ် ပွဲစဉ် ၂၇ အပြီးမှာ လီဗာပူးအသင်းဟာ ဒုတိယနေရာက မန်စီးတီးကို ၁ မှတ်၊ တတိယနေရာက အာဆင်နယ်ကို ၂ မှတ် ဖြတ်ထားနိုင်ဆဲဖြစ်ပါတယ်။ လေဗာကူဆင် နည်းပြဖြစ်သူ အလွန်ဆိုကို ရဖို့အတွက် လီဗာပူးအသင်းက ဂျာမာန်ကလပ်ကို နည်းပြတစ်ယောက်အတွက် ကမ္ဘာ့စံချိန်တင် ပြောင်းရွှေ့ကြေး ပေါင် ၂၁ သန်း အထက် ပေးရမယ်လို့ သိရပါတယ်။ လီဗာပူး vs မန်စီးတီး ပွဲစဉ်ကို ကွင်းလယ်ဒိုင်အဖြစ် အိုလီဗာက တာဝန်ယူသွားပါမယ်။",
"btext2":"လီဗာပူးအသင်းမှာ ဂျိုကာ တစ်ဦးလို ခြေစွာနေတဲ့ ဂျိုးဂိုးမက်စ်ဟာ ၂၀၂၄ ယူရို ပြိုင်ပွဲမှာ အင်္ဂလန်အတွက် ရွေးချယ်ခံရသင့်တယ်လို့ လီဗာပူး သတင်းထောက်တွေက လုံ့ဆော်နေပါတယ်။ ယူရိုပါလိဂ်ပွဲကြို လီဗာပူးအသင်း လေ့ကျင့်ရေးထံ မိုဆာလာ ပြန်လည် ပူးပေါင်းသွားမယ်လို့ သိရပါတယ်။ အီဂျစ်အသင်းကတော့ မတ်လ နိုင်ငံတကာ သီတင်းပတ်မှာ ချစ်ကြည်ရေးပွဲလောက် ကစားရမှာဖြစ်ပေမယ့် ဆာလာကို ခေါ်ယူကာ အာဖရိကဖလားပွဲစဉ်အတွင်း လီဗာပူးနဲ့ မကျေလည်မှုကို ရှေ့ဆက်မှာဖြစ်ပါတယ်။ ဂိုးမက်စ်အတွက် ပထမဆုံး ဂိုးရနိုင်ရေး ပင်နယ်တီ ကန်ခွင့်ပေးမယ်လို့ ကလော့ပ်က ထုတ်ပြောပါတယ်။ ဒါပေမယ့် အသင်းက ၄-၀ နဲ့ နိုင်နေရမှာဖြစ်သလို ပွဲချိန် ၈၉ မိနစ်လောက်မှာ ပင်နယ်တီရမှပါလို့ စနောက်ခဲ့ပါတယ်။ ",
"btext3": "  လီဗာပူးအသင်း ဒေတာသုတေသန ဒါရိုက်တာဟောင်း အိုင်ရမ် ဂရေဟမ်ကတော့ “How to Win the Premier League: The Inside Story of Football’s Data Revolution” အမည်ရတဲ့ စာအုပ်ကို ရေးသား ထုတ်ဝေသွားမှာ ဖြစ်ပါတယ်။ လီဗာပူးအသင်းဟာ ကွင်းလယ်အတွက် အမရာဘတ်၊ အန်ဒိုတို့ကို ဒေတာစိစစ်မှုတွေ လုပ်ရာမှာ အမရာဘတ်ဟာ ပရီးမီးယားလိဂ်လို နေရာအတွက် နှေးကွေးလွန်းကြောင်း နားလည်ခဲ့တာကြောင့် တရားဝင် ချိတ်ဆက်မှု မလုပ်ခဲ့ခြင်းဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/4545dfgdh-678x381.jpg",
"imgurl2":"https://lfcthadin.com/wp-content/uploads/2024/03/4545dfgdh-678x381.jpg",
"imgurl3":"no",
"video":"no"
 },

         {"ndate":"Mar  4 , 2024",
"htext":"အမှတ်ပေးဇယား ပုံစံလာမယ့် ၂၀၂၄-၂၀၂၅ ဘောလုံးရာသီ ချန်ပီယံလိဂ် ပြိုင်ပွဲသစ်ကို တရားဝင် မိတ်ဆက်",
"btext1":"၂၀၂၄-၂၀၂၅ မှာ စတင်မယ့် ချန်ပီယံလိဂ် ပုံစံသစ် လာမယ့်ရာသီကစလို့ ချန်ပီယံလိဂ် အုပ်စုအဆင့်မှာ အသင်း ၄ သင်း ထပ်တိုးလာပြီး ၃၆ သင်း ယှဉ်ပြိုင်သွားမှာဖြစ်ပါတယ်။ အကြီးမားဆုံး အပြောင်းအလဲကတော့ ယခင်က ချန်ပီယံလိဂ် အုပ်စုအဆင့်ကို ၄ သင်းပါ ၈ အုပ်စုခွဲပြီး ယှဉ်ပြိုင်ခဲ့ရာက ပုံစံသစ်မှာတော့ အမှတ်ပေးလိဂ်ပြိုင်ပွဲပုံစံကို ၃၆ သင်းလုံး ပါဝင် ယှဉ်ပြိုင်ရမှာပါ။ ကလပ်တိုင်းက မဲနိုက်မှုကနေ မတူညီတဲ့ ပြိုင်ဘက် ၈ သင်း ရရှိမှာဖြစ်ပြီး Pot 1, Pot 2, Pot 3, Pot 4 တွေကနေ ၂ သင်းစီ ပါဝင်သွားပါမယ်။ အဲ့ထဲမှာတော့ အိမ်ကွင်း ၄ ပွဲ၊ အဝေးကွင်း ၄ ပွဲ ကစားရပါမယ်။ ",
"btext2":"ရမှတ်တွေ အားလုံးကိုတော့ ကလပ် ၃၆ သင်းလုံးပါတဲ့ အမှတ်ပေးဇယားနဲ့ အဆင့်ခွဲမှာဖြစ်ပါတယ်။ ဒါကြောင့် နိုင်ပွဲတိုင်း သွင်းဂိုးတိုင်းဟာ အရေးကြီးလာပါလိမ့်မယ်။ အုပ်စုပွဲတွေအပြီး အမှတ်ပေးဇယား ထိပ်ဆုံး ၈ သင်းဟာ ၁၆ သင်းအဆင့်ထံ အလိုအလျောက် တက်ရောက်ခွင့်ရမှာဖြစ်တယ်။ အမှတ်ပေးဇယား အဆင့် ၉ ကနေ အဆင့် ၂၄ အထိ ကလပ် ၁၆ သင်းကတော့ play-off ပြန်ကစားရမှာဖြစ်ပြီး အနိုင်ရအသင်း ၈ သင်းက ရှုံးထွက်ကို တက်ရောက်မှာဖြစ်တယ်။ ရှုံးနိမ့်တဲ့အသင်းက ယူရိုပါလိဂ် ဆင်းကစားရပါမယ်။ ",
"btext3": "  ချန်ပီယံလိဂ် အမှတ်ပေးဇယား အဆင့် ၂၅ ကနေ ၃၆ အတွင်း အသင်းတွေကတော့ ဥရောပပြိုင်ပွဲကနေ လုံးဝ ထွက်ခွာရပါမယ်။ နောက်ပိုင်းကတော့ ယခင်လိုပဲ ကွာတားဖိုင်နယ်၊ ဆီမီးဖိုင်နယ်နဲ့ ဗိုလ်လုပွဲ အဆင့်တွေဖြစ်ပါတယ်။    ",
"imgurl1":"https://lfcthadin.com/wp-content/uploads/2024/03/4654765fgh-678x381.jpg",
"imgurl2":"https://lfcthadin.com/wp-content/uploads/2024/03/345dgdgr.jpg",
"imgurl3":"https://lfcthadin.com/wp-content/uploads/2024/03/34436476df.jpg",
"video":"no"
 },

         {"ndate":"Mar  4 , 2024",
"htext":"လီဗာပူးအသင်းရဲ့ ပထမပိုင်း ၄၅ မိနစ်နဲ့ ဒုတိယပိုင်း ၄၅ မိနစ်ကြား ကွာဟချက်ကြီး ထွက်ပေါ်",
"btext1":"ဒီရာသီ ပရီးမီးယားလိဂ်ကို ဦးဆောင်နေတဲ့ လီဗာပူးအသင်းဟာ ပထမပိုင်း ၄၅ မိနစ်မှာ ရမှတ် ယူနိုင်စွမ်း အားနည်းချက်ရှိပြီး ဒုတိယပိုင်းမှာ အပြောင်းအလဲကြီးတွေ ရလေ့ရှိတဲ့ အသင်းဆိုတဲ့ မှတ်တမ်း ထွက်ပေါ်လာပါတယ်။ ပရီးမီးယားလိဂ် ၂၇ ပွဲ ကစားပြီးချိန်မှာ ကလော့ပ်ရဲ့ အသင်းဟာ ပထမပိုင်းတွေမှာ ရလဒ် အရမ်းကြီး မကောင်းထားပါဘူး။ ဒီရာသီ ရုန်းကန်နေရတဲ့ ယူနိုက်တက်နဲ့တောင် သူမသာ ကိုယ်မသာ အခြေအနေလောက်ပဲ ရှိထားပါတယ်။ ",
"btext2":" လီဗာပူးရဲ့ အဓိက အားသာချက်က ဒုတိယပိုင်းတွေမှာဖြစ်ကာ ပထမပိုင်း ရလဒ်ကောင်းတွေကို ထိန်းထားနိုင်သလို ရလဒ် မကောင်းခဲ့ရင်တောင် နိုင်ပွဲရအောင် တုန့်ပြန်ပြနိုင်စွမ်း ရှိနေပါတယ်။ ဒါ့အပြင် လီဗာပူးအသင်းဟာ ဒုတိယပိုင်းတွေမှာ ဂိုးတွေ ပိုမိုသွင်းယူနိုင်လေ့ရှိပါတယ်။",
"btext3": " Soccerstats ရဲ့ စစ်တမ်းတွေအရ ၁၅ မိနစ် နားချိန်အတွင်း အဝတ်လဲခန်းထဲက ကလော့ပ်ရဲ့ လုံ့ဆော်နိုင်စွမ်း၊ ဒုတိယပိုင်း လူစာရင်း အပြောင်းအလဲ၊ နည်းစနစ်ပိုင်း ပြန်ချိန်းနိုင်မှုတွေဟာ လီဗာပူးအသင်းကို ရလဒ်ကောင်းတွေရလာစေတယ်လို့ ဖော်ပြထားပါတယ်။ ဒီအချက်အလက်ဟာဆိုရင် လီဗာပူးကစားသမားတွေရဲ့ မိနစ် ၉၀ အပြည့် အာရုံစူးစိုက်မှုကောင်းခြင်းနဲ့ စိတ်ဓါတ်ပိုင်း မာကျောခြင်းတွေကို သက်သေထူနေတယ်လို့လည်း ညွှန်းဆိုသွားခဲ့ပါတယ်။     ",
"imgurl1":"https://lfcthadin.com/wp-content/uploads/2024/03/lfc-two-half-678x381.jpg",
"imgurl2":"https://lfcthadin.com/wp-content/uploads/2024/03/fh-45-1024x547.jpg",
"imgurl3":"https://lfcthadin.com/wp-content/uploads/2024/03/shalf45-1024x547.jpg",
"video":"no"
 },

        {"ndate":"Mar  4 , 2024",
"htext":"အားကစားဒါရိုက်တာဟောင်း မိုက်ကယ်အတ်ဝပ်က လီဗာပူးအသင်း CEO အသစ် ဖြစ်လာတော့မှာလား?",
"btext1":"လီဗာပူးအသင်းရဲ့ ပိုင်ရှင်အဖွဲ့ဖြစ်တဲ့ FSG ဟာ အကြီးအကဲ ရာထူးပိုင်း နေရာတွေကို အပြောင်းအရွှေ့ ပြုလုပ်လာနေပြီ ဖြစ်ပါတယ်။ လီဗာပူးအသင်း CEO ဖြစ်တဲ့ Billy Hogan ဟာ FSG International ရဲ့ CEO ရာထူးကို တိုးမြင့်ရရှိသွားခဲ့ပါပြီ။ ဟိုဂန်ဟာ လီဗာပူးအသင်းတင် မဟုတ်ဘဲ FSG လက်အောက်က အခြားသော အားကစားအဖွဲ့တွေရဲ့ CEO အဖြစ်ပါ တာဝန်ယူရတော့မှာပါ။ ၂၀၂၂ မှာ ပီတာမိုးနေရာ ဝင်ယူပြီး လီဗာပူးအသင်း CEO ဖြစ်လာတဲ့ ဟိုဂန်ဟာ ဒီနှစ်တွေအတွင်း ကလပ်ရဲ့ အရေးအကြီးဆုံး ပုဂ္ဂိုလ်တွေထဲက တစ်ဦး ဖြစ်ပါတယ်။ ",
"btext2":"FSG ဘက်က ဟိုဂန်ရဲ့ လီဗာပူးအသင်း CEO ရာထူးကို တစ်ဦးဦးနဲ့ အစားထိုး ခန့်အပ်တာမျိုး လုပ်လာနိုင်သလို ဟိုဂန်ကိုပဲ အဆိုပါ ရာထူးဟောင်းကိုပါ ပူးတွဲ ကိုင်တွယ်စေကာ ဘော့စတွန်ကနေ အုပ်ချုပ်မှုအာဏာကို ဆုပ်ကိုင်တာလည်း ဖြစ်လာနိုင်ပါတယ်။ မှန်းဆချက်တွေမှာတော့ မိုက်ကယ်အတ်ဝပ်ဟာ လီဗာပူးအသင်းကို ပြန်လာရမယ်ဆိုရင် အားကစားဆိုင်ရာ လုပ်ပိုင်ခွင့် အပြည့်ရလိုနေပါတယ်။ ဟိုဂန်ကို ရာထူးတိုးပေးလိုက်ခြင်းကြောင့် လီဗာပူးရဲ့ CEO အသစ်ဟာ မိုက်ကယ်အတ်ဝပ် ဖြစ်လာနိုင်တယ်လို့ ယူဆချက်တွေလည်း ရှိပါတယ်။ ",
"btext3": "   လီဗာပူးအသင်းကတော့ မတ်လ အကုန်မှာ ကလပ်ရဲ့ အားကစားဒါရိုက်တာ ရာထူးကို အပြီးသတ် ဆုံးဖြတ်မှာဖြစ်ပါတယ်။ အားကစားဒါရိုက်တာသစ်ဟာ ကလော့ပ်နေရာ အစားထိုးရမယ့် နည်းပြ ဘယ်သူဖြစ်လာသင့်သလဲအား သုတေသနဌာနရဲ့ အကူအညီနဲ့ ရွေးချယ် ကြိုးစားပေးပါမယ်။ လီဗာပူးအသင်း CEO အဖြစ် အတ်ဝပ် ပြန်ရောက်လာရင်တော့ ဂျွန်ဟင်နရီ၊ တွမ်ဝါနာတို့အပြင် FSG အဖွဲ့ ဥက္ကဋ္ဌ မိုက်ဂေါ်ဒန်, FSG International ရဲ့ CEO ဘီလီဟိုဂန်နဲ့ မိုက်ကယ်အတ်ဝပ်တို့ဟာ ကလပ်ရဲ့ အရေးအကြီးဆုံး တာဝန်ရှိသူတွေ ဖြစ်လာနိုင်ပါတယ်။   ",
"imgurl1":"https://lfcthadin.com/wp-content/uploads/2024/03/hogan-me-678x381.jpg",
"imgurl2":"https://lfcthadin.com/wp-content/uploads/2024/03/hogan-me-678x381.jpg",
"imgurl3":"no",
"video":"no"
 },

        {"ndate":"Mar  4 , 2024",
"htext":"လီဗာပူးအကြောင်း ပြောဖို့ ငြင်းဆန်တဲ့ ပက်၊ သုံးသပ်သူတွေ ပြောလာတဲ့ အန်ဖီး စိန်ခေါ်မှု၊ ဂန်းနားတို့ရဲ့ မပြီးသေးတဲ့ ပေါက်ကွဲမှုနဲ့ နံနက်ခင်း လီဗာပူးသတင်းတိုများ",
"btext1":"မန်ချက်စတာ ဒါဘီပွဲကို အနိုင်ရခဲ့ခြင်းကြောင့် မန်စီးတီးဟာ လီဗာပူးနောက် ၁ မှတ်အကွာ ဒုတိယနေရာကို ပြန်ရောက်လာခဲ့ပါပြီ။ လာမယ့် ပရီးမီးယားလိဂ်ပွဲအဖြစ် လီဗာပူးအသင်းဟာ အနီးကပ် ပြိုင်ဘက် မန်စီးတီးကို အိမ်ကွင်း အန်ဖီးမှာ ဧည်ခံ ယှဉ်ပြိုင်ရမှာဖြစ်ပါတယ်။ အန်ဖီးကွင်းဟာ ခက်ခဲတဲ့ကွင်းဖြစ်ပြီး မန်စီးတီးအတွက် ဒီထက် ပိုကြီးမားတဲ့ စိန်ခေါ်မှု မရှိနိုင်တော့ကြောင်း ရွိုင်ကိန်းတို့က စကိုင်းစပေါ့ကနေ ဆွေးနွေးပါတယ်။ ",
"btext2":"ဂယ်ရီနဗီးကတော့ လီဗာပူး၊ အာဆင်နယ်တို့က မန်စီးတီးကို အနိုင်ကစားနိုင်စွမ်း ရှိနေပါတယ်ဆိုပြီး ပွဲကြီးတွေအတွက် သွေးပူစေမယ့် သုံးသပ်ချက်တွေ ပြုလုပ်နေပါပြီ။ အန်ဖီးကွင်းမှာ ကစားရမယ့် ပွဲစဉ်အတွက် ဖိုဒန်က စိန်ခေါ်စကား ဒါမှမဟုတ် ပွဲကြိုစကားမျိုး ပြောဆိုလာပြီး သူတို့ နိုင်ပွဲ သိပ်ရလေ့မရှိတဲ့ ကွင်းဆိုပေမယ့် အဆင်သင့်ဖြစ်နေပြီလို့ ပြောပါတယ်။ ပက်ဂွာဒီယိုလာက လီဗာပူးပွဲအရင် ယှဉ်ပြိုင်ရမယ့် ချန်ပီယံလိဂ်ပွဲကိုပဲ အာရုံစိုက်ထားပါမယ်လို့ ပြောလာပါတယ်။ လီဗာပူးနဲ့ မန်စီးတီးတို့ရဲ့ လက်ကျန် ပွဲစဉ်ဇယားတွေအရ လီဗာပူးအသင်းက အနည်းငယ် ပွဲပိုကျပ်နေပြီး ယူရိုပါလိဂ်ကြောင့် ပွဲလည်း ပိုများဖွယ် ရှိနေပါတယ်။ ဖာမင်နိုကတော့ သူ့ရဲ့ စာအုပ်ထဲမှာ လီဗာပူးပရိသတ်တွေလောက် ချစ်စိတ် ပြင်းထန်ပြီး သစ္စာရှိတဲ့ ပရိသတ်မျိုး ထပ်မရှိနိုင်တော့ဘူးလို့ ရေးသားထားပါတယ်။ ",
"btext3": "   ဖောရက်စ်ပွဲမှာ ဒါဝင် နူးညက်စ်ရဲ့ သွင်းဂိုးကို ခွင့်ပြုခြင်းအတွက် အာဆင်နယ် ပရိတ်သတ်တွေက အပြင်းအထန် ဝေဖန်နေကြပါတယ်။ ၎င်းတို့ကတော့ လီဗာပူး ရာသီကုန် ဖလားရသွားရင် ဒိုင်လူကြီး တီရာနေးအား ဆုတံဆိပ် တစ်ခုပေးလိုက်ဖို့ပါ ဝိုင်းပြီး လှောင်ပြောင်နေကြတာပါ။ ဒီရာသီ လီဗာပူးအသင်းရဲ့ ပရီးမီးယားလိဂ်ဖလား အိပ်မက်ကို စတင် မွေးဖွားစေခဲ့သူဟာ နယူးကာဆယ်ကို ၂-၁ နဲ့ အနိုင်ရတဲ့ အဝေးကွင်းမှာ ၂ ဂိုးသွင်းခဲ့တဲ့ ဒါဝင် နူးညက်စ်ပါပဲလို့ ပရိသတ်တွေက ထုတ်ပြောနေကြပါတယ်။ ဘိုင်ယန်မြူးနစ် တိုက်စစ်သမား မူဆီယာလာဟာ စာချူပ်သစ်ချုပ်ဖို့ ငြင်းဆန်ထားကာ အင်္ဂလန်လိဂ်ထံ ပြောင်းလာမယ့် အရိပ်အယောင်တွေ မြင်လာရပါတယ်။   ",
"imgurl1":"https://lfcthadin.com/wp-content/uploads/2024/03/35346dgdf-678x381.jpg",
"imgurl2":"https://lfcthadin.com/wp-content/uploads/2024/03/35346dgdf-678x381.jpg",
"imgurl3":"https://lfcthadin.com/wp-content/uploads/2024/03/43654dfgdf.jpg",
"video":"no"
 },

         {"ndate":"Mar  3 , 2024",
"htext":"လီဗာပူးပရိသတ်တွေ သဘောကျမယ့် စကားလုံးမျိုးနဲ့ ဒါဝင်ကို ဂုဏ်ပြု ချီးကျူးသွားတဲ့ ဆွာရက်စ်",
"btext1":"လီဗာပူးတိုက်စစ်မှူးဟောင်း လူးဝစ် ဆွာရက်စ်ကတော့ တနိုင်ငံတည်းသား တိုက်စစ်မှူး ဒါဝင် နူးညက်စ်ဟာ ထိပ်တန်း ခြေစွမ်းတွေ ပြသနေပါပြီလို့ ထုတ်ဖော် ချီးကျူးလိုက်ပါတယ်။ အင်တာမိုင်ယာမီအသင်းက Orlando City အသင်းကို ၅-၀ နဲ့ အနိုင်ရအပြီး အင်တာဗျူးမှာ လူးဝစ်ဆွာရက်စ်ကပဲ ဒါဝင်နဲ့ ပတ်သက်လို့ ‘ သွင်းဂိုးကို (ဖောရက်စ်ပွဲ အနိုင်ဂိုး) ကျနော် မြင်ပါတယ်။ လီဗာပူးအတွက် ပျော်မိသလို ဒါဝင်အတွက်လည်း ပျော်ပါတယ်။ ဒီကနေ့ အချိန်အခါမှာ ဒါဝင် နူးညက်စ်က ကမ္ဘာ့အကောင်းဆုံး တိုက်စစ်မှူးတွေထဲက တစ်ဦးပဲ ဖြစ်ပါတယ် ‘ ချီးကျူးခဲ့တာဖြစ်ပါတယ်။ ",
"btext2":"မနှစ်ကထက် အဆုံးသတ်ပိုင်း ပိုကောင်းလာသလို ယုံကြည်မှု ပိုရှိလာတဲ့ ဒါဝင် နူးညက်စ်ဟာ ဒီရာသီ လီဗာပူးအတွက် ပြိုင်ပွဲစုံမှာ ကိုယ်တိုင် ၁၄ ဂိုး သွင်းကာ ဂိုးထောက်ပံ့မှု ၁၁ ကြိမ် လုပ်ထားပေးပြီ ဖြစ်ပါတယ်။ အနိုင်ဂိုးရှင် ဒါဝင်နဲ့ပတ်သက်လို့ နည်းပြကလော့ပ်ကတော့ “ ရိုးရိုးသားသား ပြောရရင် ကျနော်ဆိုရင် ဒါဝင်ကို လှောင်ပြောင်မိမှာ မဟုတ်ပါဘူး။ သူတို့နေရာ ကျနော်ဆိုရင် ဒါဝင် ကောင်ဆိုးလေး သွေးဆူလာအောင် ဘယ်တော့မှ သွားဆွမှာ မဟုတ်ပါဘူး။ ဒါဝင်ကို လှောင်ပြောင်ကြတာမျိုး သူတို့တွေ မကြာခဏ လုပ်ပေးကြရင်တော့ ကောင်းပါမယ်။ အဲ့တာကပဲ သူ့ကို ပိုတည်ငြိမ်စေပြီး ဒီပွဲမှာလို ဂိုးသွင်းနိုင်တာမျိုး ဖြစ်လာစေပါတယ်။ သူ့ကို လှောင်ပြောင်ကြတာ ဒါဝင် သိမလားဆိုရင် သိမယ်ထင်ပါတယ်။ ဒါကြောင့်လည်း သူဒီလို ဂိုးသွင်း အောင်ပွဲခံခဲ့တာပါပဲ ” လို့ တုန့်ပြန်ခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/suarez-darwin-lfc--678x381.jpg",
"imgurl2":"https://lfcthadin.com/wp-content/uploads/2024/03/suarez-darwin-lfc--678x381.jpg",
"imgurl3":"no",
"video":"no"
 },


         {"ndate":"Mar  3 , 2024",
"htext":"လီဗာပူး ဂိုးမသွင်းမချင်း ဒိုင်က ပွဲပေးမပြီးဘူးလား ဝေဖန်တဲ့ ပြိုင်ဘက်ပရိသတ်ကို လီဗာပူးပရိသတ်တွေ ချက်ကျလက်ကျ တုန့်ပြန်",
"btext1":"နော်တင်ဟမ် ဖောရက်စ် ၀-၁ လီဗာပူးပွဲအတွင်းမှာ အာဆင်နယ်ပရိသတ် တစ်ဦးရဲ့ ဒေါသဟာ လူမှုကွန်ယက်ပေါ်မှာ အတော်လေး ပွဲဖြစ်ခဲ့ပါတယ်။ မနေ့ညကပွဲ နာကျင်အချိန်ပို အရောက်မှာ X လူမှုကွန်ယက်ပေါ်က တစ်ဆင့် အာဆင်နယ်ပရိသတ် အကောင့်ဖြစ်တဲ့ ‘WelBeast’ ဟာ ပွဲနောက်ဆုံး မိနစ်တွေကို Countdown လုပ်ခဲ့တာပါ။ ‘WelBeast’ က ၅ မိနစ်ပဲကျန်တယ်၊ ၄ မိနစ်ပဲကျန်တယ်၊ ၃ မိနစ်ပဲကျန်တယ်၊ ၂ မိနစ်ပဲကျန်တယ်၊ ၁ မိနစ်ပဲကျန်တယ်လို့ ပျော်ရွှင်နေရာကနေ ဒါဝင် နူးညက်စ် ဂိုးသွင်းသွားချိန်မှာ စိတ်ပျက်စွာဖြင့် “For fxcks sake” ဆိုပြီး ပေါက်ကွဲသွားခဲ့တာပါ။ ",
"btext2":"နောက်ဆုံးမိနစ် သွင်းဂိုးအတွက် သူ့ရဲ့ စိတ်ပျက်စွာ ပေါက်ကွဲမှုဟာ ဟာသသက်သက်အဖြစ်ပဲ ရယ်မောကြပေမယ့် ပွဲအပြီး သူ့ရဲ့ နောက်ထပ် ထင်မြင်ချက်ကတော့ လူမှုကွန်ယက်မှာ ပွဲဖြစ်ခဲ့ပါတယ်။ ၎င်းကပဲ အချိန်ပို ၈ မိနစ်ပေးမှုအတွက်ကော အချိန်ပို ၈ မိနစ် ၃၅ စက္ကန့်မှ ဒါဝင် ဂိုးသွင်းမှုကိုပါ ရည်ရွယ်ပြီး ” ကလော့ပ်ရဲ့ နှုတ်ဆက်ပွဲကြောင့် လီဗာပူး ဂိုးမသွင်းမချင်း ပွဲပြီးခရာ မမှုတ်ပေးခဲ့တာလား ” လို့ ဒေါသတကြီး ရေးသားခဲ့တာပါ။ ",
"btext3": "    လီဗာပူးပရိသတ် အချို့ကတော့ ဖောရက်စ်တို့ တောက်လျှောက် အချိန်ဆွဲမှုနဲ့ အချိန်ပို ၈ မိနစ်မှာတင် အချိန်ဆွဲလို့ အဝါကတ် ၂ ကတ် ပြသခံရသေးတာတွေကြောင့် အချိန်ပိုဟာ ၈ မိနစ်ကို ကျော်သွားသင့်ပါတယ် အဲ့ထက်ပိုတောင် ရခဲ့သင့်ပါတယ်လို့ ဝင်ရောက် မှတ်ချက်ပေးကြတယ်။ တချို့ကလည်း ” လူတန်တောင်းနဲ့ အဝေးကွင်းပွဲမှာ အာဆင်နယ်တို့ နောက်ကျ အနိုင်ဂိုး သွင်းတုန်းကလည်း အချိန်ပိုမိနစ်ကို ကျော်နေပြီးမှ ဂိုးသွင်းခဲ့တာ၊ မင်းတို့တုန်းက ရပြီး ငါတို့အသင်းကျ ဘာလို့ မရသင့်တာလဲ?” လို့ ထောက်ပြခဲ့ကြတယ်။ ခပ်လှောင်လှောင် လီဗာပူးပရိသတ်တွေကတော့ “မင်းကြေကွဲနေတာ မြင်ရတာ သိပ်ဝမ်းသာတယ်။ ” “ငါတို့အသင်းပွဲကို အခုလို ကြည့်ရှုအားပေးတာအတွက် ကျေးဇူးတင်တယ်။ ” စသဖြင့် တုန့်ပြန်ခဲ့ကြတာဖြစ်ပါတယ်။  ",
"imgurl1":"https://lfcthadin.com/wp-content/uploads/2024/03/34645yrgdfb-678x381.jpg",
"imgurl2":"https://lfcthadin.com/wp-content/uploads/2024/03/34645yrgdfb-678x381.jpg",
"imgurl3":"https://lfcthadin.com/wp-content/uploads/2024/03/rice-907.jpg",
"video":"no"
 },

         {"ndate":"Mar  3 , 2024",
"htext":"NEWS: ဆာလာ ကိစ္စ လီဗာပူးနဲ့ အီဂျစ်ဘောလုံးအသင်း ထိပ်တိုက်တွေ့ပြန်ပါပြီ",
"btext1":"လီဗာပူးအသင်းဟာ မတ်လ နိုင်ငံတကာ သီတင်းပတ်မှာ ဆာလာကို လက်ရွေးစင် လူစာရင်းကနေ ထုတ်ပယ်ပေးဖို့ အီဂျစ် လက်ရွေးစင်အသင်းကို တောင်းဆိုမှု ပြုလုပ်ခဲ့ပါတယ်။ အာဖရိကဖလား ပြိုင်ပွဲကနေ တံကောက်ကြော ဒဏ်ရာနဲ့ ပြန်ရောက်လာတဲ့ ဆာလာဟာ ဘရန့်ဖိုဒ့်ပွဲမှာ လူစားဝင်ကစားခဲ့တဲ့ ၄၅ မိနစ်ကလွဲရင် ၂၀၂၄ ခုနှစ်အတွင်း လီဗာပူးအတွက် လုံးဝ ပွဲထွက်ပေးနိုင်ခြင်း မရှိသေးပါဘူး။ အခုကစလို့ မတ်လ နိုင်ငံတကာ သီတင်းပတ်ကြားမှာ လီဗာပူးအသင်းက ပွဲစဉ် ၄ ပွဲ ရှိနေပါတယ်။ အီဂျစ်ကတော့ ဆာလာကို လူစာရင်းအတွက် ရွေးချယ်ထားပါပြီ။ နိုင်ငံတကာ သီတင်းပတ်မှာ သူတို့ ကစားရမှာက UAE နဲ့ ချစ်ကြည်ရေးပွဲတင် ဖြစ်ပါတယ်။ ",
"btext2":"အီဂျစ်အသင်းကတော့ လီဗာပူးဘက်က တောင်းဆိုမှုကို ရရှိခဲ့ကြောင်းနဲ့ သူတို့ကတော့ ဆာလာကို အနားပေးမယ် ကတိမပေးနိုင်ဘဲ နည်းပြဖြစ်သူ အလိုရှိရင် ဆေးအဖွဲ့နဲ့ စစ်ဆေးမှုလုပ်ကာ လက်ရွေးစင်အတွက် ခေါ်ယူသွားမှာဖြစ်တယ်လို့ တုန့်ပြန်ပါတယ်။ လက်ရှိ အီဂျစ်နည်းပြ Hossam Hassan ဟာ အာဖရိကပြိုင်ပွဲအတွင်း ဆာလာကို လီဗာပူး ပြန်ခေါ်ယူ ဆေးကုပေးခဲ့ခြင်းကို ပြင်းထန်စွာ ဝေဖန်ခဲ့သူပါ။ သူကတော့ ဆာလာဟာ ပြိုင်ပွဲ ပြီးဆုံးတဲ့ထိ အီဂျစ်မှာပဲ ဆက်ရှိနေခဲ့သင့်တာလို့ လီဗာပူးကိုပါ အပြစ်တင်ထားခဲ့သေးတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/03/salah-egypt-lfc--678x381.jpg",
"imgurl2":"https://lfcthadin.com/wp-content/uploads/2024/03/salah-egypt-lfc--678x381.jpg",
"imgurl3":"no",
"video":"no"
 },
         {"ndate":"Mar  3 , 2024",
"htext":"ဒါဝင် ကောင်ဆိုးလေးကို သွားမစသင့်ကြောင့် ဖောရက်စ် ပရိသတ်တွေအား ပြန်လည် ခနဲ့သွားတဲ့ နည်းပြကလော့ပ်",
"btext1":"ကွင်းထဲကို ဒါဝင် နူးညက်စ် ဝင်ချလာချိန်မှာ ဖောရက်စ် ပရိသတ်တွေက ‘a s**t Andy Carroll’ ဆိုပြီး သံပြိုင် အော်ဟစ်ခဲ့ကြပါတယ်။ ၎င်းတို့ဟာ ပွဲချိန်တွင်းမှာ မကြာခဏဆိုသလို ဒါဝင်ကို အန်ဒီ ကာရိုးနဲ့ နှိုင်းယှဉ် လှောင်ပြောင်ခဲ့ကြသေးတာပါ။ ဒါပေမယ့် ပွဲချိန် ၉၉ မိနစ်မှာတော့ ဒါဝင်ကပဲ အနိုင်ဂိုးသွင်းကာ သူ့ကို လှောင်ပြောင်ခဲ့ကြတဲ့ ဖောရက်စ် ပရိသတ်တွေကို အသဲခွဲခဲ့တာ ဖြစ်ပါတယ်။ ပွဲအပြီးမှာ နည်းပြကလော့ပ်ကတော့ “ ရိုးရိုးသားသား ပြောရရင် ဖောရက်စ် ပရိသတ်တွေနေရာမှာ ကျနော်ဆိုရင် ဒါဝင်ကို လှောင်ပြောင်တဲ့ သံပြိုင်ဟစ်ကြွေးမှုတွေ လုပ်မိမှာ မဟုတ်ပါဘူး။ သူတို့နေရာ ကျနော်ဆိုရင် ဒါဝင် ကောင်ဆိုးလေး သွေးဆူလာအောင် ဘယ်တော့မှ သွားဆွမှာ မဟုတ်ပါဘူး ” လို့ တုန့်ပြန်ခဲ့တာ ဖြစ်ပါတယ်။ ",
"btext2":" ဒီပွဲမှာ ဖောရက်စ် ပရိသတ်တွေဟာ တောက်လျှောက်ဆိုသလို ဒါဝင်နဲ့တကွ လီဗာပူးမြို့က အလုပ်လက်မဲ့တွေကိုပါ ဦးတည်တဲ့ ဟားတိုက်မှုတွေ လုပ်ဆောင်သွားခဲ့ပါတယ်။ ပွဲအပြီးမှာတော့ နောက်ဆုံး ရယ်နိုင်သူတွေဟာ လီဗာပူးပရိသတ်တွေ ဖြစ်ခဲ့ကြတာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/03/klopp-darwin-forest-678x381.jpg",
"imgurl2":"https://lfcthadin.com/wp-content/uploads/2024/03/klopp-darwin-forest-678x381.jpg",
"imgurl3":"no",
"video":"no"
 },

         {"ndate":"Mar  3 , 2024",
"htext":"ပွဲပြီးခါနီးပြီဆိုပြီး လီဗာပူးကိုတော့ သွားမလုပ်နဲ့ ဖောရက်စ်လို ခံသွားရမယ်လို့ ဝေဖန်ရေးသမားတွေ သတိပေး",
"btext1":" လီဗာပူးအသင်းကို ရင်ဆိုင်ရပြီဆိုရင် ပွဲပြီး ခရာမမှုတ်သ၍ ဘောလုံးတိုင်းကို အာရုံစိုက်ထားဖို့ လိုအပ်တယ်လို့ ပရီးမီးယားလိဂ် ကစားသမားဟောင်းတွေက သတိပေးစကား ထုတ်ပြောခဲ့ပါတယ်။ ဖောရက်စ်ကို ဒါဝင် နူးညက်စ်ရဲ့ နောက်ဆုံး မိနစ် သွင်းဂိုးဖြင့် အနိုင်ရအပြီးမှာ ဘောလုံးသမားဟောင်းတွေက ဒါဟာ လီဗာပူး ပုံမှန်လုပ်နေကျ ကိစ္စပါပဲလို့ ပြောလာခဲ့တာပါ။ ဘရိုက်တန်ကစားသမားဟောင်း မူရေးက ” ပွဲချိန် ၉၇ မိနစ် ရောက်နေလည်း လီဗာပူးက မင်းအသင်းကို ကောင်းကောင်းကြီး ဒုက္ခပေးမှာပဲ။ လီဗာပူး မဟုတ်ဘဲ အနိုင်ရတဲ့အသင်းက ဖောရက်စ်ဆိုရင်လည်း သူတို့ သိပ်ကို ပျော်နေမှာပဲ။",
"btext2":"အနိုင်ရလဒ်ဆိုတာက နှစ်သင်းလုံး လိုချင်နေခဲ့ကြတာပါ။ ဒီအခြေအနေမှာတော့ ယာဂင်ကလော့ပ် လုပ်သမျှက အဆင်ပြေသွားခဲ့တာပါပဲ။ သူ့တို့လက်ထဲမှာ သိပ်ကောင်းတဲ့ နိုင်ပွဲ ရောက်သွားခဲ့ပါတယ် ” လို့ ပွဲအပြီး မှတ်ချက်ပေးခဲ့ပါတယ်။ လီဗာပူးလို အသင်းကို ရင်ဆိုင်ကစားရင် နောက်ဆုံးမိနစ် နောက်ဆုံး စက္ကန့်ဆိုပြီး ပေါ့ဆလို့ ဘယ်တော့မှ မရကြောင်း ပြိုင်ဘက် ကစားသမားဟောင်းက ဘီဘီစီကနေ ပြောခဲ့ပါသေးတယ်။ အင်္ဂလန်နဲ့ မန်စီးတီးအသင်း ခံစစ်မှူးဟောင်း Nedum Onuoha ကလည်း ” မက်ကယ်လစ္စတာကတော့ တကယ့် အရည်အချင်း အပြည့်နဲ့ ကစားသမားပါကွာ။ ကမ္ဘာ့ဖလား အနိုင်ရ ကစားသမားတစ်ယောက် ဆိုတာ ဘယ်လိုလဲ သူ ဒီပွဲမှာ ပြသွားခဲ့တာပါ။ ",
"btext3": " ပွဲချိန် ၉၉ မိနစ် ရောက်နေခဲ့ပါပြီ။ လီဗာပူးအတွက်ကတော့ ဘယ်တော့မှ ပွဲပြီးသွားပြီဆိုတာ မရှိကြောင်း ပြသသွားခဲ့တာပါပဲ ” ဆိုပြီး ထင်မြင်ချက် ပေးသွားခဲ့တာ ဖြစ်ပါတယ်။ ပရီးမီးယားလိဂ် ပွဲစဉ် ၂၇ ပွဲအပြီးမှာ လီဗာပူးအသင်းဟာ မန်စီးတီး၊ အာဆင်နယ်လို အနီးကပ် ပြိုင်ဘက်တွေထက် အရင်ကစားပြီး ၄ မှတ်နဲ့ ၅ မှတ်တွေ ဖြတ်ထားနိုင်ပြီ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/03/34645rgdff-678x381.jpg",
"imgurl2":"https://lfcthadin.com/wp-content/uploads/2024/03/34645rgdff-678x381.jpg",
"imgurl3":"https://lfcthadin.com/wp-content/uploads/2024/03/forest-klopp-2024-10.jpg",
"video":"no"
 },

         {"ndate":"Mar  3 , 2024",
"htext":"အနိုင်ဂိုးရှင် ဒါဝင် နာမည်တောင် မပါဘဲ ဖောရက်စ်နိုင်ပွဲအတွက် ကလော့ပ် အထူးပြု ချီးကျူးသွားရသူ",
"btext1":" လီဗာပူးအသင်းဟာ နော်တင်ဟမ် ဖောရက်စ်ကို အဝေးကွင်းမှာ အနိုင်ရခဲ့အပြီး ပရီးမီးယားလိဂ် ဦးဆောင်သူနေရာအား အမှတ်အသာဖြင့် ဆက်ထိန်းနိုင်ဆဲဖြစ်ပါတယ်။ ဒီပွဲရဲ့ အနိုင်ဂိုးကို ဒါဝင် နူးညက်စ်က နောက်ဆုံးမိနစ်မှ သွင်းခဲ့တာ ဖြစ်ပေမယ့် ပွဲအပြီး ဘီဘီစီနဲ့ ချက်ခြင်း လုပ်ခဲ့တဲ့ အင်တာဗျူးမှာ နည်းပြကလော့ပ်ကတော့ ဒါဝင် နာမည်တောင် မထည့်နိုင်ဘဲ မာကာကို အထူး ဂရုပြု ချီးကျူးသွားခဲ့ပါတယ်။ ” အခြေအနေ အရပ်ရပ်တွေကြောင့် အခက်ခဲဆုံး ပွဲကို ကျွန်တော်တို့ ကစားခဲ့ရတာပါ။ ကျွန်တော်တို့ လက်ရှိ လူစာရင်း၊ အနေအထားနဲ့ ၁၁ ရက် အတွင်း ၄ ပွဲ ကစားရတာ တကယ်ကို ခက်ခဲတာပါ။",
"btext2":"ပွဲကတော့ စူပါထူးရှယ်ပါပဲ။ ဒီနေ့ပွဲ ဘယ်နေရာမှာမှ ကျွန်တော်တို့ အတွက် မလွယ်ကူခဲ့ဘူး ဆိုတာ ခင်ဗျားတို့လည်း တွေ့မှာပါ။ ဒါကိုတောင် အသင်းက ၄ ပွဲလုံး နိုင်ခဲ့တယ်။ ကျွန်တော်တော့ မယုံနိုင်အောင်ပဲ။ နောက်ဆုံးသော စက္ကန့်မှာမှ မယုံနိုင်စရာ ကောင်းလွန်းတဲ့ ဂိုးဖန်တီးမှုကို တွေ့ခဲ့တယ်။ သိပ်ကောင်းတဲ့ ဖီလင်ပဲဗျာ။ ကျွန်တော် တကယ်ကို ပျော်နေပါတယ်။ ဒီကောင်လေးတွေ ဒီလောက် လုပ်ပြနေတာကို ထပ်ပြီး တောင်းဆိုစရာလည်း မရှိတော့ပါဘူး။ နောက်အပတ် တနင်္ဂနွေနေ့ကလည်း တကယ့် ပွဲကြီးပွဲကောင်း ရှိနေတယ်။ အဲဒီမတိုင်ခင် Prague မှာလည်း ခက်ခဲတဲ့ ပွဲ သွား ကစားရဦးမယ်။ ကျွန်တော်တို့ ရှေ့ဆက်သွားရမယ်၊ ပြန်ထရပါမယ်။ ” လို့ ကလော့ပ်က ပြောဆိုခဲ့ပါတယ်။ ဒါဝင်ရဲ့ သွင်းဂိုးဟာ သိပ်ကို ကောင်းခဲ့သလို သူ့ရဲ့ သွင်းဂိုးအတွက် မာကာရဲ့ ဖန်တီးချက်ကလည်း ပြောင်မြောက်ခဲ့တာပါ။ အနိုင်ဂိုးရှင်ကို မေ့သွားရလောက်အောင် မာကာကို ချီးကျူးမှုဟာ ကလော့ပ်က အာဂျင်တီးနားသားရဲ့ ပွဲအတွင်း ဦးဆောင်ပေးမှုကို ဘယ်လောက်ထိ နှစ်သက်ခဲ့သလဲ မြင်သာနေမှာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/forest-klopp-2024-10-678x381.jpg",
"imgurl2":"https://lfcthadin.com/wp-content/uploads/2024/03/forest-klopp-2024-10-678x381.jpg",
"imgurl3":"no",
"video":"no"
 },


         {"ndate":"Mar  2 , 2024",
"htext":"ဘော်ဘီကလက် ဆက်လက် ပွဲထွက်ခွင့်ရဖွယ်ရှိတဲ့ ဖောရက်စ်ပွဲကြို လီဗာပူး ပွဲထွက် ၁၁ ဦး အား ခန့်မှန်းခြင်း",
"btext1":" ဒီကနေ့ညမှာတော့ လီဗာပူးအသင်းဟာ ပရီးမီးယားလိဂ်ဖလား ပြိုင်ဆိုင်မှုမှာ အရေးပါတဲ့ ပွဲစဉ်အဖြစ် နော်တင်ဟမ် ဖောရက်စ်ကွင်းထံ သွားရောက် ယှဉ်ပြိုင်ရပါမယ်။ အဲဗာတန်အသင်း ၁၀ မှတ်လျော့ကနေ ၆ မှတ်လျော့ ပြစ်ဒဏ် ပြောင်းလဲ ကျခံရတဲ့နောက် ဖောရက်စ်ဟာ တန်းဆင်းဇုန် အနီးကို ရောက်သွားခဲ့ပါတယ်။ ဒါကြောင့် ဒီပွဲမှာတော့ တန်းဆင်းဇုန် ရုန်းအား ပါဝင်လာနိုင်မယ်လို့ ခန့်မှန်းရပါတယ်။ ကာရာဘောင်းနဲ့ အက်ဖ်အေဖလားတွေအပြီး ဒီပွဲမှာတော့ နည်းပြကလော့ပ်ဟာ တတ်နိုင်သလောက် စီနီယာအသင်းသားတွေကို ပိုပြီး နေရာပေးလာမှာပါ။ ဒါပေမယ့် ဒဏ်ရာ ပြဿနာတွေက သူလုပ်ချင်သလို လုပ်ဖို့ အခွင့်အရေး မပေးပါဘူး။",
"btext2":" ဂိုးသမား အယ်လီဆန် ကာလရှည် အနားယူရမယ်လို့ သိထားရပြီး ထရန့်လည်း မပါနိုင်သေးပါဘူး။ ကွင်းလယ်မှာ ကာတစ်ဂျုံး၊ ဂရာဗင်ဘက်ချ်တို့ အနားယူနေရကာ တိုက်စစ်မှာတော့ ဂျိုတာ၊ ဆာလာတို့ မပါနိုင်သေးပါဘူး။ သီယေဂို၊ မာတစ်တို့က ရာသီကုန်ထိ နားရဖွယ်ရှိသူတွေဖြစ်ပါတယ်။ ဒီပွဲမှာ ကလယ်ဟာဟာ အသင်းဂိုးပေါက်ကို တာဝန်ယူရဦးမှာပါ။ ခံစစ်ကတော့ ဘရတ်ဒလေ၊ ကိုနတေး၊ ဗန်ဒိုက်၊ ဂိုးမက်စ်တို့ ဖြစ်လာဖွယ် ရှိပါတယ်။ ဘယ်အစွန်လူ ရိုဘိုဟာ ကြားရက်မှာ အဖျားဝင်ခဲ့တာမို့ ယူရိုပါလိဂ်ပွဲမှ ပါဝင်ဖွယ် ရှိပါတယ်။",
"btext3": " ကွင်းလယ်လူ အန်ဒိုက ဒီပွဲမှာ ပွဲထွက်လူစာရင်းက ပြန်ပါလာနိုင်ဖွယ် ရှိပါတယ်။ ဆိုဘိုကတော့ လူစားဝင် ကစားဖွယ်ရှိနေပြီး မာကာနဲ့ ဘော်ဘီကလက်တို့ အန်ဒိုနဲ့အတူ ကွင်းလယ်ကို တာဝန်ယူဖွယ် ရှိပါတယ်။ တိုက်စစ်ကတော့ ဒီယက်စ်၊ ဂက်ပို၊ ဟာဗေးတို့ဖြစ်ကာ ဒါဝင်ကို အရန်လူစာရင်းက မြင်ရပါမယ်။ အကယ်လို့ ဒါဝင် ကြံ့ခိုင်နေရင်တော့ ဘော်ဘီကလက် နေရာ ဟာဗေးကို ကစားစေကာ ဒါဝင်က ဂက်ပို၊ ဒီယက်စ်တို့နဲ့ အသင်းတိုက်စစ်ကို ဦးဆောင်တာလည်း ဖြစ်လာနိုင်ပါတယ်။ ဖောရက်စ်ဟာ အိမ်ကွင်းအားကောင်းတဲ့ အသင်းဖြစ်ပြီး လီဗာပူးအသင်း အင်ပြည့်အားပြည့် မရှိသေးတဲ့ ဒီပွဲမှာ ရလဒ်ခွဲယူဖို့ အားထုတ်လာမှာကို သတိပြုရမှာ ဖြစ်ပါတယ်။      ",
"imgurl1":"https://lfcthadin.com/wp-content/uploads/2024/03/klopp-origi-clark-678x381.jpg",
"imgurl2":"https://lfcthadin.com/wp-content/uploads/2024/03/klopp-origi-clark-678x381.jpg",
"imgurl3":"https://lfcthadin.com/wp-content/uploads/2024/03/30985jgfijs-1024x641.jpg",
"video":"no"
 },


         {"ndate":"Mar  2 , 2024",
"htext":"မန်စီးတီးပွဲမှာ ပြန်ပါနိုင်မယ့် ဆာလာ၊ အတ်ဝပ်ထံက ထပ်မံ ငြင်းဆန်မှုပဲ ကြားရဖွယ်ရှိခြင်းနဲ့ နံနက်ခင်း လီဗာပူး သတင်းတိုများ",
"btext1":" အယ်လီဆန်ရဲ့ ကြွက်သား ဒဏ်ရာဟာ ရာသီကုန်ထိ နားရမှာ မဟုတ်ပေမယ့် ကာလရှည် နားရလောက်အောင် ပြင်းထန်တယ်လို့ သိရပါတယ်။ မိုဆာလာဟာ ကြားရက် ယူရိုပါလိဂ် ဒါမှမဟုတ် နောက်အပတ် အန်ဖီးမှာ ယှဉ်ပြိုင်ရမယ့် မန်စီးတီးပွဲလောက်မှာ ပါဝင်လာနိုင်မှာပါ။ မာကာကတော့ သူနဲ့ ဆာလာတို့ဟာ ကမ္ဘာ့ဖလားတုန်းက နယ်သာလန် တိုက်စစ်သမား Weghorst ကို မက်ဆီ ပြောခဲ့တဲ့ “ANDA PA ALLÁ, BOBO” ဆိုတဲ့ စကားလုံးနဲ့ အမြဲတမ်း စနောက်လေ့ရှိတယ်လို့ ထုတ်ပြောခဲ့ပါတယ်။",
"btext2":"အဆိုပါ စကားရဲ့ အဓိပ္ပာယ်ကတော့ “ငရှုပ်ကောင် ဒိုးလိုက်တော့” ဆိုတာနဲ့ နီးစပ်ပါလိမ့်မယ်။ FSG ဘက်က တရားဝင် ချဉ်းကပ်မှု မမြင်ရသေးပေမယ့် မိုက်ကယ်အတ်ဝပ်ဟာ လီဗာပူးအသင်းထံ ပြန်လာလိုခြင်း မရှိဘူးလို့ The Athletic က ဖော်ပြလာပါတယ်။ လီဗာပူးအသင်းဟာ လူငယ်တွေကို နေရာပေးနိုင်ရေး ဒီနွေမှာ တိုက်စစ်သမား တစ်ဦးကို သေချာပေါက် ရောင်းချရလိမ့်မယ်လို့ ဗြိတိန်သတင်းတွေက ဖော်ပြနေပါတယ်။ ၎င်းတို့ ရည်ညွှန်းသူကတော့ မိုဆာလာ ဖြစ်ဖို့များပါတယ်။ ",
"btext3": "    ဆော်ဒီဘက်က ဒီနွေမှာ မိုဆာလာကို ခေါ်ယူလိုပေမယ့် အီဂျစ်သား တိုက်စစ်မှူးဟာ ဥရောပမြေမှာပဲ ဆက်လက် ကစားဖို့ ရည်မှန်းချက်ရှိနေပါတယ်။ အလွန်ဆိုနဲ့ ပတ်သက်လို့ သတင်းကြီးတွေ အတော်လေး ထွက်နေပေမယ့် လီဗာပူး ဒေတာအဖွဲ့က သူတို့ လုပ်စရာရှိတာ ဆက်လုပ်နေပြီး ဒီဇာဘီ၊ အာမိုရင်းတို့နဲ့ ပတ်သက်လို့လည်း အကဲဖြတ်နေဆဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/03/953220241-678x381.jpg",
"imgurl2":"https://lfcthadin.com/wp-content/uploads/2024/03/953220241-678x381.jpg",
"imgurl3":"no",
"video":"no"
 },

         {"ndate":"Mar  1 , 2024",
"htext":"ပေါင် သန်း ၄၀ တန် ညာအစွန်-ကွင်းလယ်လူ အာချီဂရေးကို စိတ်ဝင်စားရိပ် ပြသနေတဲ့ လီဗာပူး",
"btext1":" လီဗာပူးအသင်းဟာ ချန်ပီယံရှစ်ကလပ် လိစ်ဒ်ယူနိုက်တက်မှာ ခြေစွမ်းပြနေတဲ့ လူငယ်ကြယ်ပွင့် အာချီဂရေးကို စိတ်ဝင်စားရိပ် ပြသလာနေပါတယ်။ ကစားသမားဘဝကို ညာအစွန်ကနေ စတင်လာပြီး ကွင်းလယ်လူအဖြစ်လည်း ကစားနိုင်တဲ့ အာချီဂရေးဟာ ချယ်ဆီး ၃-၂ လိဒ်စ်ယူနိုက်တက်ပွဲမှာ ကိုင်ဆီဒိုတို့နဲ့ ယှဉ်ပြိုင်ကစားပြခဲ့သေးသူ ဖြစ်ပါတယ်။ လီဗာပူးအသင်းမှာ မက်ကော်နယ်၊ ဘော်ဘီကလက်တို့လို ကြယ်ပွင့် ကွင်းလယ်လူတွေအပြင် ဘရတ်ဒလေလည်း ရှိနေပေမယ့် အာချီဂရေးရဲ့ တိုးတက်မှုဟာ မာဆေးဆိုဒ်ကလပ်ရဲ့ ကစားသမားခေါ်ယူရေးဌာနကို စိတ်လှုပ်ရှားမှုတွေ ပေးလာနေပါတယ်။",
"btext2":"အသက် ၁၇ နှစ်ပဲရှိသေးတဲ့ ဂရေးတို့ဟာ မိသားစုလိုက် လိဒ်စ်ယူနိုက်တက်အတွက် ကစားပေးခဲ့ကြသူတွေဖြစ်ကာ သူ့အဖိုး၊ သူ့အဖေနဲ့ သူ့ဦးလေးတို့တွေဟာ လိဒ်စ်ယူနိုက်တက် ကစားသမားဟောင်းတွေဖြစ်ကြပါတယ်။ လိဒ်စ်ဘက်ကတော့ သူတို့အသင်းနဲ့ ဆက်ဆံရေးကောင်းရှိတဲ့ ဂရေးမိသားစုဝင်ကို မြေတောင်မြောက်ပေးဖို့ ရည်ရွယ်ထားတယ်။ တပြိုင်နက်မှာပဲ ဂရေးအတွက် ပြောင်းရွှေ့ကြေးကိုလည်း ပေါင် သန်း ၄၀-၅၀ ဝန်ကျင်း စျေးသတ်မှတ်ထားပါတယ်။ အားကစားဒါရိုက်တာ မရှိသေးတဲ့ လီဗာပူးအသင်းဟာ ဒီနွေမှာ မန်နေဂျာသစ်နဲ့အတူ ကစားသမားသစ် အချို့ကိုလည်း ခေါ်ယူသွားမှာပါ။ ဂရေးလို ကြယ်ပွင့်ကို သဘောကျနေပေမယ့် ကလပ်ရဲ့ ဦးစားပေးဟာ ခံစစ်မှူးဖြစ်လာဖို့ ရှိနေပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/gray-leeds-678x381.jpg",
"imgurl2":"https://lfcthadin.com/wp-content/uploads/2024/03/gray-leeds-678x381.jpg",
"imgurl3":"no",
"video":"no"
 },

         {"ndate":"Mar  1 , 2024",
"htext":"ပရီးမီးယားလိဂ် ချန်ပီယံဖြစ်ရေး မန်စီးတီး၊ အာဆင်နယ်ထက်တောင် ပိုကြီးတဲ့ ခြိမ်းခြောက်မှုမျိုး ရင်ဆိုင်နေရတဲ့ လီဗာပူး",
"btext1":" လီဗာပူးဂန္တဝင်ကြီး ကင်းကင်နီကတော့ ဒီရာသီ အသင်း ပရီးမီးယားလိဂ်ဖလား ရနိုင် မရနိုင်ကို ခြိမ်းခြောက်မှုပေးနေတာ မန်စီးတီးနဲ့ အာဆင်နယ်တို့ မဟုတ်ပါဘူးလို့ ထုတ်ပြောလာပါတယ်။ ပြိုင်ဘက် ၂ သင်းဟာ ခြိမ်းခြောက်မှု ဆိုပေမယ့် လီဗာပူးအတွက် အဓိက အဟန့်အတားဖြစ်စေမှာဟာ ဒဏ်ရာရ ကစားသမားတွေ ခပ်မြန်မြန် ပြန်လာနိုင်ခြင်း ရှိ မရှိဖြစ်တယ်လို့ ကင်နီကြီးက မြင်ပါတယ်။ အယ်လီဆန်၊ ထရန့်၊ သီယေဂို၊ ဆိုဘိုစလိုင်၊ ကာတစ်ဂျုံး၊ ဂျိုတာ၊ ဆာလာ၊ ဒါဝင်တို့ဟာ ကြံ့ခိုင်မှုပိုင်း ရုန်းကန်နေရပြီး မတ်လပွဲကြပ်တွေအတွင်း အသင်းအတွက် သူတို့ထဲက အချို့ ပြန်လာနိုင်ဖို့ လိုအပ်နေပါတယ်။",
"btext2":"ကင်နီကြီးက ပြောရာမှာ ” လီဗာပူးအတွက် အဓိက ခြိမ်းခြောက်မှုက ဒဏ်ရာပြဿနာတွေပဲ ဖြစ်ပါလိမ့်မယ်။ ကျနော်အတွက်ကတော့ မန်စီးတီးကွင်းမှာ အာဆင်နယ် သွားရောက် ရင်ဆိုင်ရမှာက အရေးကြီးတဲ့ ပွဲကြီးပါပဲ။ အာဆင်နယ်က ခြိမ်းခြောက်မှု မဟုတ်ဘူးလို့ လူတွေ ထင်နေကြတာကို ကျနော် နားမလည်ဘူး။ အာဆင်နယ်က ခြိမ်းခြောက်မှုပါ။ သူတို့က ခြိမ်းခြောက်နိုင်စွမ်းလည်း ရှိနေတဲ့ အသင်းပါ။ အာဆင်နယ်တို့ ဒဏ်ရာရ ကစားသမားတွေ စတင်ပြီး ပြန်လာနိုင်မလားနဲ့ လီဗာပူးက အဓိက ကစားသမားတွေကို ဆက်ပြီး ဆုံးရှုံးနေဦးမလား ဆိုတာဟာ ဖလားပြိုင်ဆိုင်မှုမှာ အဓိကကျပါတယ်။ မန်စီးတီးကိုလည်း ထည့်တွက်ရမှာပါ။ ဖလားပြိုင်ဆိုင်မှုအတွက် အရည်အချင်းကောင်းတွေနဲ့ အသင်း ၃ သင်းရထားတာ သိပ်ကောင်းပါတယ်။ ကလပ် ၃ သင်းက ဖလားအပြိုင် လုနေတာမျိုး မြင်ရတဲ့ လိဂ်တွေ သိပ်မရှိပါဘူး ” လို့ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/03/kinney-lfc-city-afc-678x381.jpg",
"imgurl2":"https://lfcthadin.com/wp-content/uploads/2024/03/kinney-lfc-city-afc-678x381.jpg",
"imgurl3":"https://lfcthadin.com/wp-content/uploads/2024/02/jota-pcl.jpg",
"video":"no"
 },

       {"ndate":"Mar  1 , 2024",
"htext":"ကလော့ပ် ခေတ်ကုန်ပြီလို့ ဝေဖန်သူတွေ လေသံပြောင်းလာကြခြင်း၊ အလွန်ဆိုကို ၃ နှစ် စာချုပ် ကမ်းလှမ်းဖို့ ပြင်ဆင်နေခြင်းနဲ့ နံနက်ခင်း လီဗာပူး သတင်းများ",
"btext1":"ဘရန့်ဖိုဒ့်ပွဲမှာ သွင်းယူခဲ့တဲ့ ဒါဝင် နူးညက်စ်ရဲ့ သွင်းဂိုးဟာ ဖေဖော်ဝါရီလအတွက် ပရီးမီးယားလိဂ် တစ်လတာဂိုးအတွက် ဆန်ကာတင် စာရင်းထဲ ပါဝင်နေပါတယ်။ လီဗာပူးအသင်းရဲ့ စီးပွားရေးဆိုင်ရာ ဝင်ငွေတွေဟာ တောင့်တင်းဆဲဖြစ်ကာ ဒီနှစ်တွေအတွင်း အသင်းအကြီးအကဲတွေဟာ စီးပွားရေး လက်တွဲဘက်တွေကို ရှာဖွေနိုင်နေဆဲ ဖြစ်ပါတယ်။ ၂၀၂၂-၂၀၂၃ ဘောလုံးရာသီ လီဗာပူးအသင်းရဲ့ လုပ်ခ စာရင်းရှင်းတမ်း ထွက်ရှိလာရာမှာ အသင်းဟာ ဝင်ငွေတွေရဲ့ ၆၂.၈% ဖြစ်တဲ့ ပေါင် ၃၇၃ သန်းကို လုပ်ခတွေအဖြစ် ပေးချေထားရပါတယ်။ ဒါဟာ မန်စီးတီးပြီးရင် ပရီးမီးယားလိဂ်မှာ အမြင့်ဆုံးဖြစ်ပါတယ်။ ",
"btext2":"လိဂ်ဖလား အောင်မြင်မှုအတွက် လီဗာပူး ပထမအသင်းနဲ့ အကယ်ဒမီ ဝန်ထမ်းတွေ အားလုံးပေါင်းပြီး အတူတကွ အောင်ပွဲခံမှု ပြုလုပ်ခဲ့ကြပါတယ်။ လီဗာပူးအသင်းဟာ အလွန်ဆိုရဲ့ ကိုယ်စားလှယ်တွေနဲ့ စကားပြောမှု အဆင်ပြေနေကာ ၃ နှစ်စာချုပ်ပေးဖို့ ပြင်ဆင်ထားတယ်လို့ သိရပါတယ်။ မေလ ၂၀၂၂ တုန်းက အန်ဖီးကွင်း နောက်ဆုံးပွဲဖြစ်တဲ့ ဝုဗ်နဲ့ပွဲမှာ ဂျေဒန်ဒန့်စ့်ဟာ ကွင်းထဲမှာ ဘောကောက်သမားလေးအဖြစ် ရှိနေခဲ့ပါတယ်။ မနှစ်က ဒီလိုအချိန်မှာ ကလော့ပ် ခေတ်ကုန်သွားပြီဆိုကာ ရာထူးကနေ ထုတ်ပယ်သင့်ကြောင်း ပြင်းထန်စွာ ဝေဖန်ခဲ့ကြသူတွေဟာ ဒီရာသီမှာတော့ သူ့ကို ဉာဏ်ကြီးရှင်တစ်ဦးအဖြစ် တင်စားနေကြပြန်ပါပြီ။ လူငယ်တွေအနေနဲ့ စိတ်ဓါတ်ပိုင်း ကြံ့ခိုင်နေဖို့ လိုအပ်မယ်လို့ ဗန်ဒိုက်က သတိပေးလိုက်ပါတယ်။ ပွဲဦးထွက်ပြီးနောက် ပျောက်ကွယ်သွားတဲ့ လူငယ်တွေ အများကြီးဖြစ်ကာ လီဗာပူးလိုအသင်းမှာ နေရာရဖို့ဆိုရင် ငယ်ဂုဏ်တစ်ခုတည်းနဲ့ မရကြောင်း စိတ်ဓါတ်ပိုင်း ပြင်ဆင်ထားကြဖို့ လိုကြောင်း သတိပေးလာတာပါ။ များစွာသော လီဗာပူးပရိသတ်တွေကတော့ မာတစ်၊ သီယေဂိုနဲ့ အတ်ဒရီယန်တို့ကို စာချုပ်သစ်ကိစ္စ စကားမပြောဘဲ အလွတ်ဖြင့် ထွက်ထွင့်ပေးကာ ကလော့ပ်ရဲ့ လူငယ်တွေကို နောက်ရာသီ ပွဲကစားခွင့် ဖန်တီးပေးဖို့ အသင်းကို တောင်းဆိုနေကြပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/03/235346457dg-678x381.jpg",
"imgurl2":"https://lfcthadin.com/wp-content/uploads/2024/03/235346457dg-678x381.jpg",
"imgurl3":"no",
"video":"no"
 },

        {"ndate":"Feb  29 , 2024",
"htext":"လီဗာပူး ကြယ်ပွင့်တွေကို ရက်စက်တဲ့ စကားလုံးတွေဖြင့် စိန်ခေါ်မှု ပြုလုပ်တဲ့ အသင်းခေါင်းဆောင် ဗန်ဒိုက်",
"btext1":"လီဗာပူးအသင်းခေါင်းဆောင် ဗန်ဒိုက်ကတော့ ကလပ်ရဲ့ ကြယ်ပွင့်တွေကို ကြိုဆိုခြင်းနဲ့အတူ သူတို့ရဲ့ ကစားသမားဘဝမှာ ရင်ဆိုင်ရမယ့် စိန်ခေါ်မှုတွေအတွက် ရက်စက်တဲ့ စကားမျိုးတွေဖြင့် သတိပေးစကားတွေ ပြောလာခဲ့ပါတယ်။ ကာရာဘောင်းဖိုင်နယ်နဲ့ အက်ဖ်အေဖလားပွဲတွေမှာ နည်းပြကလော့ပ်ဟာ လူငယ်တွေ အများကြီးကို ပွဲကစားခွင့်တွေ ဖန်တီးပေးခဲ့ပါတယ်။ ဒီလူငယ် အစုအဖွဲ့ကို ကလော့ပ်က အထူးချီးကျူးခဲ့ပေမယ့် ဘောလုံးမှာ ဒါဟာ မထူးဆန်းတဲ့ မြင်ကွင်းပဲ ဖြစ်ပါတယ်။ လီဗာပူးအသင်းမှာ များစွာသော လူငယ်တွေဟာ ပေါ်ထွက်လာကြပြီး ထိပ်တန်းအဆင့် မရောက်လာဘဲ ပျောက်ကွယ်သွားကြပါတယ်။ လက်ရှိ အသင်းမှာဆိုရင် ထရန့်၊ ကာတစ်၊ ကလယ်ဟာတို့ကလွဲရင် သူတို့မျိုးဆက်ထဲက များစွာသော လူငယ်တွေဟာ အသင်းမှာ ရှိမနေကြတော့ပါဘူး။ ",
"btext2":"ဗန်ဒိုက်ကတော့ ပွဲထွက်ရတာကို ဘဝင်မြင့်မနေဘဲ ကစားသမားဘဝ ရှေ့ဆက်ဖို့ရာ ဆက်လက် အားထုတ်ကြဖို့ တိုက်တွန်းပါတယ်။ သူကတော့ ‘ စီနီယာအသင်းအနားမှာ သင်ယူနေရတာကတောင် လူငယ်တွေအတွက် အကျိုးထူးနေပါပြီ။ သူတို့ ဆက်လက်ပြီး အားထုတ်ကြရပါလိမ့်မယ်။ ကျနော်ရဲ့ ကစားသမားဘဝမှာ လူငယ်ကြယ်ပွင့်ပေါင်း များစွာဟာ ပွဲဦးထွက်တွေ လုပ်လာနိုင်ပြီးမှ ပျောက်ကွယ်သွားကြတာမျိုး အများကြီး မြင်ဖူးပါတယ်။ အသင်းက လူငယ်လေးတွေ အနေနဲ့ ဆက်ပြီး ကြိုးစားရပါမယ်။ လီဗာပူးလို သိပ်ကို ကြီးကျယ်တဲ့ အသင်းမှာ သူတို့ ကြိုးစားကြမှာ သေချာပါတယ်။ လူငယ်လေးတွေ တိုးတက်လာရေး ဆက်ကြိုးစားရမယ်။ အရေးကြီးဆုံးက နိမ့်ချနေဖို့ပါပဲ။ ကျနော်တို့အသင်းမှာ ကောင်းမွန်တဲ့ အစဉ်အလာတွေ ရှိတာမို့ ဒီလူငယ်လေးတွေကို ရိုးကျိုးပြီး ကြိုးစားနေအောင် ပဲ့ကိုင်ပေးနိုင်မယ် ယုံကြည်ပါတယ်။ ’ လို့ သတိပေးခဲ့တယ်။ ",
"btext3": " ကူးမက်စ်၊ ဒန့်စ်၊ ဘော်ဘီကလက်၊ မက်ကော်နယ်၊ နိုင်ယွန်နီတို့ ကစားခွင့်ရခဲ့ကြပေမယ့် မကြာခင် ဆာလာ၊ ဒါဝင်၊ ဆိုဘို၊ ဂျုံးတို့ ပြန်လာချိန်မှာ လူငယ်လေးတွေဟာ ပွဲထွက်လူစာရင်းမှာ ချန်လှပ်ခံရတော့မှာပါ။ လူငယ်လေးတွေကို အကြံပေးဖို့ တိုက်တွန်းခံရချိန်မှာ ဗန်ဒိုက်က ‘ ပွဲကစားရချိန်တွေကို ပျော်ရွှင်ပါ။ ဒါပေမယ့် ကစားရမှာ မကြောက်ပါနဲ့။ ဒီလိုပြောတာ လွယ်ပေမယ့် ဒီတစ်ခုပဲ သူတို့ကို မှာရမှာပါ။ သူတို့မှာ အရည်အချင်းရှိကြပေမယ့် လာမယ့် အပတ်တွေဆို စီနီယာတွေက ပြန်သက်သာလာပါတော့မယ်။ လူစာရင်းထဲ ပါနေပြီး မကစားရတာက လူငယ်တွေအတွက် ခက်ခဲလာလိမ့်မယ်။ သူတို့ ဒါကို ရင်ဆိုင်နိုင်ဖို့ စိတ်ဓါတ်ပိုင်း ပြင်ဆင်ထားရပါမယ်။ သူတို့ လုပ်နိုင်မယ် ယုံကြည်ပါတယ် ’ လို့ ပြောခဲ့တာ ဖြစ်ပါတယ်။ ဗန်ဒိုက်ရဲ့ ပြောဆိုမှုတွေဟာ အညှာအတာကင်းမဲ့ပေမယ့် လက်တွေ့ကျတဲ့ အမှန်တရားပဲ ဖြစ်ပါတယ်။ ဒီလူငယ်တွေဟာ လီဗာပူးလို အသင်းမှာ နေရာတစ်နေရာရဖို့ရာ ခိုင်မာတဲ့ စိတ်ဓါတ်ပိုင်းနဲ့ ပြင်းထန်တဲ့ ဇွဲလုံးလတို့အပြင် ကစားခွင့်ရချိန်တိုင်း ခြေစွမ်းပြဖို့ လိုအပ်မှာပဲ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/02/vdd-dans-kumas-678x381.jpg",
"imgurl2":"https://lfcthadin.com/wp-content/uploads/2024/02/vdd-dans-kumas-678x381.jpg",
"imgurl3":"no",
"video":"no"
 },

        {"ndate":"Feb  29 , 2024",
"htext":"ဂိုးမက်စ်ကို ပြောင်ချော်ချော် တိုက်တွန်းမှုတွေ လုပ်နေခြင်းအား ရပ်တန့်ပေးကြဖို့ ကလော့ပ် သတိပေး",
"btext1":"လီဗာပူးအသင်းက ဆောက်သမ်တန်ကို ၃-၀ ဖြင့် ဂိုးပြတ် အနိုင်ရတဲ့ပွဲမှာ နည်းပြကလော့ပ်ဟာ ပုံမှန်မဟုတ်တဲ့ ရွေးချယ်မှု တစ်ခုကို ပြုလုပ်သွားပါတယ်။ ဒီရာသီမှာ လီဗာပူးရဲ့ ဂျိုကာ ကစားသမားဖြစ်နေတဲ့ ဂိုးမက်စ်ကို သူ ကစားနေကျ မဟုတ်တဲ့ ကွင်းလယ် နံပါတ် ၆ နေရာမှာ ထုတ်သုံးခဲ့ပါတယ်။ အင်္ဂလန်သားဟာ ဒီရာသီ ညာအစွန်လူ၊ ဘယ်အစွန်လူ၊ ခံစစ်မှူး နေရာတွေအပြင် အခုအခါ ကွင်းလယ် နံပါတ် ၆ သမားအဖြစ်ပါ ကစားပေးခဲ့ပါပြီ။ လီဗာပူး ကစားသမားဘဝ သွင်းဂိုး လုံးဝ မရဖူးသေးတဲ့ ဂိုးမက်စ်ဟာ ဆောက်သမ်တန်ပွဲမှာ ခြေစွမ်းပြခဲ့ပါတယ်။ ကွင်းထဲ သူ ဘောလုံးရချိန်တွေမှာ အန်ဖီးကွင်း တစ်ခုလုံးက shoot လို့ ဝိုင်းအော် အားပေးခဲ့ကြလို့လည်း ပွဲကျခဲ့ရပါသေးတယ်။ ",
"btext2":" လီဗာပူးကစားသမားဘဝ ပွဲပေါင်း ၂၃၃ ပွဲ ကစားခဲ့တဲ့ ဂိုးမက်စ်ဟာ ပရီးမီးယားလိဂ်နဲ့ ချန်ပီယံလိဂ် အောင်မြင်မှုတွေမှာ အရေးပါတဲ့သူ ဖြစ်ခဲ့ဖူးပေမယ့် ဂိုးမသွင်းဖူးသေးပါတယ်။ ဒီရာသီမှာတော့ ဂိုးမက်စ်ဟာ ထူးချွန် စွမ်းဆောင်ရည်တွေ ပြသနေသလို ဂိုးသွင်းနိုင်ဖို့လည်း ကြိုးစားနေသူပါ။ များစွာသော လီဗာပူးပရိသတ်တွေကတော့ ဒီရာသီ လီဗာပူးအတွက် ၅ မိနစ်ပဲ ကစားပေးပြီး တစ်ရာသီလုံး အနားယူနေရတဲ့ သီယေဂို အယ်ကန်တာရာထက် ဂိုးမက်စ်ထံက တစ်ခုခု မျှော်လင့်တာကမှ မှန်ကန်တဲ့ စိတ်ရှည်မှုဖြစ်မယ်လို့ ပွဲအပြီးမှာ မှတ်ချက်ပေးခဲ့ကြတယ်။",
"btext3": "   ပွဲအပြီး LFC TV နဲ့ အင်တာဗျူးမှာ ကလော့ပ်ကတော့ “ ပရိသတ်တွေကို တစ်ခု ပြောချင်ပါတယ်။ ဂိုးမက်စ် ဘောလုံးရချိန် ကန်ထည့်လိုက်တော့ ဆိုပြီး ရယ်စရာ မလုပ်ကြပါနဲ့။ ဂိုးမက်စ်ကို သူ့ဘာသာ ကစားခွင့်ပေးလိုက်ပါ။ တစ်ရက်ကျရင် သူ ကန်မှာပါ။ သူ့ဘာသာ အခိုက်အတန့်ကောင်းကို ရှာနိုင်မှာပါ။ အကုန်လုံးက ကန်လိုက်ပါ ကန်လိုက်ပါ တိုက်တွန်းလို့ နောက်တစ်ကြိမ် ကိုက် ၄၀ လောက်က သူ ကန်တယ်ဆိုရင် ကျနော် ဒေါသထွက်မိပါလိမ့်မယ် ” လို့ ရယ်မောပြီး အသိပေးသွားခဲ့ပါတယ်။   ",
"imgurl1":"https://lfcthadin.com/wp-content/uploads/2024/02/joe-thaigo-2024-678x381.jpg",
"imgurl2":"https://lfcthadin.com/wp-content/uploads/2024/02/joe-thaigo-2024-678x381.jpg",
"imgurl3":"no",
"video":"no"
 },

         {"ndate":"Feb  29 , 2024",
"htext":"ဆောင်းပါး | FSG ထံက ဘောလုံးဆိုင်ရာ ထိန်းချုပ်ခွင့်ကို အတ်ဝပ် ဘာလို့ တောင်းသလဲ? ကလော့ပ်နဲ့ အတ်ဝပ်ကြား အကွဲအပြဲ ဘယ်ကစတင်ခဲ့သလဲ?",
"btext1":" လီဗာပူးပိုင်ရှင်အဖွဲ့ဖြစ်တဲ့ FSG ဟာ အသင်း အားကစားဒါရိုက်တာဟောင်း မိုက်ကယ်အတ်ဝပ်ကို နောက်ဆုံးအကြိမ် ကြိုးစားမှုအဖြစ် အသင်းထံ ပြန်လာဖို့ စည်းရုံးသွားတော့မှာ ဖြစ်ပါတယ်။ အားကစားဒါရိုက်တာဟောင်း အတ်ဝပ်ကို သူ့ရဲ့ ရာထူးဟောင်း ပေးဖို့ ပြင်ဆင်ထားသလို အသစ်ပြန်ဖွဲ့မယ့် အုပ်ချုပ်မှုပိုင်းမှာ အဲ့ထက်မြင့်တဲ့ ဘောလုံးဆိုင်ရာ ရာထူး တစ်နေရာကိုလည်း ပေးအပ်ဖို့ FSG ဘက်က ကမ်းလှမ်းမှာ ဖြစ်ပါတယ်။ ဒါကလည်း အတ်ဝပ်ကိုယ်တိုင်က အားကစားဒါရိုက်တာအဖြစ် ဘောလုံးလောကထဲ ပြန်လာလိုစိတ် မရှိဘဲ ပိုပြီး လုပ်ပိုင်ခွင့်ရမယ့် ရာထူးတစ်ခုကို တာဝန်ယူလိုနေတာကြောင့်ပဲ။ ဒီအကြောင်း ပြောဖို့ဆိုရင် အားလုံးရဲ့ အစကို ပြန်သွားရပါလိမ့်မယ်။ ",
"btext2":"နည်းပြအဖွဲ့နဲ့ ဒေတာအဖွဲ့ကြားက အကွဲအပြဲ လီဗာပူးအသင်းမန်နေဂျာ ယာဂင်ကလော့ပ်နဲ့ အားကစားဒါရိုက်တာ မိုက်ကယ်အတ်ဝပ်တို့ဟာ အတွဲညီတဲ့ တွဲဘက်တွေအဖြစ် လူသိများပေမယ့် သူတို့ကြား အကွဲအပြဲ ဇာတ်လမ်းဟာ ကိုဗစ်ကာလ အလွန်မှာ စတင်လာခဲ့ပါတယ်။ လီဗာပူးအသင်း အားကစားခေါ်ယူမှုဆိုင်ရာ ကော်မတီ အဖွဲ့ဝင်တွေဖြစ်ကြတဲ့ သူတို့ နှစ်ဦးဟာ လီဗာပူးအသင်းရဲ့ အနာဂတ်နဲ့ ကလပ်ရဲ့ ဟန်ချက်ညီမှုတွေမှာ မတူညီတဲ့ ထောက်တိုင်တွေအဖြစ် ရှိနေခဲ့ကြသူတွေပါ။ အတ်ဝပ်က ကိန်းဂဏန်းတွေကို ပိုမို အားကိုးပြီး ယာဂင်ကလော့ပ်က အကျင့်စရိုက်နဲ့ စိတ်ဓါတ်ပိုင်းတွေကို ယုံကြည်သူဖြစ်ပါတယ်။ အတ်ဝပ်ခေါင်းဆောင်တဲ့ ဒေတာအဖွဲ့နဲ့ ကလော့ပ် ခေါင်းဆောင်တဲ့ နည်းပြအဖွဲ့ဟာ ကစားသမား ခေါ်ယူမှုရေးတွေ၊ စာချုပ်သက်တမ်းတိုးရေးတွေမှာ မကြာခဏ ထိတွေ့မှုဖြစ်ပေမယ့် ကောင်းသော ထိတွေ့ခြင်းတွေအဖြစ် ဟန်ချက်ညီညီ ကျော်လွှားနိုင်ခဲ့ကြပါတယ်။ ဒါပေမယ့် ၂၀၂၁ မှာ ဖြစ်ခဲ့တဲ့ ဖြစ်ရပ်အပြီး သူတို့ကြား အက်ကွဲကြားက ကြီးမားသွားခဲ့ပါတယ်။ ၂၀၂၁ ခုနှစ်မှာ လီဗာပူးအသင်းဟာ ထိုစဉ် အသင်းခေါင်းဆောင် ဟန်ဒါဆန်ကို စာချုပ်သစ် ပေးမလား မပေးဘူးလား ပြဿနာကို ကိုင်တွယ်ရဖို့ ဖြစ်လာပါတယ်။ တကယ်တမ်းမှာတော့ ဆာလာ၊ မာနေး၊ ဖာမင်နိုတို့ကို သက်တမ်း တိုးမတိုးကလည်း မဖြေရှင်းရသေးတဲ့ ပြဿနာ တစ်ရပ်ပါ။ ကိုဗစ်ကာလအလွန် ဘဏ္ဍာရေး ပြဿနာပေါင်း သောင်းခြောက်ထောင် ဖြစ်နေတဲ့ လီဗာပူးအသင်းမှာတော့ အဓိက စပွန်ဆာ ကိစ္စတွေ၊ CEO သစ် ကိစ္စတွေအပြင် Anfield Road တိုးခဲ့ရေးလို ရှေ့တိုးနိုင်ခြင်း မရှိသေးတဲ့ ပြဿနာတွေလည်း ပြည့်နေပါတယ်။ ထိုစဉ်တုန်းက အသက် ၃၁ နှစ်အရွယ် ဟန်ဒါဆန်ဟာ လီဗာပူးနဲ့ စာချုပ် ၂ နှစ် ကျန်ရှိနေချိန် ဖြစ်ပါတယ်။ သူ့ကို ပီအက်စ်ဂျီနဲ့ အက်သလက်တီကို မက်ဒရစ်တို့က စိတ်ဝင်စားလာရာကနေ လီဗာပူးဘက်က ရောင်းထုတ်မလား သက်တမ်းတိုးမလား တစ်ခုကို ရွေးချယ်ရတော့မှာပါ။ အားကစားဒါရိုက်တာ မိုက်ကယ်အတ်ဝပ်နဲ့ သူ့ရဲ့ ဒေတာအဖွဲ့က ဟန်ဒါဆန်ကို သက်တမ်း မတိုးလိုတော့ပါဘူး။ အဲ့ကာလမှာပဲ နည်းပြကလော့ပ်ဟာ ဟန်ဒါဆန်ကို သက်တမ်းတိုးဖို့ သူ့ရဲ့ အာဏာကို အသုံးပြုပြီး ဝင်ရောက် ကိုင်တွယ်ခဲ့ပါတယ်။ ",
"btext3": "  အသက် ၃၁ နှစ်အရွယ် ကစားသမား တစ်ဦးကို တစ်ပတ် လုပ်ခ ပေါင် ၂ သိန်းပေးပြီး ၂၀၂၅ ထိ စာချုပ်ချုပ်တာဟာ ဒေတာအဖွဲ့ရဲ့ စံနှုန်းနဲ့ လုံးဝ ကိုက်ညီခဲ့ခြင်း မရှိပါဘူး။ ၄ နှစ်တာ ကာလအတွင်း ဟန်ဒါဆန်ရဲ့ စွမ်းဆောင်ရည်က ပိုပို ကျဆင်းလာလိမ့်မယ်လို့ ဒေတာအဖွဲ့က ပြင်းပြင်းထန်ထန် ငြင်းခုံခဲ့ပါတယ်။ ဟန်ဒါဆန်ကို သက်တမ်းတိုးအပြီးမှာ လုပ်ပိုင်ခွင့် ထိပါးခံရတယ်လို့ ယုံကြည်တဲ့ အတ်ဝပ်ဟာ လီဗာပူးကနေ ထွက်ဖို့ ဆုံးဖြတ်ခဲ့ပါတယ်။ ဟန်ဒါဆန်စာချုပ်ကိစ္စ ကြေညာပြီး ၂ ပတ်အတွင်းမှာပဲ တာဝန်လွဲပြောင်းမှု ကိစ္စတွေကြောင့် ၁ နှစ် ရာထူး ဆက်ယူပေးပြီးရင် အတ်ဝပ် ရာထူးကနေ နှုတ်ထွက်မယ်လို့ တရားဝင် ကြေညာခဲ့ပါတယ်။ ကလော့ပ်ဘက်ကအမြင် ကွင်းပြင်ဆက်ဆံရေးနဲ့ ကစားသမားသစ် ခေါ်ယူရေးတွေမှာ ဒေတာအဖွဲ့အပေါ် ၁၀၀% ယုံကြည်ပေးတဲ့ နည်းပြကလော့ပ်ဟာ အဝတ်လဲခန်းမှာတော့ သူ့ရဲ့ လူဟာ ဘယ်သူလဲ သူသိပါတယ်။ နောက်ပိုင်းမှာ ကလော့ပ်က စကားတစ်ခွန်း ပြောခဲ့ပါတယ်။ အဝတ်လဲခန်းထဲကို ဝင်လိုက်လို့ရှိရင် ကိစ္စ အတော်များများက သူလုပ်စရာ မလိုပါဘူး။ ကလော့ပ်နဲ့ မီလ်နာတို့က တာဝန်ယူပေးပြီး ဖြစ်ပါတယ်။ ကစားသမားတွေကို မှာကြားတာ စည်းကမ်းပိုင်း အရေးယူတာတွေလို ကြီးကြပ်မှုတွေမှာ သူ့ နှုတ်က ထွက်စရာမလိုဘဲ ဟန်ဒါဆန်တို့က အမြဲတမ်း ကြီးကြပ်ပေးပါတယ် ဆိုတာပဲ ဖြစ်ပါတယ်။ ကွင်းတွင်း အောင်မြင်လိုရင် အသင်းလူစာရင်းကို ဟန်ချက်ညီအောင် ထိန်းချုပ်နိုင်ဖို့ လိုပါတယ်။ လီဗာပူးမှာက အရည်အချင်းရှိတဲ့ ကစားသမား အများအပြားမို့ ဟန်ဒါဆန်ကို ဆက်ထိန်းနိုင်ခြင်းဟာ အကျိုးဖြစ်မယ်လို့ မြင်ခဲ့ပါတယ်။ တချိန်တည်းမှာပဲ ကလော့ပ်ဟာ သူ့ရဲ့ လူဟောင်းတွေအပေါ် အစွဲကြီးလွန်းတယ်လို့ ဝေဖန်ခံခဲ့ရပါတယ်။ အတ်ဝပ်မရှိတော့တဲ့နောက် အပြောင်းအရွှေ့မှာ ကလော့ပ်ရဲ့ လုပ်ပိုင်ခွင့်ဟာ ယခင်ကထက် ပိုများလာခဲ့ပါတယ်။ အတ်ဝပ်ဘက်က အမြင် ကိုဗစ်အလွန်မှာ လီဗာပူးအသင်းဟာ ပြဿနာပေါင်း များစွာကို ရင်ဆိုင်နေရပါတယ်။ ဒီအခြေအနေမှာ ငွေကြေးပိုင်း ဆုံးရှုံးမှုတွေကို တတ်နိုင်သလောက် နည်းအောင် ကာကွယ်ရမှာပါ။ ၂၀၂၁ မှာ လီဗာပူးက ဟန်ဒါဆန်ကို ရောင်းခဲ့ရင် ပေါင် ၁၂ သန်းထက် ပိုရမှာဖြစ်ပြီး ဟန်ဒါဆန် နေရာ အစားထိုးဖို့ ထိုစဉ်တည်းက အသင်း စိတ်ဝင်စားနေတဲ့ ဘယ်လင်ဟမ်ကို ကမ်းလှမ်းမယ်ဆိုရင် အတော်လေး သက်သာတဲ့ ပြောင်းရွှေ့ကြေးဖြင့် ရနိုင်ခဲ့မှာပါ။ ကလော့ပ်ရဲ့ ရွေးချယ်မှုဟာ မန်နေဂျာတစ်ယောက်အဖြစ် မှန်ကန်တဲ့ ရွေးချယ်မှုဖြစ်ရင်တောင် အားကစာဒါရိုက်တာ တစ်ယောက်ရဲ့ အမြင်မှာ မိုက်ရူးရဲဆန်တဲ့ လုပ်ရပ်ဖြစ်ပါတယ်။ ဒါဟာပဲ သူတို့ နှစ်ဦးကြား ရှေ့ဆက်လို့မရတော့တဲ့ ကိစ္စ ဖြစ်ခဲ့ပါတယ်။ အတ်ဝပ်တောင်းတဲ့ ဘောလုံးဆိုင်ရာ အော်ပရေးရှင်း ထိန်းချုပ်ခွင့် ဒီရာသီကုန်မှာ အတ်ဝပ် လီဗာပူးကို ပြန်ရောက်လာမလားဟာ FSG ဘက်က ဘယ်လို လုပ်ပိုင်ခွင့်မျိုး ပေးမလဲအပေါ် မူတည်ပါတယ်။ ပြောခဲ့သလိုပဲ အတ်ဝပ်ကတော့ အားကစားဒါရိုက်တာ တာဝန်နဲ့ ပြန်လာလိုစိတ် မရှိပါဘူး။ သူတောင်းတဲ့ ရာထူးက အဲ့ထက် မြင့်ပါတယ်။ အတ်ဝပ်ဟာ အားကစားဒါရိုက်တာသစ် ဘယ်သူဖြစ်သင့်တယ်၊ မန်နေဂျာ ဘယ်သူဖြစ်လာရမလဲ ဆိုတာတွေကိုပါ ကိုယ်တိုင် ထိန်းချုပ်ခွင့် တောင်းဆိုမှာဖြစ်ပါတယ်။ အခုချိန်ထိတာ့ FSG ဘက်က တရားဝင် ချိတ်ဆက်မှုတွေ မလုပ်ရသေးဘူးလို့ သိရပါတယ်။ လီဗာပူးခေတ်သစ်ကို အုပ်ချုပ်မှု ပုံစံအသစ်ဖြင့် တည်ဆောက်မှာဖြစ်လို့ ကလော့ပ်ခေတ်နဲ့ မတူညီတဲ့ ရာထူးတွေ၊ လုပ်ပိုင်ခွင့်တွေ မြင်လာရဖို့ ရှိနေပါတယ်။ မှတ်ချက်။ ။ ဖော်ပြပါ အကြောင်းအရာတွေဟာ The Telegraph မှ သတင်းထောက် Chris Bascombe ရေးသားမှုနဲ့ The Times မှ Paul Joyce တို့ရဲ့ ရေးသားမှုတွေကို ကိုးကားပါတယ်။    ",
"imgurl1":"https://lfcthadin.com/wp-content/uploads/2024/02/klopp-edward-678x381.jpg",
"imgurl2":"https://lfcthadin.com/wp-content/uploads/2023/07/lfc-12032172023.jpg",
"imgurl3":"https://lfcthadin.com/wp-content/uploads/2023/08/anfield-road-not-finish.jpg",
"video":"no"
 },

         {"ndate":"Feb  29 , 2024",
"htext":"သူ မရှိတော့မယ့် ဒီနွေ အပြောင်းအရွှေ့ စျေးကွက်အတွက် လီဗာပူးကို တစ်ခု တောင်းဆိုတဲ့ နည်းပြကလော့ပ်",
"btext1":"ဒီရာသီကုန်ရင် လီဗာပူးအသင်းကနေ ယာဂင်ကလော့ပ် ထွက်ခွာမှာဖြစ်ကာ သူဟာ ကလပ်ရဲ့ ရေရှည် စီမံကိန်းတွေအတွက် ပါဝင် ကူညီသွားတော့မှာ မဟုတ်ပါဘူး။ ကလော့ပ်နဲ့အတူ ပပ်လင်ဒါးနဲ့တကွ ပထမအသင်းဆိုင်ရာ တိုးတက်ရေး နည်းပြ ဗစ်တာ မာတိုစ့်ပါ ထွက်ခွာတော့မှာ ဖြစ်ပါတယ်။ ကလော့ပ်ကတော့ သူမရှိတော့မယ့် လီဗာပူး အနာဂတ်အတွက် အမှားစကား တစ်ခု ပြောဆိုလာပါတယ်။ ဒီရာသီမှာ နည်းပြကလော့ပ်ဟာ အလားအလာရှိ လူငယ်မျိုးဆက်ကို ဆက်တိုက် နေရာပေးနေခဲ့ရာမှာ သူမရှိခဲ့ရင် ဒီလူငယ်တွေကို မေ့မပစ်လိုက်ကြပါနဲ့လို့ အသင်းကို သတိပေးခဲ့ပါတယ်။ ",
"btext2":" ကလော့ပ်ကပဲ “ ဒီကောင်လေးတွေကို သူတို့ဘာသာ အရွယ်ရောက်ခွင့် ပေးလိုက်ကြပါ။ သူတို့အကြောင်း သိပ်မမေး၊ မရေးကြပါနဲ့။ သူတို့ဘာသာ သင်ယူရင်း အရွယ်ရောက်လာကြပါစေ။ သူတို့က အရည်အချင်းရှိကြတဲ့ ကစားသမားတွေပါ။ အနာဂတ်ကတော့ မဆိုးလှပါဘူး။",
"btext3": "  အပြောင်းအရွှေ့ စျေးကွက် ဖွင့်ချိန်ရောက်ရင် လူတွေ ဒီကောင်လေးတွေကို မမေ့လိုက်ကြပါနဲ့။ အလားအလာရှိတဲ့ ကောင်လေးတွေက အသင်းမှာ ရှိနေပါပြီ။ စျေးကွက်ရောက်ရင် ကစားသမားသစ် ၁၂ ဦးလောက် လက်မှတ်ထိုးတာမျိုး မလိုချင်ကြပါနဲ့ ” လို့ အသိပေးခဲ့ပါတယ်။ တိုက်စစ်သမား ကူးမက်စ်နဲ့ ကွင်းလယ်လူ နိုင်ယွန်နီတို့ဟာ သူတို့ရဲ့ ပထမအကြိမ် စီနီယာ ပွဲကစားခွင့်တွေ ရခဲ့ကြတဲ့နောက် ကလော့ပ်ရဲ့ခေတ်မှာ ခါဘီကနေ အကယ်ဒမီ ကစားသမား ၅၃ ဦးထိဟာ လီဗာပူးအတွက် ပွဲကစားခွင့် ရထားခဲ့ကြပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/95229-klopp-youth-2024-678x381.jpg",
"imgurl2":"https://lfcthadin.com/wp-content/uploads/2024/02/95229-klopp-youth-2024-678x381.jpg",
"imgurl3":"no",
"video":"no"
 },

         {"ndate":"Feb  29 , 2024",
"htext":"အက်ဖ်အေမှာ ယူနိုက်တက်နဲ့ ထိပ်တိုက်တွေ့ခြင်း၊ အတ်ဝပ် ပြန်လာဖို့ ရှိနေခြင်းနဲ့ နံနက်ခင်း လီဗာပူးသတင်းများ",
"btext1":"လီဗာပူးအသင်းဟာ အက်ဖ်အေဖလား ပဉ္စမအဆင့် ပွဲစဉ်မှာ ဆောက်သမ်တန်ကို ကူးမက်စ်၊ ဒန့်စ်တို့ရဲ့ သွင်းဂိုးတွေဖြင့် ၃-၀ ရလဒ်နဲ့ အနိုင်ရခဲ့ပါတယ်။ အက်ဖ်အေပွဲမှာ နံပါတ် ၆ နေရာက ပွဲထွက်ခဲ့ပြီး ခြေစွမ်းပြခဲ့တဲ့ ခံစစ်သမား ဂိုးမက်စ်ကို ပွဲအတွင်းမှာ လီဗာပူးပရိသတ်တွေက ဩဘာပေးပြီး ဂုဏ်ပြုခဲ့ကြပါတယ်။ ဂျေဆန်ဒန့်စ်က သူဟာ မွေးကတည်းက လီဗာပူးအသင်းကို အားပေးလာခဲ့သူဖြစ်ပြီး ဒီညသွင်းဂိုးတွေကြောင့် အိပ်ပျော်တော့မှာ မဟုတ်ဘူးလို့ ထုတ်ပြောခဲ့ပါတယ်။ ",
"btext2":"အသက် ၁၆ နှစ်နဲ့ ၂၄၃ ရက်ပဲ ရှိသေးတဲ့ နိုင်ယွန်နီဟာ လီဗာပူးသမိုင်းမှာ အသက်အငယ်ဆုံးနဲ့ အက်ဖ်အေပွဲ ကစားရတဲ့ ကစားသမား ဖြစ်လာခဲ့ပါတယ်။ ကွာတားဖိုင်နယ်မှာတော့ လီဗာပူးဟာ ယူနိုက်တက်နဲ့ ထိပ်တိုက်တွေ့နေကာ အိုးထရတ်ဖိုဒ့်ကွင်းထံ သွားရောက် ယှဉ်ပြိုင်ရပါမယ်။ ကလယ်ဟာ ဟာ အခြားသောအသင်းမှာဆိုရင် ပုံမှန် ပွဲကစားခွင့် ရသင့်သူမျိုး ဖြစ်ပေမယ့် လီဗာပူးမှာက အယ်လီဆန်ကြောင့် ဒုတိယနေရာမှာပဲ ရှိနေရသူပါလို့ နည်းပြကလော့ပ်က မှတ်ချက်ပေးပါတယ်။ မတ်လအတွင်းမှာ လီဗာပူးအသင်းဟာ ယူရိုပါလိဂ် ၁၆ သင်းအဆင့်၊ အက်ဖ်အေဖလား ကွာတားဖိုင်နယ်နဲ့ ပရီးမီးယားလိဂ်ပွဲအဖြစ် မန်စီးတီးတို့ကို ယှဉ်ပြိုင်ရမှာမို့ ဖလား ၃ လုံး လမ်းကြောင်းမှာ ဆက်ရှိမလား သိရပါလိမ့်မယ်။ ",
"btext3": "    နော်တင်ဟမ် ဖောရက်စ်နဲ့ ယူနိုက်တက်ပွဲမှာ ကာရာဘောင်းဖိုင်နယ်အတွင်း ဗန်ဒိုက်ရဲ့ သွင်းဂိုးလို သွင်းဂိုးမျိုး မြင်ခဲ့ရပြီး လူကျွံဘော မလုပ်ဘဲ ဂိုးပေးခဲ့ပါတယ်။ မိုက်ကယ်အတ်ဝပ်ဟာ လီဗာပူးအသင်းထံ ဒီတစ်ကြိမ် ပြန်ရောက်လာရင် ဘောလုံးဆိုင်ရာ အော်ပရေးရှင်းတွေကို အပြည့်အဝ ကိုင်တွယ်ခွင့်ရလိုကြောင်း အသိပေးမှု ပြုလုပ်ထားပါတယ်။  ",
"imgurl1":"https://lfcthadin.com/wp-content/uploads/2024/02/dgeryr-678x381.jpg",
"imgurl2":"https://lfcthadin.com/wp-content/uploads/2024/02/dgeryr-678x381.jpg",
"imgurl3":"no",
"video":"no"
 },

         {"ndate":"Feb  28 , 2024",
"htext":"လီဗာပူးပရိသတ်တွေ အမြင်ချင်ဆုံး ကိစ္စအတွက် အခွင့်အရေး နည်းပေမယ့် နောက်ဆုံးအကြိမ် ထပ်မံ ကြိုးစားမယ့် FSG",
"btext1":"လီဗာပူးပိုင်ရှင်အဖွဲ့ဖြစ်တဲ့ FSG ဟာ နောက်ဆုံးအကြိမ် ကြိုးစားမှုအဖြစ် မိုက်ကယ် အတ်ဝပ်ကို အသင်းထံ ပြန်ခေါ်ဖို့ စည်းရုံးသွားတော့မှာ ဖြစ်ပါတယ်။ လီဗာပူးအသင်းဟာ ရာသီကုန်ရင် နည်းပြကလော့ပ်နဲ့တကွ နည်းပြအဖွဲ့ တစ်ခုလုံး နီးပါး နေရာတွေအတွက် ပြန်လည် အစားထိုးမှု ပြုလုပ်ရတော့မှာပါ။ အဲ့မတိုင်ခင်မှာ အရေးကြီး ရာထူးတွေကို အင်အားဖြည့်ရေး ဆက်တိုက် အားထုတ်လာနေပါတယ်။ အားကစားဒါရိုက်တာဟောင်း အတ်ဝပ်ကို သူ့ရဲ့ ရာထူးဟောင်းအပြင် အသစ်ပြန်ဖွဲ့မယ့် အုပ်ချုပ်မှုပိုင်းမှာ ဘောလုံးဆိုင်ရာ ရာထူး တစ်နေရာကိုလည်း ပေးအပ်ဖို့ FSG ဘက်က ကမ်းလှမ်းမှာ ဖြစ်ပါတယ်။ ",
"btext2":" မကြာသေးခင်က လီဗာပူးရဲ့ ချိတ်ဆက်မှုကို အတ်ဝပ်က ပယ်ချခဲ့သလို ထပ်မံ ကမ်းလှမ်းမှုကိုလည်း သဘောတူမယ့် အရိပ်အယောင်တော့ မပြသေးပါဘူး။ လီဗာပူးဘက်ကလည်း ကောင်းမွန်တဲ့ ကမ်းလှမ်းချက်မျိုးဖြစ်ဖို့ ပြင်ဆင်နေဆဲ ဖြစ်ပါတယ်။ ၂၀၁၅ တုန်းက အန်ဆယ်လော့တီနဲ့ ယာဂင်ကလော့ပ်တို့ နှစ်ဦးထဲက တစ်ဦးကို လီဗာပူးမန်နေဂျာအဖြစ် ရွေးချယ်ရေးမှာ အတ်ဝပ်ဟာ အဓိကကျသူ တစ်ဦးအဖြစ် ပါဝင်ခဲ့ဖူးပါတယ်။ ဒီတစ်ကြိမ် FSG ဘက်က အတ်ဝပ်ကို ကြိုးစားခြင်းဟာ နောက်ဆုံးအကြိမ် အားထုတ်မှု ဖြစ်လာဖို့ရှိကာ ကလပ်ဘက်ကတော့ အခြားသော ပုဂ္ဂိုလ်နှစ်ဦးကိုလည်း အားကစားဒါရိုက်တာ ရာထူးအတွက် လျာထားမှု ပြုလုပ်ထားပြီ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/02/klopp-adward-2024-678x381.jpg",
"imgurl2":"https://lfcthadin.com/wp-content/uploads/2024/02/klopp-adward-2024-678x381.jpg",
"imgurl3":"no",
"video":"no"
 },

         {"ndate":"Feb  28 , 2024",
"htext":"လီဗာပူးပရိသတ်တွေက အကောင်းဆုံး ပရိသတ်တွေဖြစ်ကြောင်း အကောင်းဆုံး သက်သေပြချက်",
"btext1":" လီဗာပူးပရိသတ်တွေဟာ အကောင်းဆုံး ပရိသတ်တွေဖြစ်ပြီး ဝင်ဘာလေမှာ ချယ်ဆီးကို နိုင်ခဲ့တာဟာ ပရိသတ်တွေပေးတဲ့ ခွန်အားတွေကြောင့်လို့ ဂိုးမက်စ်က ထုတ်ပြောလာပါတယ်။ ပြီးခဲ့တဲ့ တနင်္ဂနွေနေ့တုန်းက လန်ဒန် အခြေစိုက် ဝင်ဘာလေကွင်းမှာ ယှဉ်ပြိုင်ကြတဲ့ လိဂ်ဖလားမှာ လီဗာပူးအသင်းအပြင် အသင်းပရိသတ်တွေရဲ့ ပြင်းပြတဲ့ အားပေးမှုကလည်း နာမည်ကျော်ခဲ့တာပါ။ ချယ်ဆီးပရိသတ်တွေ ပြန်မလှန်နိုင်လောက်တဲ့ ပြင်းထန်တဲ့ အားပေးသံတွေ၊ ဖိအားတွေကြားမှာ လူငယ်တွေကို ခွန်အားဖြစ်စေတဲ့ လက်ခုပ်သံတွေကို လီဗာပူး ပရိသတ်တွေက ပြုလုပ်ခဲ့ကြပါတယ်။",
"btext2":" ညာအစွန်လူ ဂိုးမက်စ်ကပဲ “ လီဗာပူးပရိသတ်တွေက ကမ္ဘာ့အကောင်းဆုံး ပရိသတ်တွေလို ကျနော် ထင်တယ်။ ဝင်ဘာလေမှာ နှစ်သင်း ပရိသတ်တွေက ၅၀-၅၀ ရှိနေတာပါ။ ဖိုင်နယ်ပွဲ အခြေအနေကို နှိုင်းယှဉ်ကြည့်မယ်ဆိုရင် ကျနော်တို့ရဲ့ ပရိသတ်တွေက ဘယ်လောက်တောင် သာလွန်တဲ့ အားပေးမှုတွေ ရှိကြလဲဆိုတာ မြင်နိုင်ပါတယ်။ သူတို့ကို အသိအမှတ် ပြုပါတယ်။ ခင်ဗျားတို့လည်း ဒါကို သတိပြုမိကြဖို့ မျှော်လင့်ပါတယ်။",
"btext3": "   ပရိသတ်တွေက ကျနော်တို့အတွက် အများကြီး အဓိပ္ပာယ်ရှိပါတယ်။ ပြိုင်ဘက်အသင်းကလည်း သူတို့ ပရိသတ်တွေထံက ခွန်အားကို ရလိုခဲ့တာပဲ။ ကျနော်တို့တော့ ပရိသတ်တွေ ပေးတဲ့ ခွန်အားကို ရခဲ့ကြတယ်။ အဲ့တာက အကူအညီလည်း ဖြစ်ခဲ့တယ်။ ပရိသတ်တွေရဲ့ ခွန်အားပေးနိုင်မှုတွေအတွက် ကျနော်ကတော့ ကျေးဇူးတင်ပါတယ်။ ကျနော်တို့ အာရုံတွေ မလွဲချော်လိုဘူး။ ယှဉ်ပြိုင်ရတဲ့ ပြိုင်ပွဲတိုင်းကို ကြိုးစားမယ်၊ ကျနော်တို့ရဲ့ ဦးတည်ချက်က ဆက်လက် စိန်ခေါ်နိုင်ဖို့ပါပဲ ” လို့ မှတ်ချက်ပေးခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/erdfbdf-678x381.jpg",
"imgurl2":"https://lfcthadin.com/wp-content/uploads/2024/02/erdfbdf-678x381.jpg",
"imgurl3":"no",
"video":"no"
 },

         {"ndate":"Feb  28 , 2024",
"htext":"လီဗာပူးကို သတိပေးစကားတွေ အပြိုင်အဆိုင် ပြောဆိုလာကြတဲ့ အိုဒီဂတ်နဲ့ ဟာလန်း",
"btext1":"ပရီးမီးယားလိဂ် ပြိုင်ဘက် အာဆင်နယ်နဲ့ မန်စီးတီးအသင်း အဓိက ကစားသမားတွေကတော့ ဒီအပတ်ထဲ သတိပေးချက်တွေ ကိုယ်စီ ထုတ်ပြောလာခဲ့ကြပြီ ဖြစ်ပါတယ်။ အာဆင်နယ်က နယူးကာဆယ်ကို ၄-၁ ဖြင့် အနိုင်ရခဲ့ကာ လီဗာပူးနောက် ၂ မှတ်အကွာကနေ ပြန်ကပ်လိုက်လာတာပါ။ အာဆင်နယ် အသင်းခေါင်းဆောင် အိုဒီဂတ်ကတော့ သူတို့ဟာ မနှစ်က အမှားတွေကနေ သင်ယူနိုင်ခဲ့ပြီလို့ သတိပေးလာခဲ့တယ်။ အိုဒီဂတ်က ” အခုအချိန်မှာ ကျနော်တို့က ဘယ်လို ပြိုင်ဘက်ကိုမှ မကြောက်ပါဘူး။ မနှစ်ကရာသီ ပရီးမီးယားလိဂ်ဖလား လွဲခဲ့ပေမယ့် အဲ့အတွေ့အကြုံကနေ သင်ယူနိုင်ခဲ့ပြီဆိုတာ သက်သေပြသွားတော့မှာပါ ” လို့ အသိပေးလာခဲ့ပါတယ်။ ",
"btext2":" လီဗာပူးအသင်းဟာ အာဆင်နယ်ကို ၂ မှတ်ဖြတ်ထားသလို မန်စီးတီးကိုလည်း ၁ မှတ် ဖြတ်ထားနိုင်ဆဲပါ။ ပရီးမီးယားလိဂ် လက်ကျန်ပွဲစဉ်တွေက ၁၂ ပွဲပဲ ရှိတော့တာမို့ အမှားမခံနိုင်တော့တဲ့ အခြေအနေဖြစ်ပါတယ်။ ဒီမနက်က လူတန်တောင်းကို ၆-၂ နဲ့ အနိုင်ရအပြီး ဟာလန်းကလည်း မန်စီးတီး လာနေပြီလို့ ပြိုင်ဘက်တွေကို သတိပေးပါတယ်။",
"btext3": "   နော်ဝေသား တိုက်စစ်မှူးက ” ပြိုင်ဘက်တွေကို သတိပေးဖို့တောင် မလိုလောက်ပါဘူး။ ကျနော်တို့ တိုက်ခိုက်ဖို့ အဆင်သင့် ဖြစ်နေပါပြီ။ မန်စီးတီးအသင်း ပြန်လာနေပါပြီ စိတ်လှုပ်ရှားစရာတွေ မြင်တွေ့ရတော့မှာပါ ” လို့ ဆိုသွားခဲ့ပါတယ်။ လီဗာပူးအသင်းဟာ နည်းပြကလော့ပ်ရဲ့ နောက်ဆုံး ဘောလုံးရာသီမှာ ဆုဖလားတွေဖြင့် ဂုဏ်ပြုဖို့ ပြိုင်ဘက်တွေနည်းတူ အရှိန်တင်နိုင်ရတော့မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/11/haaland-goal-lfc--678x381.jpg",
"imgurl2":"https://lfcthadin.com/wp-content/uploads/2023/11/haaland-goal-lfc--678x381.jpg",
"imgurl3":"no",
"video":"no"
 },


         {"ndate":"Feb  28 , 2024",
"htext":"ဆောက်သမ်တန်ပွဲမှာ ခါဘီ လူငယ် (၆) ဦးကို ပွဲထွက်ကနေ ပါခွင့်ပေးမယ် သတင်းကြီးနေ",
"btext1":" ကာရာဘောင်းဖလား ဖိုင်နယ်ပွဲ နောက်ဆုံးမိနစ်တွေမှာတော့ လီဗာပူးလူစာရင်းထဲက ၆ ဦးဟာ အသင်းရဲ့ အကယ်ဒမီထွက် ကစားသမားတွေ ဖြစ်ကြပါတယ်။ ဒါကြောင့်ပဲ ကလော့ပ်ရဲ့ ကလေးတွေဟာ ဘီလျံသန်းချီ သုံးထားတဲ့ ချယ်ဆီးကို အံ့မခန်း အနိုင်ရခဲ့တာပါလို့ အင်္ဂလန်မီဒီယာတွေက ချီးကျူးခဲ့ကြတာဖြစ်ပါတယ်။ ဒီရာသီ ဖလား ၄ လုံးထဲက ၁ ခုဖြစ်တဲ့ ကာရာဘောင်းကို အနိုင်ရပြီးဖြစ်ပေမယ့် ဒဏ်ရာပြဿနာ ထိုးနှက်မှုကြီးတွေ ရှိနေတဲ့ လီဗာပူးအသင်းဟာ နောက်ထပ် ပွဲကြပ်ကာလတွေအတွက် ပြင်ဆင်နေရပြီဖြစ်ပါတယ်။",
"btext2":"ကြာသပတေးနေ့မှာ ဆောက်သမ်တန်အသင်းနဲ့ အက်ဖ်အေဖလားပွဲ ယှဉ်ပြိုင်ရမှာဖြစ်ကာ စီနီယာတွေကို မသုံးနိုင်သေးတဲ့ အခြေအနေကြောင့် အကယ်ဒမီထွက် လူငယ်လေးတွေ ပွဲထွက်ကနေ ပါဝင်ခွင့်ရလာမယ်လို့ အသံကျယ်နေခဲ့ပါတယ်။ ဂိုးသမား ကလယ်ဟာကို အနားပေးကာ တတိယ ဂိုးသမား အတ်ဒရီယန်ဟာ ဆောက်သမ်တန်ပွဲမှာ ပွဲထွက်ခွင့် ရဖွယ် ရှိနေပါတယ်။ ခံစစ်မှာ ဗန်ဒိုက်ကိုလည်း အနားပေးပြီး ကွမ်းဆက်ကို ကိုနတေးနဲ့ တွဲဘက်ပေးမှာ ဖြစ်ပါတယ်။ ညာခြမ်းမှာ ဘရတ်ဒလေကို ဆက်လက် နေရာပေးဖို့ ရှိသလို ကွင်းလယ်မှာတော့ မက်ကော်နယ်နဲ့ ဘော်ဘီကလက်တို့ဟာ အန်ဒို၊ ဟာဗေးတို့အစား ပွဲထွက်ခွင့်ရဖို့ ရှိနေသလို တိုက်စစ်ကလည်း ဂျေဆန် ဒန့်စ်နဲ့ ကူးမက်စ်တို့ ပါလာမယ်လို့ သိထားရပါတယ်။ ",
"btext3": "   ဆာလာ၊ ဒါဝင်နဲ့ ဆိုဘိုတို့ဟာ ဒဏ်ရာကနေ သက်သာနေပြီဖြစ်ပေမယ့် ၃ ရက်တစ်ပွဲ ယှဉ်ပြိုင်ရမယ့် မတ်လပွဲစဉ်တွေမှာ အကောင်းဆုံး ကြံ့ခိုင်မှုရနေစေဖို့ တတ်နိုင်သလောက် ပွဲထွက်ခွင့် ပေးဦးမှာ မဟုတ်ပါဘူး။ အန်ဒို၊ ဒီယက်စ်၊ ဗန်ဒိုက်၊ ဟာဗေးတို့ဟာလည်း ကာရာဘောင်းမှာ မိနစ် ၁၂၀ အပြည့် ကစားထားတာမို့ အနားပေးခံရဖို့ ရှိနေတာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/gakpo-dans-678x381.jpg",
"imgurl2":"https://lfcthadin.com/wp-content/uploads/2024/02/gakpo-dans-678x381.jpg",
"imgurl3":"no",
"video":"no"
 },

         {"ndate":"Feb  28 , 2024",
"htext":"အသင်းသစ် ကိုင်မယ့် ပပ်လင်ဒါး၊ ဒါဝင်၊ ဆာလာတို့ အက်ဖ်အေပွဲ လွယ်ဖွယ်ရှိ၊ ရိုဘိုကို ခေါ်လိုနေတဲ့ ဘိုင်ယန်နဲ့ နံနက်ခင်း လီဗာပူး သတင်းတိုများ",
"btext1":"လက်ထောက်နည်းပြ ပပ်လင်ဒါးဟာ လာမယ့်ရာသီမှာ အေဂျက်အသင်းရဲ့ မန်နေဂျာ ဖြစ်လာဖွယ်ရှိတယ်လို့ အသံထွက်နေပါတယ်။ နည်းပြကလော့ပ်ကတော့ အသင်းဘက်က အမိုးဖွင့်ဘက်စ်နဲ့ အောင်ပွဲခံရင် သူကလည်း လိုက်ပါ အောင်ပွဲခံမှာပါလို့ ထုတ်ပြောလာပါတယ်။ အလွန်ဆိုဟာ လွန်ခဲ့တဲ့ ၃ နှစ်က လက်ရှိ ဘိုင်ယန်မြူးနစ်ရဲ့ အားကစားဒါရိုက်တာ Max Eberl နဲ့ မိုချန်ဂလတ်ဘတ်မှာ အလုပ်တွဲလုပ်ဖို့ ငြင်းဆန်ခဲ့ဖူးပါတယ်။ ",
"btext2":"အဖွန်ဆို ဒေးဗစ်ကို လက်လွတ်ရမယ့် ဘိုင်ယန်မြူးနစ်ဟာ လီဗာပူးအသင်းကနေ ရော်ဘတ်ဆန်ကို ခေါ်ယူဖို့ ပစ်မှတ်ထားနေပါတယ်။ ကွင်းလယ်လူ ဘာ့ဂျ်ဆီတစ်ဟာ ဒဏ်ရာ နာကျင်မှု မရှိတော့ဘဲ အသင်းရဲ့ လေ့ကျင့်ရေးမှာ ပါဝင်ခွင့်ရရေး ဆေးအဖွဲ့ရဲ့ မီးစိမ်းပြလာမှာကို စောင့်ဆိုင်းနေပါတယ်။ ဂရာဗင်ဘက်ချ်ရဲ့ ဒဏ်ရာဟာ အစောပိုင်း ထင်မြင်တာထက် သက်သာဖွယ် ရှိနေပါတယ်။ သူဟာ လာမယ့် ၂ ပွဲကိုတော့ လွဲချော်မှာပါ။ ဝါတာရု အန်ဒိုဟာ ကာရာဘောင်းဖိုင်နယ်ပွဲမှာ ပြိုင်ဘက်ထံက ကန်ခံခဲ့ရပြီး ဆောက်သမ်တန်ပွဲမှာ ထည့်သုံးဖို့တော့ စောင့်ကြည့်သွားမှာပါ။ ဒါဝင်၊ ဆာလာနဲ့ ဆိုဘိုတို့ကို ဆောက်သမ်တန်ပွဲမှာ ပွဲထွက်လူစာရင်းကနေ ထုတ်သုံးသွားဖို့ မသေချာပါဘူး။ ကစားသမားတွေ သက်သာလာပေမယ့် သူတို့ကို စွန့်စားပြီး မသုံးဖို့ကိုပဲ ကလပ်ဘက်က ဆုံးဖြတ်ထားပါတယ်။ ",
"btext3": "   သီယေဂို ဘယ်အချိန် ပြန်ကစားနိုင်မယ်ဆိုတာ မသေချာပါဘူး။ အစောပိုင်းတုန်းက သိခဲ့ရသလိုပဲ ဒီရာသီ သူ ပြန်မကစားနိုင်တော့တာမျိုး ဖြစ်လာနိုင်ပါတယ်။ လီဗာပူးအသင်းဟာ Palmeiras အသင်းမှ ၁၈ နှစ်သား ကွင်းလယ်လူ Luís Guilherme ကို စိတ်ဝင်စားနေကာ ဒီနွေစျေးကွက်မှာ ကမ်းလှမ်းနိုင်တယ်လို့ သိရပါတယ်။ မန်စီးတီးနည်းပြ ဂွာဒီယိုလာက ကာရာဘောင်းဖလားဟာ အရေးမပါဘူးလို့ ထုတ်ပြောခဲ့ပါတယ်။ အဲ့လို အရေးမပါတဲ့ ဖလားအတွက် လူမှုကွန်ယက်ပေါ်က ဂုဏ်ပြုခံရမှုဟာ သူတို့အသင်း ဖလား ၃ လုံး အောင်မြင်ချိန် ရတဲ့ ဂုဏ်ပြုခံရမှုထက်တောင် ပိုများပြားနေကြောင်း ထောက်ပြမှုတွေ ရှိနေပါတယ်။   ",
"imgurl1":"https://lfcthadin.com/wp-content/uploads/2024/02/89seifwefjwoiejf-678x381.jpg",
"imgurl2":"https://lfcthadin.com/wp-content/uploads/2024/02/89seifwefjwoiejf-678x381.jpg",
"imgurl3":"no",
"video":"no"
 },

         {"ndate":"Feb  27 , 2024",
"htext":"အက်ဖ်အေဖလား၊ ယူရိုပါလိဂ်၊ မန်စီးတီးတို့ကို ၁၈ ရက်အတွင်း ၆ ပွဲ ယှဉ်ပြိုင်ရမယ့် လီဗာပူး",
"btext1":" လီဗာပူးအသင်းဟာ လာမယ့် ပြိုင်ပွဲစုံ ၈ ပွဲကို ၁၈ ရက်အတွင်း ယှဉ်ပြိုင်ရမှာဖြစ်ကာ ပွဲကြပ်ကာလတစ်ခုကို ကျော်ဖြတ်ရပါလိမ့်မယ်။ မတ်လ နိုင်ငံတကာ သီတင်းပတ် မတိုင်ခင် အသင်း ရင်ဆိုင်ကစားရမယ့် ပွဲစဉ်တွေမှာ အက်ဖ်အေဖလား၊ ပရီးမီးယားလိဂ်နဲ့ ယူရိုပါလိဂ် ပွဲစဉ်တွေ ပါဝင်လာတာပါ။ အရေးအကြီးဆုံး ပွဲကတော့ အန်ဖီးမှာ မန်စီးတီးနဲ့ ယှဉ်ပြိုင်ရမယ့်ပွဲပဲ ဖြစ်ပါတယ်။ ချက်ကလပ် စပါတာ ပရာဟာ အသင်းနဲ့ ယှဉ်ပြိုင်ရမယ့် အဝေးကွင်းနဲ့ အိမ်ကွင်းပွဲ နှစ်ခုကြားမှာ မန်စီးတီးပွဲ ရှိနေတာမို့ နည်းပြကလော့ပ်ဟာ အဓိက ကစားသမားတွေကို အလှည့်ကျ စနစ်တွေ သုံးရလာဖို့ ရှိနေပါတယ်။",
"btext2":"အက်ဖ်အေဖလားမှာ အနိုင်ရခဲ့ရင် အဲဗာတန်နဲ့ ပရီးမီးယားလိဂ်ပွဲကို ရက်ရွှေ့မှာဖြစ်ကာ ရလဒ်ကောင်း မထွက်ရင်တော့ မူရင်းအတိုင်း မာဆေးဆိုဒ်ဒါဘီပွဲ ရှိနေပါလိမ့်မယ်။ လီဗာပူးတိုက်စစ်သမားတွေဖြစ်တဲ့ ဆာလာ၊ ဒါဝင်နဲ့ ကွင်းလယ်လူဖြစ်တဲ့ ဆိုဘိုစလိုင်တို့ဟာ ဆောက်သမ်တန်ပွဲကစတင်ပြီး ပြန်ကစားနိုင်မယ်လို့ အသံထွက်နေတာပဲ ဖြစ်ပါတယ်။ လီဗာပူးအသင်းရဲ့ လာမယ့် ပြိုင်ပွဲစုံ ၆ ပွဲ ဖေဖော်ဝါရီလ ၂၉ ရက် – ဆောက်သမ်တန် (အိမ်ကွင်း) – အက်ဖ်အေဖလား ပဉ္စမအဆင့် မတ်လ ၂ ရက် – နော်တင်ဟမ် ဖောရက်စ် (အဝေးကွင်း) – ပရီးမီးယားလိဂ် မတ်လ ၈ ရက် – စပါတာ ပရာဟာ (အဝေးကွင်း) – ယူရိုပါလိဂ် ၁၆ သင်းအဆင့် မတ်လ ၁၀ ရက် – မန်စီးတီး (အိမ်ကွင်း) – ပရီးမီးယားလိဂ် မတ်လ ၁၅ ရက် – စပါတာ ပရာဟာ (အိမ်ကွင်း) – ယူရိုပါလိဂ် ၁၆ သင်းအဆင့် မတ်လ ၁၇ ရက် – အဲဗာတန် (အိမ်ကွင်း) ဒါမှမဟုတ် အက်ဖ်အေဖလား ကွာတားဖိုင်နယ်ပွဲ ",
"btext3": "   no   ",
"imgurl1":"https://lfcthadin.com/wp-content/uploads/2024/02/vdd-silva-szobo-678x381.jpg",
"imgurl2":"https://lfcthadin.com/wp-content/uploads/2024/02/vdd-silva-szobo-678x381.jpg",
"imgurl3":"no",
"video":"no"
 },

         {"ndate":"Feb  27 , 2024",
"htext":"ကာရာဘောင်း ချန်ပီယံ လီဗာပူးကို ခနဲ့သွားတဲ့ မန်စီးတီးနည်းပြ ဂွာဒီယိုလာ",
"btext1":"လီဗာပူးအသင်းက ချယ်ဆီးကို အနိုင်ရပြီး ကာရာဘောင်းဖလား ချန်ပီယံဖြစ်ပြီး နောက်တစ်ရက်မှာပဲ မန်စီးတီးနည်း​ပြ ဂွာဒီယိုလာက ဒီဖလားဟာ အရေးမပါတဲ့ ဖလားတစ်လုံးပါလို့ ပြောလာခဲ့ပါတယ်။ အက်ဖ်အေဖလားပွဲကြို မီဒီယာတွေ့ဆုံမှုမှာ ” ကျနော် မန်စီးတီးကို ရောက်လာတုန်းက လက်ထောက်နည်းပြက ပြောခဲ့တာကို မှတ်မိသေးတယ်။ ကာရာဘောင်းဖလားဆိုတာ အရေးမပါပါဘူးတဲ့။ အဲ့ပြိုင်ပွဲလောက်ကတော့ ကလေးတွေနဲ့ပဲ ကန်ပါ၊ ဘယ်သူမှ ဂရုမစိုက်ဘူးလို့ ပြောခဲ့တာပါ။ ",
"btext2":"ဆာအဲလက်စ် ဖာဂူဆန်ကလည်း ကာရာဘောင်းက အရေးမကြီးဘူးလို့ အမြဲ ပြောပါတယ်။ ပြီးခဲ့တဲ့ နှစ်တွေမှာ ဘာဖြစ်လာလဲ မသိဘူး။ တကယ့်ဖိုင်နယ်ပွဲလို ဖြစ်လာတယ်။ အရင်တုန်းကဆို အဲ့ပြိုင်ပွဲကို ဘယ်သူမှ ဂရုမစိုက်ပါဘူး ကျနော် ပြောနေတာ အမှန်တရားပါပဲ ” လို့ ဆိုလာခဲ့ပါတယ်။ ဂွာဒီယိုလာဟာ မန်စီးတီးနဲ့အတူ ကာရာဘောင်းဖလား ၄ ကြိမ် အနိုင်ရခဲ့ဖူးပြီး ဒီနောက်ပိုင်းမှာတော့ ဖိုင်နယ်နဲ့ အနားမကပ်နိုင်ဖြစ်လာခဲ့တာပါ။ ကာရာဘောင်းဖလား အနိုင်ရအပြီးမှာ နည်းပြကလော့ပ်ကတော့ ‘ အခြားကလပ်တွေရဲ့ ပရိသတ်တွေက ကာရာဘောင်းဖလားကြီးပါကွား ပြောကြလိမ့်မယ်။ ဟုတ်ပါတယ် အခု ကျနော်တို့ ဆုဖလားရသလို သူတို့တွေလည်း ရချင်နေကြမှာပါ ‘ ဆိုပြီး မှတ်ချက်ပေးထားခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/pep-klopp-efl-2024-678x381.jpg",
"imgurl2":"https://lfcthadin.com/wp-content/uploads/2024/02/pep-klopp-efl-2024-678x381.jpg",
"imgurl3":"no",
"video":"no"
 },

         {"ndate":"Feb  27 , 2024",
"htext":"အမိုးဖွင့်ကားနဲ့အတူ မြို့ပတ်ကာ ဂန္တဝင်နည်းပြကြီး ကလော့ပ်ကို နောက်ဆုံး နှုတ်ဆက်ဖို့ စီစဉ်နေတဲ့ လီဗာပူး",
"btext1":"လီဗာပူးအသင်းဟာ ကာရာဘောင်းဖလား အောင်မြင်ခဲ့ပြီမို့ ရာသီကုန်ရင် အမိုးဖွင့်ကားနဲ့အတူ မြို့ထဲ လှည့်လည်ကာ ပရိသတ်တွေကို နှုတ်ဆက်ခွင့်ရအောင် ဖိတ်ခေါ်ဖို့ စီစဉ်လာပါတယ်။ ကလပ်ရဲ့ ထိပ်ပိုင်းအကြီးအကဲတွေကြား ဆွေးနွေးမှု စတင်နေပြီဖြစ်ကာ မေလအကုန် အန်ဖီးကနေ ထွက်တော့မယ့် ဂန္တဝင်နည်းပြကြီးကို အကောင်းဆုံး နှုတ်ဆက်ဖို့ အစီအစဉ်တွေကို ရှာဖွေနေပါတယ်။ လီဗာပူးအသင်းဟာ လိဂ်ဖလား အောင်မြင်မှုအတွက် အမိုးဖွင့်ကားနဲ့အတူ အောင်ပွဲခံတာမျိုး လုပ်ဖူးခြင်း မရှိပါဘူး။ ချန်ပီယံလိဂ်၊ အက်ဖ်အေနဲ့ အမှတ်ပေးဖလားလို ဆုဖလားကြီး အောင်မြင်မှုတွေအတွက်ပဲ အောင်ပွဲခံလေ့ရှိတာပါ။ ",
"btext2":"ဒါပေမယ့်လို့ ကလော့ပ် ထွက်ခွာမယ့် ကိစ္စမှာ ပရိသတ်တွေများစွာကို နှုတ်ဆက်ခွင့်ပေးဖို့ ဒီတစ်ကြိမ်က အခွင့်အရေး ဖြစ်ပါတယ်။ ဒါကြောင့် မြို့ကောင်စီထံက ခွင့်ပြုမိန့်ရဖို့လည်း အခုတည်းက ကြိုတင်လုပ်ထားလိုတဲ့ သဘောဖြစ်ပါတယ်။ ၂၀၁၅ မှာ ကလပ်ကို ရောက်လာတဲ့ နည်းပြကလော့ပ်ကို အန်ဖီးကွင်းအတွင်း ပရိသတ် ၆၀၀၀၀ လောက်နဲ့တင် နှုတ်ဆက်ခြင်းထက် ၂၀၁၉ တုန်းက လီဗာပူးမြို့ လမ်းမတွေက ပရိသတ် ၇၅၀၀၀၀ ကို နှုတ်ဆက်မှုလို အကန့်အသတ် မထားတဲ့ ဂုဏ်ပြုမှုမျိုး အသင်းဘက်က လုပ်ပေးလိုနေပါတယ်။ ",
"btext3": "   အခုကနေ မေလအတွင်း အသင်းဟာ ဆုဖလားပြိုင်ပွဲ ၃ ခုမှာလည်း ပါဝင်ယှဉ်ပြိုင်နေသေးပေမယ့် ဘာတွေပဲဖြစ်လာလာ ဒီအောင်ပွဲခံမှုကို လုပ်ဆောင်သွားဖို့ ဆုံးဖြတ်လာဖွယ် ရှိနေတယ်။ အခုချိန်ထိတော့ အပြီးသတ် ဆုံးဖြတ်ချက် မလုပ်ရသေးပေမယ့် ကလော့ပ် ကိုယ်တိုင်လည်း သဘောတူပေးမယ်ဆိုရင်တော့ မြို့တွင်း အောင်ပွဲခံမှု ပလန်ကို ရှေ့တိုးသွားဖို့ ရှိနေပါတယ်။   ",
"imgurl1":"https://lfcthadin.com/wp-content/uploads/2024/02/klopp-parade-2024-678x381.jpg",
"imgurl2":"https://lfcthadin.com/wp-content/uploads/2024/02/klopp-parade-2024-678x381.jpg",
"imgurl3":"no",
"video":"no"
 },

         {"ndate":"Feb  27 , 2024",
"htext":"အင်္ဂလန်ရဲ့ အအောင်မြင်ဆုံး ကလပ် ပြန်ဖြစ်လာခြင်း၊ Champions Wall အသစ် ပြင်ဆင်ခြင်းနဲ့ နံနက်ခင်း လီဗာပူး သတင်းတိုများ",
"btext1":"ဒီကနေ့မနက် လီဗာပူးအသင်း လေ့ကျင့်ရေးထံ ပြန်ပူးပေါင်းမှုမှာတော့ ဝါတာရု အန်ဒိုဟာ ခြေအကာ တပ်ဆင်ထားခြင်း မရှိဘဲ အဆင်ပြေပြေ ပြန်ရောက်လာပါတယ်။ သတင်းထောက် Sacha Tavolieri ကတော့ လီဗာပူးအသင်းနဲ့ အလွန်ဆိုရဲ့ ကိုယ်စားလှယ်တွေကြား စကားပြောမှုဟာ ပို ပိုပြီး အဆင်ပြေလာနေပြီလို့ ဆိုပါတယ်။ လီဗာပူးအသင်းဟာ ကာရာဘောင်းဖလား အောင်မြင်ခဲ့ပြီမို့ ရာသီကုန်မှာ မြို့တွင်းပတ်ပြီး အောင်ပွဲခံဖို့ စတင် ဆွေးနွေးနေပါတယ်။ ဒါဟာ ယာဂင်ကို နောက်ဆုံးအကြိမ် အကောင်းဆုံး နှုတ်ဆက်ပေးမှုလည်း ဖြစ်ဖို့ ရည်ရွယ်ပါတယ်။ ",
"btext2":"ကာရာဘောင်းဖလား အောင်မြင်အပြီးမှာ လီဗာပူးအသင်းဟာ ဆုဖလား ၆၈ ခုနဲ့အတူ အင်္ဂလန်ရဲ့ အအောင်မြင်ဆုံး ကလပ်နေရာကို ပြန်ယူလာခဲ့ပါတယ်။ ဒုတိယနေရာမှာတော့ ယူနိုက်တက်က ၆၇ ခုနဲ့အတူ ရှိနေပါတယ်။ အသင်းရဲ့ အကယ်ဒမီ လူငယ်ကြယ်ပွင့်တွေကနေ အနာဂတ်မှာ ပေါင် သန်း ၃၀၀ လောက်ထိ အကျိုးအမြတ် ပြန်ရနိုင်ဖို့ လီဗာပူးအသင်းက ရည်မှန်းထားပါတယ်။ လီဗာပူးအသင်းဟာ အန်ဖီးနဲ့ အက်ဆာလေ့ကျင့်ရေး ကွင်းတွေက Champions Wall တွေကို အသစ် ပြင်ဆင်ခဲ့ပြီ ဖြစ်ပါတယ်။ မန်စီးတီးအသင်း မနှစ်ကရာသီ ချန်ပီယံအောင်မြင်ပြီး ဆုဖလား အောင်မြင်ကြောင်း ကြေညာမှုဟာ X လူမှုကွန်ယက်မှာ view ပေါင်း ၄ သန်းကျော် ရှိခဲ့ပါတယ်။ လီဗာပူးအသင်း ဒီရာသီ ကာရာဘောင်းဖလား အောင်မြင်ကြောင်း ကြေညာမှုကတော့ X မှာ view ပေါင်း ၁၄ သန်း ကျော်နေခဲ့ပါပြီ။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/345yererh-678x381.jpg",
"imgurl2":"https://lfcthadin.com/wp-content/uploads/2024/02/345yererh-678x381.jpg",
"imgurl3":"no",
"video":"no"
 },



         {"ndate":"Feb  26 , 2024",
"htext":"လီဗာပူးပရိသတ်တွေ အရမ်း သိချင်နေတဲ့ ကိစ္စကို ပြောပြလာတဲ့ ဆိုဘိုစလိုင်",
"btext1":" ဒေါမနစ် ဆိုဘိုစလိုင်ကတော့ သူ ဘာကြောင့် အသင်းလူစာရင်းထဲမှာ ပြန်မပါရတာလဲ ဆိုတာနဲ့ ဖိုင်နယ်မှာ ချန်လှပ်ခံထားရတဲ့ အကြောင်းရင်းကို ဟန်ဂေရီ သတင်းကနေ ထုတ်ပြောလာပါတယ်။ သူကတော့ ” ဆေးအဖွဲ့က ကျနော်ကို အတော်လေး ဂရုစိုက်ပေးနေပါတယ်။ ကျနော် သဘောအတိုင်းဆိုရင် ဖိုင်နယ်ပွဲကို ဝင်ကစားချင်ပါတယ်။ မပါရတာကို မုန်းပါတယ်။ မကစားရတာကို မုန်းပါတယ်။ ဖိုင်နယ်ပွဲ ကစားခွင့်ရဖို့ ဆရာဝန်တွေနဲ့ အတော်လေး အငြင်းအခုံ ဖြစ်ခဲ့ရတာပါ ” ဆိုပြီး ထုတ်ပြောခဲ့တာ ဖြစ်ပါတယ်။",
"btext2":"ဇန်နဝါရီလ ၁ ရက်နေ့ နယူးကာဆယ်ကို အနိုင်ရတဲ့ပွဲအတွင်းမှာ ဆိုဘိုစလိုင်းဟာ တံကောက်ကြော ဒဏ်ရာရခဲ့ပါတယ်။ ဇန်နဝါရီလ ၂၈ ရက်မှာ ပြန်လာခဲ့ပေမယ့် ချယ်ဆီးပွဲ မတိုင်ခင် ဒဏ်ရာ ပြန်ရခဲ့တာပါ။ လီဗာပူးအသင်းကတော့ သူ့ရဲ့ ဒဏ်ရာ ထပ်မံ မဖြစ်လာရေး ရာနှုန်းပြည့် စိတ်ချလိုတာကြောင့် ကာရာဘောင်းပွဲမှာ ချန်လှပ်ခဲ့တာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/szobo-return-2024-678x381.jpg",
"imgurl2":"https://lfcthadin.com/wp-content/uploads/2024/02/szobo-return-2024-678x381.jpg",
"imgurl3":"no",
"video":"no"
 },


         {"ndate":"Feb  26 , 2024",
"htext":"ဒါဝင်ရဲ့ လုပ်ရပ်ကြောင့် ပရိသတ်တွေကြား ပွဲဖြစ်နေပြီး ဒီကိစ္စ စကားပြောသွားမယ်လို့ ကလော့ပ် ရယ်မောပြီး တုန့်ပြန်",
"btext1":"ကာရာဘောင်းဖလား အောင်မြင်သွားချိန်မှာ ပွဲကြည့်စင်ပေါ်က ပြေးဆင်းလာတဲ့ ဒါဝင်ရဲ့ လုပ်ရပ်ကြောင့် လီဗာပူးပရိသတ်တွေ ပွဲကျခဲ့ရပါတယ်။ ဒါဝင်ဟာ သူ့ရှေ့က ခြေအကာနဲ့အတူ ထော့နင်းထော့နင်း ဆင်းနေရတဲ့ ကာတစ်ဂျုံးကိုယ်တောင် မညာမတာ တွန်းဖယ်ပြီး လှေကားထစ်တွေကို ကျော်ခွကာ အရှိန်ဖြင့် ကွင်းထဲကို ပြေးဆင်းခဲ့တာပါ။ ဒွန်ကလည်း အလားတူပဲ ပြေးဆင်းလာခဲ့ပါတယ်။ လီဗာပူးပရိသတ်တွေကတော့ “ဒါဝင်ရဲ့ လုပ်ပေါက်ကြောင့် ကာတစ်ဂျုံး ထပ်နားသွားပါဦးမယ်” လို့ စနောက်ခဲ့ကြသလို.. ",
"btext2":" “ဒီလို အရှိန်နဲ့ ပြေးလွှားနိုင်နေတဲ့ ကစားသမား တစ်ယောက်က ဒဏ်ရာရှိနေတယ် ပြောရအောင် ဆေးအဖွဲ့က သေချာရော စစ်ဆေးရဲ့လား?” လို့ နောက်ပြောင်ခဲ့ကြပါတယ်။ ပွဲအပြီးမှာ ကလော့ပ်ကတော့ “ ဒါဝင်နဲ့ ဒွန်တို့က ကြံ့ခိုင်မှု မပြည့်ပါဘူး၊ ဒါကြောင့်ပဲ သူတို့ မကစားရတာပါ။ ဒါပေမယ့် အောင်ပွဲခံပုံ ကြည့်ရတာတော့ သူတို့ နှစ်ဦးလုံး ၁၀၀ ရာခိုင်မှုန်း အဆင်ပြေနေပုံပါ။ ဒီတော့ ဒီအကြောင်းနဲ့ ပတ်သက်ပြီး ကျနော် ဆေးအဖွဲ့နဲ့ စကားပြောရပါလိမ့်မယ် ” လို့ ရယ်မောပြီး တုန့်ပြန်ခဲ့တာ ဖြစ်ပါတယ်။ ဒီကြာသပတေးနေ့မှာတော့ လီဗာပူးအသင်းဟာ ဆောက်သမ်တန်နဲ့ အက်ဖ်အေဖလား ယှဉ်ပြိုင်ရမှာဖြစ်ကာ ဒါဝင်နဲ့ ဒွန်တို့ ပါဝင်လာဖွယ် ရှိနေတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/darwin-foot-jump-678x381.jpg",
"imgurl2":"https://lfcthadin.com/wp-content/uploads/2024/02/darwin-foot-jump-678x381.jpg",
"imgurl3":"no",
"video":"no"
 },



         {"ndate":"Feb  26 , 2024",
"htext":"ချယ်ဆီးကွင်းလယ်လူနဲ့ ထိတွေ့မှုကြောင့် ခြေထောက် ဒဏ်ရာ ရခဲ့တဲ့ အန်ဒို",
"btext1":" ကာရာဘောင်းဖလား ဖိုင်နယ်ပွဲမှာ ချယ်ဆီးကွင်းလယ်ခံစစ်သမား ကိုင်ဆီဒိုရဲ့ ဖျက်ထုတ်မှုကြောင့် ဂရာဗင်ဘက်ချ် သိသာတဲ့ ဒဏ်ရာရခဲ့သလို အန်ဒိုဟာလည်း သူ့ကြောင့်ပဲ ဒဏ်ရာရခဲ့တာလို့ ထောက်ပြမှု ထွက်ပေါ်လာပါတယ်။ အန်ဒိုနဲ့ ကိုင်ဆီဒိုတို့ဟာ ဂရာဗင်ဘက်ချ်ဖြစ်ရပ် မတိုင်ခင် ပွဲအစတည်းက မကြာခဏ ထိပ်တိုက်တွေ့နေခဲ့ကြတာပါ။ အချိန်ပိုမှာ ကိုင်ဆီဒို အနားကပ်လာမှုကို အန်ဒိုက ဘောဒီခုခဲ့ပေမယ့် သူ့ခြေထောက်ဟာ ပြိုင်ဘက် ကစားသမားနဲ့ ထိခိုက်မိခဲ့ကြောင်း ပွဲအပြီး ဗီဒီယိုတွေမှာ မြင်တွေ့လာရပါတယ်။ အန်ဒိုဟာ ကွင်းထောင့်ဘက်ကနေ အတွင်းကို ချိုးဝင်လာချိန် ကိုင်ဆီဒိုထံက ဖျက်ထုတ်မှု ရခဲ့တာဖြစ်ကာ ဆက်ကစားခဲ့ပေမယ့် ပွဲအပြီးမှာ အောင်ပွဲခံမှုအတွင်း ပြည့်ပြည့်ဝဝ ပါဝင်နိုင်ခြင်း မရှိတော့ပါဘူး။",
"btext2":"ပွဲအပြီးမှာ အန်ဒိုဟာ ခြေထောက်ကို အကာအကွယ်တပ်ကာ ကွင်းထဲကနေ ထွက်ခွာခဲ့ရပါတယ်။ နည်းပြကလော့ပ်ကတော့ အန်ဒို ခြေထောက် နည်းနည်းနာသွားကြောင်း အတည်ပြုခဲ့ပါသေးတယ်။ အရမ်းမပြင်းထန်ပေမယ့် ကြာသပတေးနေ့ ဆောက်သမ်တန်နဲ့ အက်ဖ်အေဖလားပွဲမှာ အန်ဒို ပါဝင်နိုင်ဖို့ မသေချာလှပါဘူး။ လက်ရှိ လီဗာပူးအသင်းမှာ စီနီယာ ကွင်းလယ်လူတွေအဖြစ် မာကာနဲ့ ဟာဗေးတို့ပဲ ကျန်ရှိနေကာ ဆိုဘို ပြန်ကစားနိုင်မယ်လို့ မျှော်လင့်ရတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/endo-caicedo--678x381.jpg",
"imgurl2":"https://lfcthadin.com/wp-content/uploads/2024/02/endo-caicedo--678x381.jpg",
"imgurl3":"no",
"video":"no"
 },

         {"ndate":"Feb  26 , 2024",
"htext":"အခြားအသင်းနဲ့ဆို သူ ဒီလို မလုပ်နိုင်ဘူး၊ သူထွက်သွားလဲ လီဗာပူးပရိသတ်တွေ ဆက်ရှိနေမှာက အရေးအကြီးဆုံးပါ အသိပေးလာတဲ့ နည်းပြကလော့ပ်",
"btext1":"မနေ့ညက လီဗာပူးအသင်းရဲ့ ကာရာဘောင်း ချန်ပီယံ ဖြစ်သွားတဲ့ အောင်ပွဲခံညမှာ ကလော့ပ် တစ်ယောက် ထူးခြားတဲ့ မေးခွန်း တစ်ခုကို ဖြေကြားခဲ့ရပါတယ်။ ဘယ်လို အောင်ပွဲမျိုးက လီဗာပူးအသင်းမှာ ကလော့ပ်ရဲ့ ဂန္တဝင် ဆိုတဲ့ ဂုဏ်ပုဒ်ကို ဖြစ်တည်စေခဲ့သလဲလို့ မေးခွန်းထုတ်ခံခဲ့ရရာ ဂျာမန်သားကြီးက အခုလို တုန့်ပြန်ခဲ့ပါတယ်။ ” ဂန္တဝင် ဆိုတဲ့ ဂုဏ်ပုဒ်ကို ကျွန်တော် ထည့်မတွက်ပါဘူး။ ဒါကို ဖန်တီးဖို့ ကျွန်တော် ဒီလာခဲ့တာ မှ မဟုတ်တာ။ ဘောလုံးကလပ် တစ်သင်းရဲ့ မန်နေဂျာ အဖြစ် ကိုယ့် အလုပ် ကိုယ် သေချာ မှန်မှန်ကန်ကန်လုပ်ဖို့ လာခဲ့တာ။ ",
"btext2":"ဒီကလပ်အသင်းနဲ့သာ မဟုတ်ရင် ပြီးခဲ့တဲ့ ၈နှစ်ခွဲတာ ကာလအတွင်း လုပ်ဆောင်ခဲ့တာတွေက ဖြစ်လာစရာ မရှိပါဘူး။ ဒါတွေက အစားထိုးလို့ မရဘူး။ ဒါမျိုး တခြားကလပ် တစ်သင်းသင်းနဲ့လည်း ကျွန်တော် မလုပ်နိုင်ပါဘူး။ ဒီ ပေါင်းစပ်မှုကနေ ဒီလို ဖြစ်လာတာက သိပ်ကို ဆန်းကြယ် ထူးခြားတာပါ။ ဒါပေမယ့် အချိန်နဲ့အမျှ ကျွန်တော်တို့ အများကြီး သင်ယူခဲ့ရတယ်။ ကျွန်တော်ရော ပရိသတ်တွေရောပါပဲ။ အသင်းကနေ မန်နေဂျာ ဖြစ်ဖြစ် ဘယ်သူပဲ ဖြစ်ဖြစ် ထွက်ခွာသွားတာ ပြဿနာ မဟုတ်ပါဘူး။ ဒါပေမယ့် အသင်း ပရိသတ်တွေက စွန့်ခွာသွားမယ် ဆိုမှသာ တကယ့် ပြဿနာပါ။ ပရိသတ်တွေက သူတို့ ပုံစံအတိုင်း ဆက်ရှိနေသမျှတော့ ဒီ လီဗာပူး ဘောလုံးကလပ်က အဆင်ပြေနေပါလိမ့်မယ်။ ဒါ အရေးကြီးဆုံးပဲ။ ဒါပေမယ့် ဒီလို အောင်ပွဲခံစရာ ကိစ္စမျိုး ရှိလာရင်လည်း ပွဲခံရမှာပေါ့။ လုပ်ပါ.. ဒီနေ့က ထူးရှယ် နေ့တစ်နေ့ပဲ.. အောင်ပွဲခံကြဦးစို့။ ” လို့ ကလော့ပ်က ပြောဆိုခဲ့ပါတယ်။ ",
"btext3": " no     ",
"imgurl1":"https://lfcthadin.com/wp-content/uploads/2024/02/liverpool-klopp-2024-efl--678x381.jpg",
"imgurl2":"https://lfcthadin.com/wp-content/uploads/2024/02/liverpool-klopp-2024-efl--678x381.jpg",
"imgurl3":"no",
"video":"no"
 },


         {"ndate":"Feb  26 , 2024",
"htext":"ကာရာဘောင်းဖိုင်နယ်ပွဲ ဒိုင်လူကြီးဟာ ဒီလိုပွဲတွေ ကိုင်နိုင်သူမျိုး မဟုတ်ဘူးလို့ ကလော့ပ် ဆို",
"btext1":" လီဗာပူးနည်းပြ ကလော့ပ်ကတော့ ကာရာဘောင်းဖလားရအပြီးမှာ ကွင်းလယ်ဒိုင် Chris Kavanagh ဟာ ဖိုင်နယ်လိုပွဲတွေကို ကိုင်နိုင်လောက်တဲ့ ဒိုင်မျိုး မဟုတ်ဘူးလို့ ထုတ်ပြောလာပါတယ်။ လီဗာပူးအသင်းဟာ သမိုင်းမှာ ၁၀ ကြိမ်မြောက်အဖြစ် လိဂ်ဖလားကို ကိုင်မြောက်နိုင်ခဲ့တာပါ။ ဒီပွဲမှာ ပေးဆပ်မှုတွေ ရှိခဲ့သေးကာ ကွင်းလယ်လူ ဂရာဗင်ဘက်ချ်ဟာ ချယ်ဆီး ကွင်းလယ်လူ ကိုင်ဆီဒိုရဲ့ အဝင်ကြမ်းမှုကြောင့် ကွင်းထဲက ထွက်ခဲ့ရပါတယ်။ ဒီဖြစ်ရပ်ကို ကွင်းလယ်ဒိုင်က ဘာပြစ်ဒဏ်မှ မပေးခဲ့သလို ဖောင်းအဖြစ်တောင် သတ်မှတ်ပေးခဲ့ခြင်း မရှိပါဘူး။",
"btext2":"စကိုင်းစပေါ့ကနေ ကလော့ပ် ပြောရာမှာတော့ ‘ အပြင်းအထန် အားထုတ် တိုက်ခိုက်ကြတဲ့ အသင်းနှစ်သင်းရဲ့ ပွဲစဉ်ကို ကိုင်တွယ်ရဖို့ရာ ဒိုင်လူကြီးက ဒီလိုပွဲအတွက် သင့်လျော်တဲ့ အဆင့်မျိုးမှာ မရှိပါဘူး။ ဒီလိုပြောရတာ စိတ်မကောင်းပါဘူး။ မကြာခင် ဇာတ်လမ်းတွေ ရေးကြတော့မှာ ကျနော်သိပါတယ်။ ဂရာဗင်ဘက်ချ် ကိစ္စက ဖောင်းတောင်မှ အပေးမခံရဘူး? သူ ဝီစီတောင် မမှုတ်ခဲ့ပါဘူး။ အဲ့နောက် စတုတ္ထဒိုင်လူကြီးက သူတို့ ကတ် ပြလို့ မရဘူးလို့ ရှင်းပြလာပါတယ်။ ဖြစ်ရပ်က သူတို့အတွက် သိပ်များ မြန်ဆန်သွားသလား မသိပါဘူး။ ဒါကြီးက ရှင်းရှင်းလင်းလင်း မြင်ရတဲ့ ဖြစ်ရပ်ပါ။ ဒီဖြစ်ရပ်မျိုးက ပြစ်ဒဏ်ကတ်ပြဖို့ လိုပါတယ် ‘ လို့ ထုတ်ပြောခဲ့တာပဲဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/ryan-mid-injuried--678x381.jpg",
"imgurl2":"https://lfcthadin.com/wp-content/uploads/2024/02/ryan-mid-injuried--678x381.jpg",
"imgurl3":"no",
"video":"no"
 },


         {"ndate":"Feb  26 , 2024",
"htext":"ကာရာဘောင်းဖလား အနိုင်ရအပြီး ဒဏ်ရာ ကိစ္စတွေနဲ့ နံနက်ခင်း လီဗာပူးသတင်းများ",
"btext1":" လီဗာပူးအသင်းဟာ ချယ်ဆီးအသင်းကို အနိုင်ယူပြီး ၂၀၂၃-၂၀၂၄ ဘောလုံးရာသီ ကာရာဘောင်းချန်ပီယံ ဖြစ်လာခဲ့ပါတယ်။ ဖိုင်နယ်ပွဲကို အနိုင်ယူခဲ့တဲ့ လီဗာပူးအသင်းရဲ့ နောက်ဆုံးသော ကွင်းထဲက လူစာရင်းမှာတော့ အကယ်ဒမီထွက်တွေဖြစ်တဲ့ ဂျေဆန်ဒန့်စ်၊ မက်ကော်နယ်၊ ဘော်ဘီ ကလက်၊ ဟာဗေး၊ ကွမ်းဆက်၊ ကာလယ်ဟာတို့ ၆ ဦး ပါဝင်ခဲ့ပါတယ်။ အဝတ်လဲခန်းအရောက်မှာ ဗန်ဒိုက်က သူတော့ အားကုန်သွားပြီ ထပ်မကန်နိုင်တော့ဘူးလို့ ထင်ထားခဲ့တာလို့ LFC TV ကို ပြောပြသွားပါတယ်။",
"btext2":"လီဗာပူးပရိသတ်တွေပေးတဲ့ ပွဲစဉ်ရဲ့ အကောင်းဆုံး ကစားသမားဆုကို ဂိုးသမား ကလယ်ဟာက ရရှိခဲ့ပါတယ်။ ဝါတာရု အန်ဒိုဟာ မိနစ် ၁၂၀ ကစားအပြီး ခြေထောက် အနည်းငယ် ဒဏ်ရာရခဲ့ဟန် ရှိကာ ခြေထောက်ကို အကာအကွယ်ဖိနပ် တပ်ဆင်ထားပြီး ကွင်းထဲကနေ ထွက်ခွာခဲ့ရပါတယ်။ ဂရာဗင်ဘက်ချ်ဟာလည်း ကာတစ်ဂျုံးလို ခြေထောက် အကာ တပ်ထားရပြီး သူတို့ နှစ်ဦးလုံး ခပ်မြန်မြန် ပြန်ကစားနိုင်ဖွယ် မရှိသေးပါဘူး။ ပွဲပြီးချိန်မှာ ဒါဝင် နူးညက်စ်ဟာ ကွင်းထဲကနေ ခုန်ပေါက်ပြီး ပြေးဆင်းလာခဲ့တာမို့ သူ့ရဲ့ ကြွက်သား ဒဏ်ရာက အဆင်ပြေဟန် ရှိပါတယ်။ ဆိုဘိုကလည်း သူက ဖိုင်နယ်ပွဲကို ပါဝင်လိုပေမယ့် ဆေးအဖွဲ့က ပေးမကန်ခဲ့တာလို့ ထုတ်ပြောကာ ကြံ့ခိုင်မှု ပြန်ကောင်းနေကြောင်း ထုတ်ပြောလာပါတယ်။ ",
"btext3": " ကလော့ပ်ကတော့ ဒီတစ်ကြိမ် ကာရာဘောင်းဖလားဟာ သူ့နည်းပြဘဝ အကောင်းဆုံးဖလားတွေထဲက တစ်ခုလို့ ပွဲအပြီး ထုတ်ပြောသွားပါတယ်။ ချယ်ဆီးနည်းပြ ပိုချက်တီနိုက သူတို့ ပင်နယ်တီအတွက် ပြင်ဆင်နေခဲ့တာလို့ ပွဲအပြီးမှာ ဆိုလာခဲ့ပြီး မျှော်လင့်ထားသလို မဟုတ်ဘဲ နောက်ဆုံးမိနစ်မှာ ဂိုးသွင်းခံလိုက်ရတာ ဖြစ်ပါတယ်။ ဒီတစ်ကြိမ် ကာရာဘောင်းဖလား အနိုင်ရခြင်းဟာ လီဗာပူးအတွက် အသင်းသမိုင်းမှာ ၁၀ ကြိမ်မြောက် လိဂ်ဖလား အနိုင်ရခြင်းပဲ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/02/9582622024-678x381.jpg",
"imgurl2":"https://lfcthadin.com/wp-content/uploads/2024/02/9582622024-678x381.jpg",
"imgurl3":"no",
"video":"no"
 },


         {"ndate":"Feb  26 , 2024",
"htext":"ဒါဟာ ဘောလုံးသမားတိုင်းရဲ့ အိပ်မက်ပါ ဆိုတဲ့ ကလယ်ဟာ၊ ကမ္ဘာ့အဆင့် ဂိုးသမားလို့ ချီးကျူးတဲ့ ဗန်ဒိုက်",
"btext1":" လီဗာပူးအသင်း ကာရာဘောင်းဖလား အောင်မြင်ရေးမှာ အဓိကကျခဲ့တဲ့ ဂိုးသမား ကလယ်ဟာကတော့ ကစားသမားတိုင်းရဲ့ အိပ်မက်လို အခိုက်အတန့်ကို ပိုင်ဆိုင်နေရပါတယ်လို့ ဖွင့်ဟသွားပါတယ်။ ကလယ်ဟာကတော့ ” ဒီလို ဆုဖလား အောင်မြင်မှု အခိုက်အတန့်ဆိုတာ ကစားသမားတိုင်းရဲ့ အိပ်မက်ပါ။ ပင်နယ်တီ မကန်ဘဲ အနိုင်ရခဲ့တာက ပိုကောင်းပါတယ်။ ကျနော်အတွက် သိပ်ကို ကောင်းမွန်တဲ့ အခိုက်အတန့်ပါပဲ။ အရမ်းပဲ ကျေနပ်ရပါတယ်။ နောက်ထပ် ပြိုင်ပွဲတွေအတွက် ကျနော်တို့ အာရုံစိုက်ထားရဦးမှာပါ။ အခုကတော့ သိပ်ကောင်းတဲ့ အခိုက်အတန့်ပါပဲ။ ကျနော်တို့ အနေအထားကောင်းမှာ ဆက်ရှိနေဆဲ ဖြစ်ပါတယ် ” လို့ ဖွင့်ဟခဲ့ပါတယ်။",
"btext2":" ဒီရာသီ ကာရာဘောင်း ပြိုင်ပွဲမှာ ဆက်တိုက် လက်စွမ်းပြခဲ့သလို အယ်လီဆန် မရှိချိန် လီဗာပူးဂိုးပေါက်ကို တာဝန်ယူမယ့် ကလယ်ဟာဟာ ကမ္ဘာ့အဆင့် ဂိုးသမားတစ်ယောက်ပါလို့ ဗန်ဒိုက်က ချီးကျူးပါသေးတယ်။ လီဗာပူးအသင်းခေါင်းဆောင် ဗန်ဒိုက်ကတော့ ” ကလယ်ဟာက မယုံနိုင်စရာပါပဲ။ အသင်း လိုအပ်လာတိုင်း အမြဲတမ်း ကြံ့ခိုင်နေတယ်၊ နောက်ထပ် ဆုဖလားတွေ အနိုင်ရဖို့ သူက တွန်အားပေးနိုင်ခဲ့ပါတယ်။ သူက ကမ္ဘာ့အဆင့် ဂိုးသမားပါ။ ဒီနေ့မှာ အသင်းအတွက် သူရှေ့ထွက်လာခဲ့ပါတယ်။ သူက ဂိုးသမားကောင်းပါ။ လီဗာပူးလိုအသင်းမျိုး လိုအပ်တဲ့ ဂိုးသမားပါပဲ ” လို့ ချီးကျူးသွားတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/vdd-kelle-678x381.jpg",
"imgurl2":"https://lfcthadin.com/wp-content/uploads/2024/02/vdd-kelle-678x381.jpg",
"imgurl3":"no",
"video":"no"
 },

         {"ndate":"Feb  25 , 2024",
"htext":"ဒေတာတွက်ချက်မှုတွေမှာ လီဗာပူးမန်နေဂျာ ရာထူးဟာ အလွန်ဆိုထက် အာမိုရင်းနဲ့ ပိုမို သင့်လျော်",
"btext1":"ရာသီကုန်ရင် လီဗာပူးအသင်းကနေ နည်းပြကလော့ပ် ထွက်ခွာမှာမို့ သူ့နေရာ ဘယ်သူနဲ့ အစားထိုးမလဲအတွက် အသင်းရဲ့ သုတေသန ဒါရိုက်တာ Will Spearman က လီဗာပူးဘောလုံးအသင်းရဲ့ ပုံစံကြမ်းနဲ့ ကိုက်ညီမှုရှိမယ့် မန်နေဂျာလောင်းလျာတွေကို စတင် ရှာဖွေနေခဲ့ပြီး ဖြစ်ပါတယ်။ လေဗာကူဆင်မှ အလွန်ဆိုအပြင် ဘရိုက်တန်မှ ဒီဇာဘီ၊ စပို့တင်းမှ အာမိုရင်း၊ စပါးအသင်းမှာ ပိုစတီကိုဂလူ၊ ဘရန့်ဖိုဒ့်မှ သောမက်စ် ဖရန့်နဲ့ ဂျာမာန်နည်းပြ ​နာဂယ်စမန်းတို့ကို အသင်းဘက်က ဒေတာပိုင်း စိစစ်မှုတွေ ပြုလုပ်နေပါတယ်။ ဒီလုပ်ငန်းစဉ်ကိုတော့ သုတေသနဒါရိုက်တာ Spearman က ဦးဆောင်သွားပါမယ်။ မတ်လအကုန်မှာ အသင်းဘက်က အားကစားဒါရိုက်တာသစ်ကို အရင်ဆုံး စတင် ကြိုးစားမှာဖြစ်ကာ အားကစားဒါရိုက်တာသစ်ကပဲ ဘယ်သူ့ကို ကလပ် မန်နေဂျာ ရာထူးအတွက် စတင် ချဉ်းကပ်မလဲ ကြိုးစားသွားမှာပါ။ ",
"btext2":"ကလော့ပ်နေရာ အစားထိုးဖို့ လီဗာပူးတာဝန်ရှိသူတွေကြား နာမည်တစ်ခုကို အတည်ပြုလာခြင်း မရှိသေးပေမယ့် ပြင်ပမှာတော့ အလွန်ဆို၊ ဒီဇာဘီနဲ့ အာမိုရင်းတို့က ရေပန်းအစားဆုံး နာမည်တွေအဖြစ် ဖော်ပြနေပါတယ်။ လီဗာပူးကွင်းလယ်လူဟောင်း အလွန်ဆိုဟာ ကလော့ပ်နေရာ အစားဝင်လာဖို့ ပရိသတ် တောင်းဆိုမှုအား အများဆုံးဖြစ်ပါတယ်။ ဒါပေမယ့်လို့ Carteret Analytics ဒေတာတွက်ချက်မှုကို အခြေခံပြီး ဘီဘီစီက ဖော်ပြရာမှာတော့ အလွန်ဆိုဟာ ကလော့ပ်နေရာ အစားဝင်ဖို့ သင့်လျော်သူ မဟုတ်ဘူးလို့ ဆိုပါတယ်။ ဒီတွက်ချက်မှုတွေဟာ နည်းပြချုပ်တစ်ဦးရဲ့ ပွဲအတွက် ကြိုတင် ပြင်ဆင်မှု၊ နည်းစနစ်ပိုင်း စိစစ်မှု၊ နည်းဗျူဟာပိုင်း အမိန့်ပေးနိုင်မှု၊ တိုက်စစ်ပိုင်း စတိုင်၊ ဘောလုံးပိုင်ဆိုင်မှု၊ ဂိုးကန်သွင်းချက် ဖန်တီးနိုင်မှု အစရှိတာတွေကို ကာလရှည် အနေအထားနဲ့ တွဲချက်ရာက ထွက်ပေါ်လာတာ ဖြစ်ပါတယ်။ မန်နေဂျာတွေရဲ့ အားသာချက်၊ အားနည်းချက်တွေကို အခြေခံပြီး ဒေတာတွက်ချက်မှုမှာတော့ လီဗာပူးအသင်းနဲ့ အသင့်လျော်ဆုံး ပုဂ္ဂိုလ်ဟာ အာမိုရင်းဖြစ်တယ်လို့ ဆိုပါတယ်။ ဒါဟာ အာမိုရင်းက ကလော့ပ်နဲ့ နီးနီးစပ်စပ် တူညီတယ်လို့ အဓိပ္ပာယ်ရတာဖြစ်ပါတယ်။ ",
"btext3": "   လီဗာပူးနဲ့ အလွန်ဆိုကြား တွဲဘက်မညီနိုင်ဘူးလို့ တွက်ချက်မှုထဲမှာ အရေးပါတဲ့ အချက်တစ်ခုကတော့ အလွန်ဆိုဟာ ကစားကွက် တစ်ခုကို ကိုင်မထားဘဲ လေဗာကူဆင်မှာ မတူညီတဲ့ ကစားကွက် ၆ မျိုးလောက်ကို အလျင့်သင့်သလို သုံးစွဲမှုလည်း ပါဝင်ပါတယ်။ လီဗာပူးဟာ ယာဂင်ကလော့ပ် လက်ထက်မှာ ၄-၃-၃ ကို ပင်တိုင်ထားပြီး လိုက်လျောညီထွေရှိတဲ့ ဟန်ပန်တွေကို ပြောင်းလဲ အသုံးပြုထားတာပါ။ အလွန်ဆိုကတော့ ခံစစ် ၃ ယောက်တန်းကို အကြိုက်တွေ့ကာ ပင်တိုင် ကစားဟန် တစ်ခုကို ကိုင်စွဲမထားတာဟာ ၄-၃-၃ မှာ အသားကျနေတဲ့ လီဗာပူးအတွက် အကြပ်ရိုက်နိုင်တယ်လို့ ဒေတာတွက်ချက်မှုက ဖော်ပြနေပါတယ်။ လီဗာပူးအသင်းကတော့ ကလော့ပ် ကိုယ်ပွားရဖို့ ရှာဖွေမှာ မဟုတ်ဘဲ ကလပ်ကို ဦးဆောင်နိုင်မယ့်သူ နောက်ထပ် ခေတ်သစ်တစ်ခုကို ဖော်ဆောင်မှာလို့ ပြောဆိုထားပြီးပါပြီ။ ဒေတာပိုင်းမှာ နာမည်ကြီးလှတဲ့ လီဗာပူးအသင်းကလည်း ကို်ယ်ပိုင် စိစစ်မှုတွေ ပြုလုပ်နေဆဲဖြစ်ကာ ဧပရယ်နဲ့ မေလတွေမှာတော့ ကလပ်ရဲ့ ဦးတည်မှုဟာ ဘယ်သူ့ထံ ရောက်သွားမလဲ မြင်ရဖို့ ရှိနေတာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/klopp-amorin-alonso--678x381.jpg",
"imgurl2":"https://lfcthadin.com/wp-content/uploads/2024/02/klopp-amorin-alonso--678x381.jpg",
"imgurl3":"https://lfcthadin.com/wp-content/uploads/2024/02/LFC-coach-rating--1024x663.jpg",
"video":"no"
 },


         {"ndate":"Feb  25 , 2024",
"htext":"ကာရာဘောင်း ဖိုင်နယ်ပွဲ၊ အလွန်ဆို ငြင်းခဲ့ရင် ချိတ်ဆက်မယ့် နည်းပြ ၂ ဦးနဲ့ နံနက်ခင်း လီဗာပူး သတင်းတိုများ",
"btext1":"ပရီးမီးယားလိဂ် ပွဲစဉ် ၂၆ တွေအပြီးမှာတော့ မန်စီးတီးနဲ့ အာဆင်နယ်တို့ဟာ နိုင်ပွဲကိုယ်စီ ရယူကာ လီဗာပူးနောက် ပြန်ကပ်လိုက်လာနေပြီ ဖြစ်ပါတယ်။ ဒီကနေ့ည မြန်မာစံတော်ချိန် ၉ နာရီခွဲအတွင်း ဝင်ဘာလေမှာ လီဗာပူးနဲ့ ချယ်ဆီးအသင်းတို့ဟာ ကာရာဘောင်းဖိုင်နယ်ပွဲ ယှဉ်ပြိုင်ကစားကြပါမယ်။ မိုဆာလာနဲ့ ဒါဝင်တို့ဟာ ဖိုင်နယ်ပွဲကို လွဲချော်နိုင်ချေ ရှိနေဆဲပါ။ လီဗာပူးနည်းပြ အဖွဲ့ကတော့ မကြာခင် အရေးကြီးတဲ့ ပွဲစဉ်တွေ ဆက်တိုက် ကစားရဖို့ ရှိနေသေးတာမို့ သူတို့ နှစ်ဦးကို စွန့်စားပြီး ထုတ်သုံးသွားမှာ မဟုတ်ပါဘူး။ ",
"btext2":"မန်စီးတီးဟာ လာမယ့် ပရီးမီးယားလိဂ် ၅ ပွဲအဖြစ် မန်ယူနိုက်တက်၊ လီဗာပူး၊ ဘရိုက်တန်၊ အာဆင်နယ်၊ အက်စတွန်ဗီလာတို့နဲ့ ယှဉ်ပြိုင်ရမှာမို့ သူတို့အသင်းရဲ့ ချန်ပီယံ စိန်ခေါ်နိုင်ချေ ထွက်ပေါ်လာတော့မှာပါ။ ယာဂင်ကလော့ပ် လက်ထက် လီဗာပူးအသင်းနဲ့ ချယ်ဆီးအသင်းတို့ဟာ ဖိုင်နယ်တွေမှာ ၃ ကြိမ် တွေ့ဆုံဖူးပြီး လီဗာပူးက ၃ ကြိမ်လုံး အနိုင်ရထားခဲ့ပါတယ်။ လီဗာပူးအသင်းခေါင်းဆောင် ဗန်ဒိုက်ကတော့ ကာရာဘောင်းဖလားကို လီဗာပူးမြို့ထံ ယူဆောင်လာပေးလိုတယ်လို့ ပွဲကြိုမှာ ထုတ်ပြောသွားပါတယ်။ ",
"btext3": "   ယူရိုပါလိဂ် ၁၆ သင်း ရှုံးထွက်အဆင့် ပွဲစဉ် ၂ ပွဲကိုတော့ လာမယ့်လ မန်စီးတီးပွဲ မတိုင်ခင် အဝေးကွင်းမှာ ပထမအကျော့နဲ့ ပွဲအပြီးမှာ ဒုတိယအကျော့တွေ အဖြစ် ယှဉ်ပြိုင်ရမှာဖြစ်ပါတယ်။ လီဗာပူးအသင်းရဲ့ ပရီးမီးယားလိဂ်ပွဲ မရှိတဲ့ ဒီအပတ် အမှတ်ပေးပွဲတွေမှာ စနေနေ့ နေ့ခင်း ၁၂ နာရီခွဲ ပွဲစဉ် မရှိခဲ့ပါဘူး။ လီဗာပူးပရိသတ်တွေကတော့ ပွဲစီစဉ်သူတွေရဲ့ မတရားမှုလို့ ကင်ပွန်းတပ်ခဲ့ကြပါတယ်။ လီဗာပူးနည်းပြနေရာကို အလွန်ဆို လက်မခံဘူးဆိုရင် စပို့တင်းမှ အာမိုရင်းနဲ့ ဂျာမာန်နည်းပြ နာဂယ်စမန်းတို့ကို ချိတ်ဆက်ဖို့ FSG ဘက်က ကြိုးစားမယ်လို့ တယ်လီဂရပ်က ဖော်ပြပါတယ်။   ",
"imgurl1":"https://lfcthadin.com/wp-content/uploads/2024/02/3445regwgw-678x381.jpg",
"imgurl2":"https://lfcthadin.com/wp-content/uploads/2024/02/3445regwgw-678x381.jpg",
"imgurl3":"no",
"video":"no"
 },

         {"ndate":"Feb  24 , 2024",
"htext":"ချန်ပီယံလိဂ်ထက် ဒီတစ်ကြိမ် လီဗာပူးကို နိုင်ဖို့က ပိုအရေးကြီးတယ် ဆိုလာတဲ့ ချယ်ဆီး ခံစစ်သမားချေးဝဲလ်",
"btext1":"ချယ်ဆီး လက်ထောက်အသင်းခေါင်းဆောင် ချေးဝဲလ်ကတော့ မနက်ဖြန် ကာရာဘောင်းဖိုင်နယ်မှာ လီဗာပူးကို အနိုင်ရပြီး ချန်ပီယံဖြစ်ဖို့ဟာ ချန်ပီယံလိဂ် အနိုင်ရတာထက် ပိုအရေးကြီးတယ်လို့ ပြောလာပါတယ်။ ၂၀၂၁ တုန်းက မန်စီးတီးကို အနိုင်ယူပြီး ဥရောပ ချန်ပီယံဖြစ်ခဲ့တဲ့ ချယ်ဆီးအသင်းထဲမှာ ချေးဝဲလ်ကလည်း ဆေးဗား၊ ရိစ်ဂျိမ်းတို့နဲ့အတူ ပါဝင်ခဲ့ပါတယ်။ အဲ့နောက်ပိုင်း ချယ်ဆီးအသင်းဟာ အနိမ့်အမြင့်တွေကို ကျော်ဖြတ်နေခဲ့ရတာကြောင့် နည်းပြသစ်၊ ပိုင်ရှင်သစ်နဲ့အတူ ပထမဆုံး ဆုဖလားရဖို့ အရေးကြီးတယ်လို့ အင်္ဂလန်သားက မြင်နေဟန် ရှိပါတယ်။ ",
"btext2":" ချေးဝဲလ်က “ ချန်ပီယံလိဂ်ရဲ့ ဂုဏ်ကျက်သရေက ပိုကြီးမားပေမယ့်လို့ အခုချိန်မှာ ကျနော်တို့အတွက်က ချန်ပီယံလိဂ်ထက် ကာရာဘောင်းဖလား အနိုင်ရဖို့ ပိုအရေးကြီးပါတယ်။ ကျနော်တို့အသင်း ပိုင်ဆိုင်ထားတဲ့ လူစာရင်း၊ ငယ်ရွယ်တဲ့ ကစားသမားတွေနဲ့ အတက်အကျ များလှတဲ့ ဒီရာသီအရဆိုရင် ကာရာဘောင်းဖလားကို အနိုင်ရရေးက သိပ်ကို အရေးကြီးပါတယ်။",
"btext3": "   ချန်ပီယံလိဂ်က ပိုကြီးမားတယ်လို့ ပြောနိုင်ပါတယ်။ ဒါပေမယ့် ကျနော်တို့ သွားနေတဲ့ ဦးတည်ချက်နဲ့ဆိုရင် ကာရာဘောင်းဖလားက ပိုအရေးပါပါတယ်။ ” လို့ ဆိုခဲ့တာ ဖြစ်ပါတယ်။ ၂၀၂၂ တုန်းက ကာရာဘောင်းဖလားအဖြစ် ဝင်ဘာလေမှာ လီဗာပူးနဲ့ ချယ်ဆီး ထိပ်တိုက်တွေ့ခဲ့သေးပြီး ပင်နယ်တီ အဆုံးအဖြတ်နဲ့အတူ လီဗာပူးက အနိုင်ရခဲ့ပါတယ်။ အဲ့တုန်းက အကြွေးကို ဒီတစ်ကြိမ် ဖိုင်နယ်မှာ ဆပ်မယ်လို့လည်း ချေးဝဲလ်က ဆိုခဲ့သေးတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/chill-cfc-lfc-efl-678x381.jpg",
"imgurl2":"https://lfcthadin.com/wp-content/uploads/2024/02/chill-cfc-lfc-efl-678x381.jpg",
"imgurl3":"no",
"video":"no"
 },

         {"ndate":"Feb  24 , 2024",
"htext":"ဝေဖန်တာတွေရော သူပုံစံ အတုခိုးပြီး အာတီတာ အောင်ပွဲခံတာကိုပါ ဂရုမစိုက်ဘူးလို့ ကလော့ပ် တုန့်ပြန်",
"btext1":"ကလော့ပ်ကတော့ ပွဲအပြီး သူ့ရဲ့ အောင်ပွဲခံမှုတွေကို လာပြီး ဝေဖန်မယ်ဆိုရင် “​ေ-ာက်ဂရုစိုက်နေမှာ မဟုတ်ဘူး” လို့ ခပ်ကြမ်းကြမ်း ပြောဆိုခဲ့သလို သူနဲ့ ပရိသတ်တွေ ကျေနပ်နေဖို့ပဲလိုတယ်လို့ တုန့်ပြန်လိုက်ပါတယ်။ အာဆင်နယ်ကို ၃-၁ နဲ့ ရှုံးတဲ့ပွဲမှာ အာတီတာက အလွန်အကျူး အောင်ပွဲခံခဲ့တယ်လို့ အင်္ဂလန်ဘောလုံး သုံးသပ်သူတွေက ဝေဖန်ခဲ့သလို ကလော့ပ် ပုံစံ လက်သီးထိုး အောင်ပွဲခံခြင်းဟာ ပြိုင်ဘက်ကို လေးစားမှု ကင်းမဲ့တာအဖြစ်လည်း ဝေဖန်ခံခဲ့ရတာပါ။ ဒါပေမယ့် လူတန်ကို ၄-၁ နဲ့ အနိုင်ရတဲ့ပွဲမှာ ကလော့ပ် ကိုယ်တိုင်က လက်သီးထိုးပြီး အောင်ပွဲခံမှုကို ပွဲကြည့်စင် လေးခုလုံးအတွက် လုပ်ပေးခဲ့ချိန်မှာတော့ တူညီတဲ့ ဝေဖန်သံတွေ ထွက်ပေါ်လာခဲ့တာ ဖြစ်ပါတယ်။ ",
"btext2":"ကလော့ပ်ကတော့ သူကြိုက်တာ သူလုပ်မှာဖြစ်ပြီး လီဗာပူးအသိုင်းအဝိုင်းက မဟုတ်တဲ့ ဝေဖန်သူတွ ဘာပြောတယ်ဆိုတာ ဂရုစိုက်နေမယ့်သူ မဟုတ်ကြောင်း ပြတ်ပြတ်သားသား တုန့်ပြန်ခဲ့ပါတယ်။ ကလော့ပ်က ပြောရာမှာ ” တခါတလေမှာ ကျနော်က ကြိုတင် ပလန်ချထားတာတွေ မဟုတ်ဘဲ စိတ်ထဲရှိတာ လုပ်တတ်ပါတယ်။ လူတန်ပွဲမှာ ပထမပိုင်း အခြေအနေနဲ့ ဒုတိယပိုင်း အခြေအနေတွေက ပြောင်းလဲသွားတယ်။ အဲ့ပွဲကို ကျနော် သိပ်ပျော်မိတယ်။ သိပ်ကောင်းတဲ့အားပေးမှုနဲ့ အရမ်းကောင်းတဲ့ စွမ်းဆောင်ရည် မြင်ခဲ့ရပါတယ်။ ဒါကြောင့် ကျနော် အောင်ပွဲခံတာပါ။ ကျနော်ရဲ့ အောင်ပွဲခံမှုနဲ့ ပတ်သက်လို့ မင်းတို့တွေ ကြိုက်သလို ရေးလို့ရတယ်။  ",
"btext3": "  ကျနော်တို့ကို နိုင်တုန်းက အာတီတာ အောင်ပွဲခံမှုအတွက် ပြောကြ ရေးကြတာလည်း ကျနော် ကြားပါတယ်။ အဲ့သည် အောင်ပွဲခံမှုက ကျနော်ရဲ့ မူပိုင်လည်း မဟုတ်ဘူး။ လူတိုင်း လုပ်ချင်သလို လိုက်လုပ်လို့ရတယ်။ ကျနော်က ပထမဆုံးသော လက်သီးထိုးပြီး အောင်ပွဲခံတဲ့သူ မဟုတ်သလို ဘယ်သူ့ ဘယ်သူကနေ အတူခိုးပြီး အောင်ပွဲခံတာလည်း မဟုတ်ဘူး။ ကိုယ်ဘာသာရယ် အသင်းပရိသတ်တွေနဲ့အတူ လုပ်ချင်တာ လုပ်လိုက်တာပဲ။ လီဗာပူး ပြင်ပ ကမ္ဘာက လူတွေ ဘာပြောနေကြတယ် ဆိုတဲ့အပေါ် ဂရုမစိုက်ပါဘူး။ ကျနော် လုံးဝကို ​ေ-ာက်ဂရုမစိုက်တာပါ။ အခု ကျနော် ပြောတဲ့ စကားလုံးအတိုင်း မင်းတို့ ချရေးလိုက်လို့ ရပါတယ်။ ကျနော်တို့က ကိုယ့်ဘာသာပဲ အောင်ပွဲခံတယ်။ ဘယ်သူကြိုက်တယ်၊ ဘယ်သူမကြိုက်ဘူး ဆိုတာတွေကို ဂရုမစိုက်ပါဘူး ” လို့ ဝေဖန်သူတွေကို အသိပေးခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/klopp-arteta-hand--678x381.jpg",
"imgurl2":"https://lfcthadin.com/wp-content/uploads/2024/02/klopp-arteta-hand--678x381.jpg",
"imgurl3":"no",
"video":"no"
 },

        {"ndate":"Feb  24 , 2024",
"htext":"အာမိုရင်းက ပိုသင့်တော်သူလို့ ဒေတာတွက်ချက်မှု၊ ဖိုင်နယ်မှာ လီဗာပူးကို ပစားမပေးကြဖို့ ဒိုင်တွေကို ပိုချက်တီနို သတိပေးခြင်းနဲ့ နံနက်ခင်း လီဗာပူး သတင်းများ",
"btext1":" သောကြာနေ့ အသင်းရဲ့ လေ့ကျင့်ရေး အစီအစဉ်ကို ဒါဝင်နဲ့ ဆာလာတို့ တက်ရောက်ခဲ့ကြပါတယ်။ ဘယ်လောက် အတိုင်းအတာထိ ပါဝင်ခဲ့ကြလဲတော့ မသိရပါဘူး။ လီဗာပူးအသင်းဟာ ယူရိုပါလိဂ်ပြိုင်ပွဲ ၁၆ သင်းအဆင့် ရှုံးထွက်မှာတော့ ချက်ကလပ် Sparta Prague အသင်းနဲ့ ထိပ်တိုက်တွေ့ပါတယ်။ Sparta Praha အသင်းသားတွေဟာ ရှုံးထွက်မှာ လီဗာပူးနဲ့အတွဲကျကြောင်း သိရချိန်မှာ ကလပ် အစည်းအဝေးခန်းအတွင်း ပျော်ရွှင်စွာ ခုန်ပေါက်ခဲ့ကြပါတယ်။",
"btext2":"ဘောလုံးပရိသတ်တွေကတော့ ပွဲကောင်းတစ်ပွဲ ကစားရမှာအတွက် ပျော်ရွှင်မှုလို့ မှတ်ချက်ပေးကြပါတယ်။ နှစ်သင်း နောက်ဆုံးကစားဖူးတာက ၂၀၁၁ တုန်းကဖြစ်ကာ ယူရိုပါလိဂ် ရှုံးထွက်မှာပဲ ဖြစ်ပါတယ်။ ပြီးခဲ့တဲ့နွေမှာ ကမ်းလှမ်းမှုတွေ ရခဲ့ပေမယ့်လို့ ယာဂင်ကလော့ပ်နဲ့ ပေးထားတဲ့ ကတိကို တည်ဖို့အတွက် လင်ဒါးက အသင်းမှာပဲ ဆက်နေခဲ့တာဖြစ်ပါတယ်။ လင်ဒါးက လီဗာပူးမှာ ကလော့ပ် တစ်ဦးတည်းအတွက် နံပါတ် ၂ လုပ်ပေးမယ်လို့ ကတိခံထားခဲ့တာ ဖြစ်ပါတယ်။ လီဗာပူးအသင်းဟာ မန်ယူနိုက်တက်၊ အာဆင်နယ်တို့နဲ့ ယှဉ်ပြိုင်ကစားမယ့် ရာသီကြို ပွဲစဉ်တွေကို စတင် ကြေညာလာခဲ့ပါပြီ။ ပရိသတ်တွေက ကလော့ပ်နေရာ အစားထိုးဖို့ အလွန်ဆိုကို သဘောကျပေမယ့်လို့ လက်ရှိ လီဗာပူးကစားဟန်နဲ့ဆိုရင် ချက်ခြင်း အဆင်ပြေမယ့် နည်းပြက စပို့တင်းမှ အာမိုရင်းဖြစ်တယ်လို့ BBC ကနေ ဒေတာပိုင်းအရ တွက်ချက်ပြလာပါတယ်။ ",
"btext3": "  တနင်္ဂနွေနေ့မှာ ကာရာဘောင်းဖလားကို အောင်နိုင်လိုပြီး ဒါဟာ သူ့အတွက်ထက် ပရိသတ်နဲ့ ကလပ်အတွက်ဖြစ်ပါတယ်လို့ ကလော့ပ်က ထုတ်ပြောလာပါတယ်။ နွေတုန်းက သူနဲ့အတူ လီဗာပူးမှာ ကစားဖို့အား ငြင်းဆန်ပြီး ချယ်ဆီးထံ ပြောင်းဖို့ ကိုင်ဆီဒို ရွေးချယ်သွားခြင်းကို နာကျင်ရတယ်လို့ မာကာက ပြောပါတယ်။ လက်ရှိ လီဗာပူးအသင်းရဲ့ ကွင်းတွင်း ကွင်းပြင်တွေမှာ မာကာရဲ့ ဩဇာ လွှမ်းမိုးမှု ကြီးမားလာခဲ့ကာ လီဗာပူးအဆင့်အတန်းနဲ့ ကိုက်ညီသူအဖြစ် အသင်းဝန်ထမ်းတွေက အထင်ကြီးမှုတွေ ရှိနေပါတယ်။ နည်းပြပိုချက်တီနိုက လီဗာပူးကို ရင်ဆိုင်ရတိုင်းမှာ အမြဲတမ်း ဒိုင်တွေက ဘက်လိုက်တယ်လို့ စွပ်စွဲခဲ့ကာ ၅၀-၅၀ အခြေအနေဆိုရင် သူတို့အသင်း အသာမရကြောင်းနဲ့ ပွဲကို မျှမျှတတ ကိုင်တွယ်ကြဖို့ ဒိုင်လူကြီးတွေအား တိုက်တွန်းပါတယ်။    ",
"imgurl1":"https://lfcthadin.com/wp-content/uploads/2024/02/dgrhrtu5685-678x381.jpg",
"imgurl2":"https://lfcthadin.com/wp-content/uploads/2024/02/dgrhrtu5685-678x381.jpg",
"imgurl3":"no",
"video":"no"
 },
 
        {"ndate":"Feb  23 , 2024",
"htext":"နက်တိုကို ခေါ်ယူရေး ကလပ်တွေ ရင်ဆိုင်နေရတဲ့ အဓိက အတားအဆီးကို David Ornstein ပြောပြလာ",
"btext1":"ဝုဗ်အသင်းမှ အသက် ၂၃ နှစ်အရွယ် တိုက်စစ်သမား နက်တိုဟာ ဒီနွေမှာ အင်္ဂလန် ထိပ်သီးတစ်သင်းသင်းထံ ပြောင်းနိုင်ကြောင်း သတင်းကြီးတွေ ထွက်နေပါတယ်။ ပေါ်တူဂီသားရဲ့ အပြောင်းအရွှေ့အတွက် David Ornstein က ပြောပြရာမှာ ” မေးခွန်းကောင်းပါ။ နက်တိုက ကောင်းမွန်တဲ့ ဘောလုံးရာသီ ပိုင်ဆိုင်ထားသလို လာမယ့် အပြောင်းအရွှေ့ စျေးကွက်မှာ စောင့်ကြည့်ရမယ့်သူ ဖြစ်ပါတယ်။ ပထမဆုံး ပြောချင်တဲ့ အချက်ကတော့ သူ ဝုဗ်ကနေ သေချာပေါက် ထွက်မယ်လို့ အာမခံချက် မရှိပါဘူး။ သူက ဝုဗ်အသင်းနဲ့ ၂၀၂၇ ခုနှစ်ထိ စာချုပ်ရှိထားသူပါ။ ",
"btext2":"ကစားသမားရဲ့ ကြံ့ခိုင်မှုဆိုင်ရာ မှတ်တမ်းနဲ့ ပတ်သက်လို့ ထောက်ပြခံရမှုတွေ ရှိပေမယ့် အာဆင်နယ်၊ လီဗာပူး၊ မန်စီးတီးနဲ့ ယူနိုက်တက်တို့ဟာ ပေါ်တူဂီ လက်ရွေးစင်ကို ခေါ်ယူဖို့ရာ အထင်ကြီးကြပါတယ်။ ဝုဗ်ကတော့ နက်တိုအတွက် ပြောင်းရွှေ့ကြေးအဖြစ် ပေါင် သန်း ၈၀ ရလိုပါတယ်။ ကလပ်တွေအတွက် ဒါကပဲ အတားအဆီးဖြစ်ပါလိမ့်မယ်။ ” လို့ဖြစ်ပါတယ်။ လီဗာပူးအသင်းဟာ နက်တိုကို အထင်ကြီးတာကြောင့် ကင်းထောက် စောင့်ကြည့်နေတာ အချိန်တစ်ခု ရှိခဲ့ပါပြီ။ ကစားသမားရဲ့ ဒဏ်ရာ မှတ်တမ်းကြောင့် သတိထားနေခြင်းသလို ဝုဗ်တောင်းတဲ့ ပြောင်းရွှေ့ကြေးကို သဘောကျဖွယ် မရှိပါဘူး။ ",
"btext3": " no     ",
"imgurl1":"https://lfcthadin.com/wp-content/uploads/2024/02/lfc-neto-2024-678x381.jpg",
"imgurl2":"https://lfcthadin.com/wp-content/uploads/2024/02/lfc-neto-2024-678x381.jpg",
"imgurl3":"no",
"video":"no"
 },

        
        {"ndate":"Feb  23 , 2024",
"htext":"မန်စီးတီးပွဲ သေချာပေါက် လွဲမယ့် အသင်းသား ၄ ဦးနဲ့တကွ ပပ်လင်ဒါး ပြောလာတဲ့ ဖိုင်နယ်ပွဲကြို ဆာလာ၊ ဒါဝင်ရဲ့ အခြေအနေ",
"btext1":"တနင်္ဂနွေနေ့ ကာရာဘောင်းဖလား ဖိုင်နယ်ပွဲအပြင် အက်ဖ်အေဖလားပွဲ၊ မန်စီးတီးနဲ့ ပရီးမီးယားလိဂ်ပွဲတွေကိုတော့ အယ်လီဆန်၊ ထရန့်၊ ကာတစ်ဂျုံး၊ ဂျိုတာတို့ သေချာပေါက် လွဲချော်ပြီဖြစ်ပါတယ်။ ဆာလာ၊ ဒါဝင်တို့ကတော့ ဒီအပတ်ပွဲမှာ ပြန်ပါကောင်းပါလာနိုင်ပါတယ်။ သူတို့ရဲ့ အခြေအနေအတွက် လက်ထောက်နည်းပြ ပပ်လင်ဒါးက အခုလို ပြောပါတယ်။ “ ဒွန်၊ ဒါဝင်၊ မိုတို့ရဲ့ အခြေအနေကို ကျနော်တို့ စောင့်ကြည့်ရပါမယ်။ ကျနော်တို့ ၂ ရက် အချိန်ရပါတယ်၊ ဒီကနေ့ လေ့ကျင့်ရေးရယ်၊ မနက်ဖြန် လေ့ကျင့်ရေးရယ်ပါ။ နောက်ဆုံး မိနစ်မှ ကျနော်တို့ စစ်ဆေးပါမယ်။ လူစာရင်းထဲ သူတို့ပါလာနိုင်ရင် ဒါ သတင်းကောင်းပါပဲ။ ” ",
"btext2":" “ ကာတစ်က ခြေကျင်းဝတ်မှာ ထိထားတာပါ။ နိုင်ငံတကာ သီတင်းပတ်လောက်မှာ သူပြန်လာနိုင်ပါလိမ့်မယ်။ အယ်လီဆန်ကတော့ နိုင်ငံတကာသီတင်းပတ် အပြီးမှ ပြန်လာမှာပါ။ သူ့ဒဏ်ရာက အချိန်ယူရပါမယ်။ ထရန့်နဲ့ ဂျိုတာတို့လည်း နိုင်ငံတကာ သီတင်းပတ် အပြီးလောက်မှ ပြန်လာနိုင်ပါမယ်။ ” ဒဏ်ရာရ ကစားသမားတွေကြောင့် လူငယ်လေးတွေတော့ ပွဲကစားခွင့်ရလာပါမယ်။ ၅ ပွဲဆက်တိုက် ပွဲထွက်ရမယ်ဆိုတာမျိုး မဟုတ်ပေမယ့် သူတို့ ပွဲကစားချိန် ရပါလိမ့်မယ် ” လို့ ပြောဆိုသွားပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/carb-city-darwin--678x381.jpg",
"imgurl2":"https://lfcthadin.com/wp-content/uploads/2024/02/carb-city-darwin--678x381.jpg",
"imgurl3":"no",
"video":"no"
 },



         {"ndate":"Feb  23 , 2024",
"htext":"ဒီကနေ့ည ယူရိုပါလိဂ် ၁၆ သင်း ရှုံးထွက် မဲခွဲမှုအတွက် သိကောင်းစရာများ",
"btext1":"ယူအီးအက်ဖ်အေရဲ့ ယူရိုပါလိဂ်ပြိုင်ပွဲဟာ အုပ်စုအဆင့် ပွဲစဉ်တွေ ပြီးဆုံးထားပြီဖြစ်သလို play-off ပွဲစဉ်တွေ ကစားခဲ့ပြီဖြစ်ကာ အနိုင်ရ ကလပ် ၈ သင်းလည်း ပေါ်ထွက်လာပါပြီ။ နောက်အဆင့်အတွက် မဲခွဲမှုတွေ ဒီကနေ့ညမှာ စတင်လာတော့မှာပါ။ ယူရိုပါလိဂ် ၁၆ သင်း ရှုံးထွက် စတင်မယ့် အချိန်? ဒီကနေ့ည မြန်မာစံတော်ချိန် ၅ နာရီခွဲမှာတော့ ယူရိုပါလိဂ် ၁၆ သင်းအဆင့် မဲခွဲမှု ရှိပါမယ်။ မဲခွဲမှုကို ယူအီးအက်ဖ်အေ ရုံးချုပ်ရှိရာ ဆွစ်ဇလန်နိုင်ငံ Nyon မြို့မှာ ပြုလုပ်မှာပါ။ ",
"btext2":"ဘယ်အသင်းတွေ ထိပ်တိုက်တွေ့မှာလဲ အုပ်စုအဆင့်မှာ အုပ်စုဗိုလ်နေရာ ရခဲ့တဲ့ ကလပ် ၈ သင်းဟာ play-off က တက်လာမယ့် ကလပ် ၈သင်းနဲ့ မဲနိုက် ယှဉ်ပြိုင်ရမှာဖြစ်ပါတယ်။ အုပ်စုဗိုလ်ရခဲ့တဲ့ အသင်းတွေက ဦးစားပေးအသင်းတွေဖြစ်ပါတယ်။ ဦးစားပေးအသင်း (၈) သင်း အတ္တလန်တာ ဘရိုက်တန် လေဗာကူဆင် လီဗာပူး ရိန်းဂျား ဆလားဗီးယား ပရာဟာ ဗီလာရီးရဲလ် ဝက်စ်ဟမ်း အခြား (၈) သင်း အေစီမီလန် ဘင်ဖီကာ ဖရန့်ဘတ် မာဆေး ကွာရာဘက် ရိုးမား စပါတာ ပရာဟာ စပို့တင်း ၁၆ သင်း ရှုံးထွက်မှာ နိုင်ငံတူတွေ အတွဲကျခွင့်ရှိလား? ဒီအဆင့်မှာ နိုင်ငံတူအသင်းတွေ အတွဲကျမှာ မဟုတ်ပါဘူး။  ",
"btext3": "   ရှုံးထွက်ကို ၂ ကျော့ကစားမှာလား? ရှုံးထွက်ကို ၂ ကျော့ကစားမှာဖြစ်ကာ ဦးစားပေးအသင်းတွေဟာ ဒုတိယအကျော့ကို အိမ်ကွင်းမှာ ယှဉ်ပြိုင်ကစားရပါမယ်။ အိမ်ကွင်း၊ အဝေးကွင်း ဂိုးရလဒ် တူညီနေမယ်ဆိုရင် မိနစ် ၁၈၀ နောက်ပိုင်း အချိန်ပို မိနစ် ၃၀ ကစားရမှာပါ။ ဆက်လက်ပြီး ရလဒ် တူညီနေရင် ပင်နယ်တီ အဆုံးအဖြတ် ကန်ရပါမယ်။ ယူရိုပါလိဂ် ၁၆ သင်း ရှုံးထွက် ကန်မယ့် အချိန် ပထမအကျော့ကို မတ်လ ၇ ရက်နေ့မှာ ယှဉ်ပြိုင်စေပြီး ဒုတိယအကျော့ကတော့ မတ်လ ၁၄ ရက်ဖြစ်ပါတယ်။ နောက်ပိုင်းမှာ ကွာတားဖိုင်နယ်၊ ဆီမီးဖိုင်နယ် ပွဲစဉ်တွေကို ဆက်လက် မဲခွဲပါမယ်။ ဖိုင်နယ်ကိုတော့ မေလ ၂၂ ရက်နေ့ အိုင်ယာလန်ရဲ့ Dublin Arena ကွင်းမှာ ယှဉ်ပြိုင်စေမှာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/euro-lfc-2024-678x381.jpg",
"imgurl2":"https://lfcthadin.com/wp-content/uploads/2024/02/euro-lfc-2024-678x381.jpg",
"imgurl3":"no",
"video":"no"
 },


         {"ndate":"Feb  23 , 2024",
"htext":"အားကစားဒါရိုက်တာသစ် အပြီးသတ် ရွေးချယ်မယ့် အချိန်ကို အတည်ပြုထားတဲ့ လီဗာပူး",
"btext1":"လီဗာပူးအသင်းဟာ အားကစားဒါရိုက်တာသစ်ကို လာမယ့် ၅ ပတ်အတွင်း အတည်ပြု ရွေးချယ်ဖို့ ဆုံးဖြတ်ခဲ့ပြီဖြစ်ပါတယ်။ အဆိုပါရာထူးအတွက် စိတ်ကြိုက် လူစာရင်းတစ်ခုကို လီဗာပူးအသင်းဘက်က ရွေးချယ်ထားပြီဖြစ်ကာ ဘယ်သူ့ကို ချိတ်ဆက် ကြိုးစားမလဲကိုတော့ မတ်လအကုန်မှာ ရွေးချယ်သွားမှာဖြစ်ကြောင်း The Athletic သတင်းထောက် David Ornstein က အတည်ပြုပါတယ်။ ” လီဗာပူးအသင်းနဲ့ FSG တို့ဟာ သူတို့စိတ်ကြိုက် အားကစားဒါရိုက်တာကို မတ်လအကုန်မှာ ရွေးချယ်ပါမယ်။ သူကပဲ လီဗာပူးမန်နေဂျာ ဒါမှမဟုတ် နည်းပြချုပ် ရှာဖွေရေးကို ဦးဆောင်သွားမှာ ဖြစ်ပါတယ်။ ",
"btext2":" နောက်ကွယ်မှာ ကြိုးစားမှုတွေ ရှိနေပြီလို့ ကျနော် ပြောနိုင်ပါတယ်။ လီဗာပူးအသင်းဟာ ရိုးမား၊ အေစီမီလန် ဒါရိုက်တာဟောင်း Frederic Massara နဲ့ ပြင်သစ်ကလပ် နိုက်အသင်း ဒါရိုက်တာ Florent Ghisolfi တို့ကို သဘောကျနေပါတယ်။ ဒေ့ဗ်ဖော်လိုးနဲ့ ဘယ်ရီဟန်သာတို့လို အရည်အချင်းမြင့်မားတဲ့ ဝန်ထမ်းတွေကိုလည်း သဘောကျပေမယ့်လို့ ချိန်သားကိုက်မှုကပဲ အဓိကကျလာမယ် ထင်ပါတယ် ” လို့ Ornstein က ဖော်ပြသွားပါတယ်။",
"btext3": "  ဂျော့ရှမတ်ကီနဲ့ အစားဝင်လာမယ့် အားကစားဒါရိုက်တာသစ်ဟာ ယာဂင်ကလော့ပ်နေရာ ဘယ်သူ့ကို တာဝန်ပေးမလဲဆိုတဲ့ ကိစ္စကြီးကို တာဝန်ယူ ရွေးချယ်ပေးရမှာပါ။ ၎င်းကပဲ ရွေးချယ်ခံ နည်းပြကို လီဗာပူးထံ ရောက်လာဖို့လည်း ဆွဲဆောင်ရမှာ ဖြစ်ပါတယ်။ အားကစားဒါရိုက်တာသစ်နဲ့ မန်နေဂျာသစ် ခန့်အပ်ရေး ကိစ္စတွေကို ဇွန် သို့မဟုတ် ဇူလိုင်လမှာတင် အပြီးသတ်ရမယ်လို့ ခန့်မှန်းထားပါတယ်။    ",
"imgurl1":"https://lfcthadin.com/wp-content/uploads/2024/02/klopp-sd-2024--678x381.jpg",
"imgurl2":"https://lfcthadin.com/wp-content/uploads/2024/02/klopp-sd-2024--678x381.jpg",
"imgurl3":"no",
"video":"no"
 },


         {"ndate":"Feb  23 , 2024",
"htext":"ကလော့ပ်အတွက် အားထုတ်မယ်ဆိုတဲ့ ဝါတာရု၊ ယူရိုပါလိဂ် ပြိုင်ဘက်တွေ ထွက်ပေါ်လာခြင်းနဲ့ နံနက်ခင်း လီဗာပူးသတင်းများ",
"btext1":" ကွင်းလယ်လူ ဝါတာရုကတော့ ကလော့ပ် ထွက်ခွာတော့မှာကို ကြားသိရတာ အရမ်း ဝမ်းနည်းမိတယ်လို့ ထုတ်ပြောပါတယ်။ သူကတော့ နည်းပြကို ဆုဖလားတွေနဲ့ နှုတ်ဆက်လိုတာကြောင့် ကြိုးစားမယ်လို့ ဆိုပါတယ်။ ရီးရဲလ်မက်ဒရစ်ဟာ ဘယ်လင်ဟမ်ကို မခေါ်ယူခင် တိုက်စစ်ပိုင်း အားဖြည့်ဖို့ ဒါဝင် နူးညက်စ်ကို အတော်လေး သဘောကျခဲ့ပေမယ့် ကွင်းလယ်ကို ဦးစားပေးလိုခဲ့ပါတယ်။ ရာသီစတုန်းက ဒါဝင်ကို ခေါ်ယူဖို့ ချယ်ဆီးတို့ စိတ်ဝင်စားခဲ့တာက သတင်းမှန်ဖြစ်ပါတယ်။ ချယ်ဆီးဟာ ရိုမီယိုနဲ့ ကိုင်ဆီဒိုတို့ကို ခေါ်ယူရေး အားထည့်ခဲ့ရတာကြောင့် ဒါဝင်ဘက် မလှည့်နိုင်ခဲ့တာပါ။",
"btext2":" ဂန်းနားဟောင်း ပေါမာဆန်ကတော့ ဝင်ဘာလေမှာ လီဗာပူးကို ချယ်ဆီးအသင်းက ဖြိုခွင်နိုင်မယ်လို့ ယုံကြည်နေပါတယ်။ ဂျေဒန် ဒန့်စ်ဟာ ဒီရာသီမှာ စီနီယာအသင်းအတွက် ပွဲကစားပေးခွင့်ရတဲ့ ၁၅ ဦးမြောက် အကယ်ဒမီ အသင်းသားဖြစ်ပါတယ်။ ဒီနှစ်တွေအတွင်း ဆက်တိုက် ပြုပြင်လာခဲ့တဲ့ လီဗာပူး အကယ်ဒမီဟာ လည်ပတ်မှု ကောင်းမွန်လာနေပါပြီ။ ယူရိုပါလိဂ် ရှုံးထွက်အဆင့်မှာ လီဗာပူးအသင်း ရင်ဆိုင်ရနိုင်တဲ့ ကလပ် ၈ သင်း နာမည်တွေ ထွက်ပေါ်လာပါပြီ။ ကွာရာဘတ်၊ အေစီမီလန်၊ ဖရန့်ဘတ်၊ ဘင်ဖီကာ၊ မာဆေး၊ ရိုးမား၊ စပါတာနဲ့ စပို့တင်းတို့ဖြစ်ပါတယ်။",
"btext3": " ဂျာမာန်သတင်းထောက်တွေကတော့ လီဗာပူးဟာ အလွန်ဆိုနဲ့ စကားပြောမှု တိုးတက်တဲ့ အခြေအနေမျိုး ရှိနေပြီလို့ ဆိုပါတယ်။ စပိန်သားကတော့ လေဗာကူဆင်အတွက် အာရုံစိုက်နေကြောင်းပဲ ဖြေဆိုပါတယ်။ ဘိုင်ယန်မြူးနစ် တိုက်စစ်သမား သောမက်စ် မူလာက သူအနေနဲ့ ကစားသမားအဖြစ် ကစားပေးရမယ်ဆိုရင် စီးတီးအတွက် ကစားပေးလိုပြီး ပရိသတ်တစ်ယောက် အဖြစ် အားပေးခွင့်ရမယ်ဆိုရင်တော့ အန်ဖီးကွင်းမှာ လီဗာပူးအသင်းကို အားပေးလိုတယ်လို့ ပြောပါတယ်။     ",
"imgurl1":"https://lfcthadin.com/wp-content/uploads/2024/02/9512322024-678x381.jpg",
"imgurl2":"https://lfcthadin.com/wp-content/uploads/2024/02/9512322024-678x381.jpg",
"imgurl3":"no",
"video":"no"
 },


         {"ndate":"Feb  22 , 2024",
"htext":"လီဗာပူးပရိသတ်တွေအတွက် သတင်းကောင်း တစ်ခုကို ဝေမျှလာတဲ့ ဂျာမာန်သတင်းထောက်",
"btext1":" လီဗာပူးအသင်းဟာ ယာဂင်ကလော့ပ်နေရာ အစားထိုးဖို့ နည်းပြသစ် ရှာဖွေမှုကို နောက်ကွယ်မှာ ကြိုးစားနေကာ အရှိန်ရလာခဲ့ပြီဖြစ်ပါတယ်။ ဒေတာသုတေသန ဒါရိုက်တာ William Spearman နဲ့ FSG ဥက္ကဋ္ဌ Mike Gordon တို့ဟာ နည်းပြသစ် ခန့်အပ်ရေးအတွက် အလားအလာရှိသူတွေကို ရှာဖွေပြီး စာရင်းတစ်ခု လုပ်ထားကြတာပါ။ သူတို့ထဲမှာ အလွန်ဆိုက ထိပ်ဆုံးမှာရှိနေကာ ဘရိုက်တန်မှ ဒီဇာဘီနဲ့ စပို့တင်းမှ အာမိုရင်းတို့လည်း ပါဝင်လာကြပါတယ်။ ဘိုင်ယန်မြူးနစ်ကလည်း တူချယ်ကို နွေမှာ ရာထူးကနေ ထုတ်ပယ်ပြီးရင် နည်းပြသစ် ခန့်အပ်ဖို့ရာ အလွန်ဆိုကို လျာထားခြင်းကြောင့် လီဗာပူးနဲ့အပြိုင် ဖြစ်လာခဲ့ပါတယ်။",
"btext2":" Sky Germany ရဲ့ ဂျာမာန်သား သတင်းထောက် Florian Plettenberg ကတော့ လီဗာပူးအသင်းကော ဘိုင်ယန်မြူးနစ်အသင်းပါ အလွန်ဆိုထံ ဆက်သွယ်မှု ပြုလုပ်ခဲ့ပြီလို့ ဖော်ပြလာပါတယ်။ အလွန်ဆိုရဲ့ အေးဂျင့်ဟာ ကလပ်နှစ်သင်းထံက ကမ်းလှမ်းမှုကို ရခဲ့ကြောင်းနဲ့ ဘိုင်ယန်မြူးနစ်အသင်း အလွန်ဆိုကို ခေါ်ယူနိုင်ဖို့ကတော့ “အရမ်းကို ခက်ခဲပါတယ်” လို့ ညွှန်းဆိုခဲ့ပါတယ်။",
"btext3": "  ဂျာမာန် kicker ရဲ့ သတင်းထောက် Georg Holzner ကလည်း လီဗာပူးအသင်းဟာ အလွန်ဆိုကို ခေါ်ယူရေး ဆွေးနွေးမှု တိုးတက်တဲ့ အဆင့်တွေထံ ရောက်ရှိသွားခဲ့ပြီလို့ ဖော်ပြခဲ့တယ်။ Georg Holzner ကပဲ လက်တလောမှာတော့ လေဗာကူဆင်မှာ အလွန်ဆို တစ်ရာသီ ဆက်နေတာမျိုး ဖြစ်မလာဘူးလို့ ယတိပြတ် မပြောနိုင်သေးကြောင်းပါ အသိပေးခဲ့ပါသေးတယ်။ လီဗာပူးအသင်းဟာ မန်နေဂျာသစ် နေရာအတွက် ကလပ်ကစားသမားဟောင်းဖြစ်တဲ့ အလွန်ဆိုကို ဦးတည် ကြိုးစားနေဟန်ရှိကာ အဆင်မပြေခဲ့ရင်တော့ ဘရိုက်တန်နည်းပြ ဒီဇာဘီကို ဦးစားပေးဖွယ် ရှိနေပါတယ်။    ",
"imgurl1":"https://lfcthadin.com/wp-content/uploads/2024/02/alonso-dezer-klopp-lfc-678x381.jpg",
"imgurl2":"https://lfcthadin.com/wp-content/uploads/2024/02/alonso-dezer-klopp-lfc-678x381.jpg",
"imgurl3":"no",
"video":"no"
 },

         {"ndate":"Feb  22 , 2024",
"htext":"ဆာလာ၊ ဒါဝင်တို့ရဲ့ အခြေအနေကို ကလော့ပ် အရိပ်အမြွက် ပြောလာ",
"btext1":"လူတန်တောင်းနဲ့ပွဲမှာ တိုက်စစ်သမားတွေဖြစ်တဲ့ ဆာလာနဲ့ ဒါဝင်တို့ဟာ ပွဲနေ့ လူစာရင်းမှာပါ မပါဝင်ခဲ့ကြပါဘူး။ နှစ်ဦးလုံးဟာ ကြွက်သား ဒဏ်ရာတွေရှိနေကြတာဖြစ်ကာ လူတန်ပွဲအတွက် ကြံ့ခိုင်မှု မပြည့်ဘူးဆိုတာကို ပွဲကြိုမှာတည်းက သိထားခဲ့ကြပြီး ဖြစ်ပါတယ်။ သူတို့နေရာ အစားဝင်ခဲ့တဲ့ ဟာဗေးနဲ့ ဂက်ပိုတို့ဟာ သွင်းဂိုး ကိုယ်စီ ရခဲ့ကြပါတယ်။ တနင်္ဂနွေနေ့ ဝင်ဘာလေမှာ ချယ်ဆီးအသင်းနဲ့ ကာရာဘောင်းဖလား ယှဉ်ပြိုင်ရဖို့ ရှိနေကာ ဆာလာနဲ့ ဒါဝင်တို့ ပါဝင်နိုင်မလား မသေချာသေးပါဘူး။ “ သူတို့တွေ (ဒဏ်ရာရနေသူတွေ) ဒီညပွဲမှာ မကစားနိုင်ပါဘူး။ တနင်္ဂနွေနေ့ပွဲမှာ ဘယ်သူ ပြန်ပြီး ပါနိုင်မလဲ ကြည့်ရပါမယ်။ ဒါပေမယ့် အခုချိန်ခါမှာ အဲ့တာက အရေးကြီး ကိစ္စ မဟုတ်သေးပါဘူး ” လို့ ပွဲနေ့အတွင်း စကိုင်းစပေါ့နဲ့ တွေ့ဆုံမှုမှာ ကလော့ပ်က ဖြေဆိုပါတယ်။ ",
"btext2":"ဒါဝင်နဲ့ ဆာလာအပြင် အယ်လီဆန်၊ ထရန့်၊ သီယေဂို၊ ကာတစ်ဂျုံး၊ ဆိုဘိုစလိုင်၊ ဂျိုတာတို့ ဒဏ်ရာပြဿနာတွေ ရင်ဆိုင်နေရကာ ဖိုင်နယ်ပွဲမှာ သူတို့ထဲက အချို့ ပြန်သက်သာလာဖို့ မျှော်လင့်နေကြဆဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/darwin-salah-lfc-injuried--678x381.jpg",
"imgurl2":"https://lfcthadin.com/wp-content/uploads/2024/02/darwin-salah-lfc-injuried--678x381.jpg",
"imgurl3":"no",
"video":"no"
 },


         {"ndate":"Feb  22 , 2024",
"htext":"ကလော့ပ် မရှိတော့ရင် လီဗာပူးက ယူနိုက်တက်ရဲ့ ပြိုင်ဘက်ကို မဟုတ်ဘူး ဆိုလာတဲ့ ယူနိုက်တက် ကစားသမားဟောင်း",
"btext1":" ဒီနွေမှာ လီဗာပူးအသင်းကနေ ယာဂင်ကလော့ပ် ထွက်ခွာမယ့် ကိစ္စဟာ အသင်းအတွက် အထိနာတဲ့ သတင်းဆိုးဖြစ်သလို ပြိုင်ဘက်တွေအတွက်တော့ သတင်းကောင်း တစ်ခုလည်း ဖြစ်လာပါတယ်။ ဒီလထဲမှာပဲ အဓိက ရှယ်ယာရှင်တစ်ဦးအဖြစ် ဆာဂျင်ရက်ကလစ်ကို ဘုတ်အဖွဲ့ထဲ ထည့်နိုင်ခဲ့ပြီဖြစ်တဲ့ မန်ချက်စတာ ယူနိုက်တက်အတွက်ကတော့ ကလော့ပ် မရှိတော့ချိန်မှာ လီဗာပူးကို ကျော်တက်နိုင်မယ်လို့ ယုံကြည်ချက်တွေ ပြင်းထန်နေပါတယ်။ ဆာဂျင်ရက်ကလစ်က ယူနိုက်တက် ပရော်ဂျက်တစ်ခုကို ရေးဆွဲနေပြီး ၃ နှစ်အတွင်း မန်ချက်စတာကလပ်ကို အင်္ဂလန်ရဲ့ ထိပ်ဆုံးတွေထဲ ပြန်ရောက်လာစေဖို့နဲ့ သူတို့ရှေ့မှာ ပိတ်ကာနေတဲ့ လီဗာပူးကို ရှင်းထုတ်ဖို့တွေ ရည်ရွယ်လာပါတယ်။",
"btext2":"ရက်ကလစ်ကိုယ်တိုင်ကပဲ ” ကျနော်တို့ရဲ့ နားငြီးတဲ့ အိမ်နီးနားချင်းတွေဖြစ်တဲ့ မန်စီးတီး၊ လီဗာပူးအသင်းတွေထံက သင်ယူရမှာပါ။ သူတို့က ကျနော်တို့ရဲ့ ရန်သူတော်တွေဖြစ်သလို ရှင်းထုတ်ရမယ့် ပြိုင်ဘက်တွေဖြစ်ပါတယ်။ ကျနော်တို့တွေက အင်္ဂလန်မြောက်ပိုင်းရဲ့ ထိပ်တန်း ၃ သင်းဖြစ်ပြီး လက်တလောမှာတော့ သူတို့ နှစ်သင်း (လီဗာပူး၊ မန်စီးတီး) က ဆုဖလား စိန်ခေါ်မှုမှာ ကျနော်တို့ထက် နည်းနည်းလေး ပိုသာနေပါတယ်။ သူတို့ကို ဖယ်ရှားပြီး ယူနိုက်တက်ကို ပိုကောင်းတဲ့ နေရာတွေထံ ရောက်အောင် ပို့ဆောင်ရမှာက ကျနော်တို့ သိပ်လုပ်လိုတဲ့ ကိစ္စပါပဲ ” လို့ ပြောဆိုပါတယ်။  ",
"btext3": "  သရဲနီကစားသမားဟောင်း တစ်ဦးဖြစ်တဲ့ ရွိုင်ယန်ဂစ်ကဆိုရင် ” နောက်ရာသီမှာ မန်ချက်စတာ ယူနိုက်တက်က ပရီးမီးယားလိဂ်ကို အောင်မြင်သွားနိုင်ပါတယ်။ ကျနော် တကယ်ပြောနေတာပါ။ လီဗာပူးကနေ ကလော့ပ် ထွက်တော့မှာပါ၊ အာဆင်နယ်ကလည်း အသုံးစရိတ် မထုတ်နိုင်တော့ပါဘူး။ ကျနော်တို့ စောင့်ကြည့်ရမှာ မန်စီးတီးပဲ ရှိပါတယ် ” ဆိုတဲ့ထိ ပြောဆိုခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/klopp-tenhag-giggs-678x381.jpg",
"imgurl2":"https://lfcthadin.com/wp-content/uploads/2024/02/klopp-tenhag-giggs-678x381.jpg",
"imgurl3":"no",
"video":"no"
 },

         {"ndate":"Feb  22 , 2024",
"htext":"လူတန်ပွဲမှ အကောင်းဆုံး ကစားသမား၊ ၁၀ ဂိုး အထက်သွင်းတဲ့ အသင်းသား ၅ ဦး၊ ထရန့်ကို စိန်ခေါ်လာတဲ့ ရိုဘိုနဲ့ နံနက်ခင်း လီဗာပူး သတင်းတိုများ",
"btext1":"လူတန်တောင်းကို ၄-၁ ဖြင့် အနိုင်ရခဲ့တာကြောင့် လီဗာပူးအသင်းဟာ ဒုတိယနေရာမှ မန်စီးတီးကို ၄ မှတ်၊ တတိယနေရာက အာဆင်နယ်ကို ၅ မှတ် အမှတ်ဖြတ်လာနိုင်ပါပြီ။ လီဗာပူးအသင်းဟာ ဥရောပ ထိပ်ဆုံး လိဂ် ၅ ခုအတွင်း ပထမဆုံးအဖြစ် သွင်းဂိုး ၁၀ ဂိုးနဲ့အထက် သွင်းယူနိုင်တဲ့ အသင်းသား ၅ ဦးထိရှိလာပါတယ်။ ဟာဗေးရဲ့ သွင်းဂိုးနဲ့အတူ လီဗာပူးအသင်းဟာ ဒီရာသီ ပြိုင်ပွဲစုံမှာ သွင်းဂိုး ၁၀၀ ပထမဆုံးပြည့်တဲ့ ဥရောပအသင်း ဖြစ်လာပါတယ်။  ",
"btext2":"လူတန်တောင်းပွဲမှာ ဗန်ဒိုက်နဲ့ ဂက်ပိုတို့ရဲ့ သွင်းဂိုး နှစ်ဂိုးကြားမှာ ကြာချိန် ၁၂၅ စက္ကန့်ပဲ ရှိခဲ့ပါတယ်။ ဒီယက်ဇ်ရဲ့ သွင်းဂိုးအတွက် ဂိုးထောက်ပံ့မှု လုပ်ပေးနိုင်တာကြောင့် ရော်ဘတ်ဆန်ဟာ ထရန့်ရဲ့ ခံစစ်သမားတွေထဲ ဂိုးထောက်ပံ့မှု အများဆုံး ဆိုတဲ့ ၅၈ ကြိမ် စံချိန်ကို လိုက်မီခဲ့ပါပြီ။ လူတန်တောင်းပွဲမှာ ပွဲစဉ်ရဲ့ အကောင်းဆုံး ကစားသမားအဖြစ် အသင်းပရိသတ်တွေက မာကာကို မဲပေးခဲ့ကြပါတယ်။ သူတို့အသင်း ဦးဆောင်ဂိုး သွင်းမိခြင်းဟာ လီဗာပူးပရိသတ်တွေရဲ့ ဒေါသကို သွားဆွမိလိုက်တာပဲလို့ လူတန်တောင်းနည်းပြက ပြောပါတယ်။ လူစားဝင်လာတဲ့ ၁၈ နှစ်သား လီဗာပူးတိုက်စစ်မှူး ဒန့်ရဲ့ ဖခင်နဲ့ ကွင်းထဲမှာ ပြိုင်ဘက်အဖြစ် ရင်ဆိုင်ဖူးတယ်လို့လည်း သူက ပြောပါတယ်။ ",
"btext3": "   ပထမပိုင်းမှာ အရေးနိမ့်နေပေမယ့် ဂိုးပြတ် နိုင်ပွဲ ဖော်ဆောင်နိုင်တာဟာ အန်ဖီးကွင်းမှာ အနောက်ကနေ အားပေးနေကြတဲ့ ပရိသတ်တွေကြောင့်ပါလို့ ဟာဗေးက မှတ်ချက်ပေးပါတယ်။ လီဗာပူးအသင်းဟာ နောက်ဆုံးကစားထားတဲ့ ပရီးမီးယားလိဂ် ၇ ပွဲမှာ ဒုတိယပိုင်းအတွင်း ၄ ဂိုး သွင်းခဲ့တာ ၃ ပွဲရှိထားပါတယ်။   ",
"imgurl1":"https://lfcthadin.com/wp-content/uploads/2024/02/436457hdfgd-678x381.jpg",
"imgurl2":"https://lfcthadin.com/wp-content/uploads/2024/02/436457hdfgd-678x381.jpg",
"imgurl3":"no",
"video":"no"
 },


         {"ndate":"Feb  22 , 2024",
"htext":"လူတန်တောင်းကို အနိုင်ကစားဖို့ သူ့ရဲ့ ကတိစကားကို ချိုးဖောက်ခဲ့ရပါကြောင်း ယာဂင်ကလော့ပ် ဝန်ခံ",
"btext1":" လီဗာပူးနည်းပြ ယာဂင်ကလော့ပ်က လူတန်ကို ၄-၁ နဲ့ အနိုင်ရတဲ့ပွဲအတွင်း အသင်းသားတွေ မိုးကြိုးမုန်တိုင်းတွေလို မွှေနှောက်ကစားရေး တွန်းအားပေးဖို့ သူ့ရဲ့ ကတိကို ချိုးဖျက်ခဲ့ရပါတယ်။ ပွဲအစ ၁၂ မိနစ်မှာ အတော်လေးကောင်းတဲ့ တိုက်စစ်စုဖွဲ့ပုံကနေ လူတန်က ဦးဆောင်ဂိုး ရယူခဲ့တာပါ။ ပထမပိုင်း ၄၅ မိနစ်လုံး လီဗာပူးအသင်း ထိုးဖောက် ကစားပေမယ့် ချေပဂိုး ပြန်မရခဲ့ကာ ဒုတိယပိုင်းမှ ဗန်ဒိုက်၊ ဂက်ပို၊ ဒီယက်ဇ်နဲ့ ဟာဗေးတို့က ဂိုးတွေ သွင်းယူခဲ့တာ ဖြစ်ပါတယ်။ “ ဒီညကတော့ အမြဲတမ်း ပြောဆိုနေကြတော့မယ့် ခက်ခဲတဲ့ တစ်ထောင့်တစ်ည ပွဲတွေထဲက တစ်ပွဲဖြစ်သွားခဲ့ပါပြီ။ ကျနော် သိပ်ပျော်နေပါတယ် ” လို့ ကလော့ပ်က ပီတိစကား ပြောပါတယ်။",
"btext2":"ဒီည လီဗာပူးလူစာရင်းမှာ ဆာလာ၊ ဒါဝင် မပါနိုင်ခဲ့ပါဘူး။ ဂျိုတာ၊ ဂျုံး၊ ဆိုဘိုစလိုင်၊ ထရန့်၊ သီယေဂိုတို့ကလည်း ဒဏ်ရာတွေကြောင့် မပါနိုင်ခဲ့ပါဘူး။ အကယ်ဒမီထွက် တွေကိုပါ ထည့်သုံးခဲ့ရတဲ့ ဒီပွဲမှာ ကလော့ပ်က ၂၀၁၉ တုန်းက ဘာစီလိုနာကို အနိုင်ရခဲ့တဲ့ ပွဲနဲ့ နှိုင်းယှဉ်ပြီး ဖိအားပေးခဲ့ပါတယ်။ ကလော့ပ်က ထုတ်ပြောရာမှာ “ ဒုတိယပိုင်းမှာ ကျနော်တို့ရဲ့ ကစားပုံက မိုးကြိုးမုန်တိုင်း တစ်ခုလိုပါပဲ။ ဒီပွဲကို စံနမူနာအဖြစ် ကျနော် မကြာခဏ ထုတ်ပြောနေတော့မှာပါ။ လွန်ခဲ့တဲ့ လအနည်းငယ်တုန်းက ဘာစီလိုနာကို အနိုင်ရခဲ့တဲ့ပွဲကို ဥပမာပေး ထုတ်ပြောတာမျိုး မလုပ်တော့ပါဘူးလို့ အသင်းကို ကျနော် ကတိပေးထားခဲ့တယ်။ ဒီနေ့တော့ အဲ့ကတိကို ချိုးဖျက်ပြီး ‘ဒါဟာ မင်းတို့ရင်ဆိုင်ရမယ့် ဘာစီလိုနာပဲ’ လို့ ကျနော် ပြန်သုံးခဲ့ပါတယ်။ ဘာလို့လဲဆိုတော့ အနေအထားက ဆင်တူပါတယ်။ ကျနော်တို့ ကစားသမားတွေ အများကြီး လက်လွတ်ထားရတာလည်း တူပါတယ်။ အဲ့တုန်းကလိုပဲ ဒီတစ်ကြိမ်မှာလည်း ပွဲအတွက် မပါနိုင်တဲ့ အသင်းသားတွေကို မေ့ထားကြဖို့ သူတို့ကို ကျနော် တိုက်တွန်းခဲ့တယ်။ ",
"btext3": "    တကယ်ဆို စိတ်ဓါတ်ကျပြီး အလျော့ပေးသွားလို့ရတဲ့ အကြောင်းရင်းတွေမှ အများကြီးပါ။ ဒါပေမယ့် ဒီညမှာ သိပ်ကို ပြင်းထန်တဲ့ အုပ်စုလိုက် ကြိုးစားမှုကို မြင်ခဲ့ရတယ်။ မကောင်းတဲ့ အတွေးတွေနဲ့ ကိုယ့်ဘာသာ ကန့်သတ်မထားသမျှ မင်းက အကောင်းဆုံး လုပ်နိုင်မှာပါ။ ဒီည လီဗာပူးအသင်းသားတွေ လုပ်ပြခဲ့သလိုပေါ့ ” လို့ပဲ ဖြစ်ပါတယ်။ ဒီနိုင်ပွဲကြောင့် လီဗာပူးအသင်းဟာ မန်စီးတီး၊ အာဆင်နယ်တို့ထက် ပွဲပိုကစားထားကာ ၄ မှတ်၊ ၅ မှတ်တွေဖြင့် အမှတ်ဖြတ်ထားနိုင်ပြီ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/02/klopp-luton-41-678x381.jpg",
"imgurl2":"https://lfcthadin.com/wp-content/uploads/2024/02/klopp-luton-41-678x381.jpg",
"imgurl3":"no",
"video":"no"
 },


         {"ndate":"Feb  22 , 2024",
"htext":"ရှုံးပွဲအပြီး ဒေါသကြီးတဲ့ အန်ဖီးလူအုပ်ကြီးက မယုံနိုင်စရာကောင်းကြောင်းနဲ့ လီဗာပူးကို ယှဉ်ကစားရတာ အသက်ရှုကြပ်တယ်လို့ လူတန်တောင်း မန်နေဂျာ ဝန်ခံ",
"btext1":"အန်ဖီးကွင်းမှာ လီဗာပူးကို ဦးဆောင်ဂိုးသွင်းနိုင်ခဲ့ပေမယ့် ပွဲအပြီး ၄-၁ ဖြင့် ရှုံးနိမ့်ခဲ့တဲ့နောက် လူတန်တောင်းနည်းပြက မယုံနိုင်စရာ အားပေးမှု၊ အသက်ရှုကြပ်လောက်တဲ့ ဖိအားပေး ကစားဟန် စတဲ့ စကားလုံးတွေဖြင့် ချီးကျူးမှု လုပ်သွားခဲ့ပါတယ်။ အန်ဖီးကွင်းဟာ တန်းဆင်းဇုန်က ကလပ်တွေကို ရင်ဆိုင်ရာမှာ ဒီလောက်ထိ ပြင်းပြ ထက်သန်တာမျိုး မြင်ရလေ့ မရှိပါဘူး။ ဒါပေမယ့် ပထမပိုင်း ၄၅ မိနစ်လုံး နောက်ကနေ လိုက်ကစားနေရတာဟာ ပရိသတ်တွေရဲ့ နိုင်လိုစိတ်ကို သွားဆွသလိုဖြစ်ခဲ့တာပါ။ ပွဲအပြီးမှာ လူတန်နည်းပြက လီဗာပူးပရိသတ်တွေရဲ့ သွင်းဂိုးပြန်ရဖို့ ပြင်းထန်စွာ လုံ့ဆော်မှုဟာ သူတို့ကို ကိုင်တွယ်ရခက်ခဲစေကြောင်း ဝန်ခံပါတယ်။ ",
"btext2":"“ ကျနော်တို့ ကစားသမားတွေအတွက် ပွဲကို အာရုံစိုက်ဖို့က အရမ်းခက်ခဲသွားစေတယ်။ အန်ဖီးကွင်း ဒေါသထွက်အောင် ကျနော်တို့ သွားဆွခဲ့မိတယ် မဟုတ်လား? ” လို့ အရွှန်းဖောက်ကာ ဦးဆောင်ဂိုး အရင် သွင်းခဲ့မိခြင်းဟာ အမှားဖြစ်စေခဲ့ကြောင်း မှတ်ချက်ပေးပါတယ်။ လူတန်တောင်းနည်းပြက ဆက်ပြောရာမှာ “ ဒုတိယပိုင်းမှာ အန်းဖီးကွင်းဘာလဲ၊ လီဗာပူးအသင်း ဘာလဲဆိုတာကို ကျနော်တို့ မြင်ခဲရပါတယ်။ သူတို့ ပါဝါအပြည့်နဲ့ ဘောလုံးကစားခဲ့တယ်။ သူတို့ရဲ့ ကောင်တာ-ဖိအားပေးက မယုံနိုင်စရာပဲ။ ကျနော်တို့ အသက်ရှုပါကြပ်ခဲ့ရတယ်။ သူတို့ပရိသတ်တွေကလည်း အံ့မခန်းပါပဲ။ ပထမပိုင်းတုန်းကလို ဆက်ကစားဖို့ ကျနော်တို့ အာရုံစိုက်ဖို့ တကယ်ကို ခက်ခဲခဲ့ပါတယ်။ ဒုတိယပိုင်းမှာ ကျနော်တို့ နာကျင်ခံစားရအောင် သူတို့ လုပ်ခဲ့ကြတာပါ ” လို့ မှတ်ချက်ပေးခဲ့ပါတယ်။ ဒီနိုင်ပွဲအပြီး လီဗာပူးအသင်းဟာ မန်စီးတီးနဲ့ အာဆင်နယ်တို့ကို ရမှတ်တွေ ပိုဖြတ်ထားနိုင်ခဲ့ပြီ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/34654ergger-678x381.jpg",
"imgurl2":"https://lfcthadin.com/wp-content/uploads/2024/02/34654ergger-678x381.jpg",
"imgurl3":"no",
"video":"no"
 },

         {"ndate":"Feb  21 , 2024",
"htext":"သူအမြန်ဆုံး ပြန်လာမယ်လို့ သတင်းစကား ပေးပို့လာတဲ့ ဒီယေဂို ဂျိုတာ",
"btext1":" ဒီရာသီ ဒုတိယအကြိမ်အဖြစ် ဂျိုတာဟာ ဒဏ်ရာကြောင့် အနားယူရတော့မှာဖြစ်ကာ တိုက်စစ်သမားကတော့ ပရိသတ်တွေကို သတင်းစကား အမှာပါးလာခဲ့ပါတယ်။ ဘရန့်ဖိုဒ့်ကို အနိုင်ရတဲ့ပြိုင်ပွဲမှာ ပြိုင်ဘက်ကစားသမားနဲ့ ထိခိုက်ခဲ့တဲ့ ဂျိုတာဟာ လအတန်ငယ် အနားယူရဖွယ် ရှိနေကြောင်း နည်းပြကလော့ပ်က ထုတ်ပြောထားပါတယ်။ လီဗာပူးအသင်းရဲ့ ဒဏ်ရာရ ကစားသမား ၉ ဦးထဲက တစ်ဦး အပါအဝင်ဖြစ်တဲ့ ဂျိုတာ ဘယ်အချိန်မှာ ပြန်သက်သာလာမယ် မသိရသေးပေမယ့် ဒီလအတွင်း ယှဉ်ပြိုင်ရမယ့် ပွဲစဉ်တွေ အားလုံးကိုတော့ လွဲချော်သွားပါပြီ။",
"btext2":"ဂျိုတာကတော့ လူမှုကွန်ယက်ကနေ “ နောက်တစ်ကြိမ် တိုးတက်မှု ဆုတ်ယုတ်ခဲ့ခြင်းလား? ဖြစ်နိုင်သမျှ အမြန်ဆုံး ပြန်လာနိုင်အောင် ကျနော် ကြိုးစားသွားပါမယ် ” လို့ ရေးစားသွားခဲ့တယ်။ ဂျိုတာဟာ ဒီဇင်ဘာလတုန်းကပဲ ကြွက်သား ဒဏ်ရာကြောင့် အသင်းရဲ့ ပွဲစဉ် ၈ ပွဲကို လွဲချော်ထားခဲ့ပါတယ်။ Boxing Day မှာ ဒဏ်ရာကနေ ပြန်သက်သာလာခဲ့ပြီး ဆာလာ မရှိချိန် အသင်းရဲ့ အကောင်းဆုံး ကစားသမားအဖြစ် ခြေစွမ်းပြနေခဲ့တာပါ။ ဒီတစ်ကြိမ် ဒူးဒဏ်ရာကြောင့် သူ့ကို ၂ လ ဝန်းကျင် လက်လွတ်ရမှာဖြစ်ကာ ပြိုင်ပွဲစုံ ၁၅ ပွဲလောက်ကို လွဲချော်သွားနိုင်တယ်လို့ သိရတာဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/jota-2-mounths-out-678x381.jpg",
"imgurl2":"https://lfcthadin.com/wp-content/uploads/2024/02/jota-2-mounths-out-678x381.jpg",
"imgurl3":"no",
"video":"no"
 },

         {"ndate":"Feb  21 , 2024",
"htext":"ဖိုင်နယ်မှာ အနိုင်ယူမယ်လို့ ကိုးဝဲလ် သတိပေး၊ မန်စီးတီးပွဲ လွဲချော်မယ့် အယ်လီဆန်၊ ခံစစ်ပိုင်း စိတ်ဝင်စားမှုနဲ့ နံနက်ခင်း လီဗာပူးသတင်းများ",
"btext1":"ပရီးမီးယားလိဂ် လက်ကျန်ပွဲကို ကစားပြီးတဲ့နောက် မန်စီးတီးဟာ လီဗာပူးနောက် ၁ မှတ်အကွာ အမှတ်ပေးဇယား ဒုတိယနေရာကို ပြန်တက်လာပါတယ်။ ဒါဝင်နဲ့ ဆာလာတို့ရဲ့ အခြေအနေကို နေ့စဉ် စောင့်ကြည့်နေတယ်လို့ ကလော့ပ်က ပြောဆိုပါတယ်။ သူတို့ နှစ်ဦးဟာ လူတန်ပွဲကို လွဲချော်ပြီး ချယ်ဆီးနဲ့ ကာရာဘောင်းဖလား ဖိုင်နယ်ပွဲမှ ပြန်ပါလာနိုင်တာမျိုး ဖြစ်နိုင်ပါတယ်။ လူတန်တောင်းပွဲမှာ အန်ဖီးကွင်းက ပရိသတ်တွေအားလုံး သူတို့ရဲ့ အင်အားကို ပြသပေးကြဖို့ ကလော့ပ်က တောင်းဆိုပါတယ်။ ",
"btext2":"ဂိုးသမား အယ်လီဆန်ဟာ မတ်လ နိုင်ငံတကာ သီတင်းပတ်အပြီးမှ ဘောလုံး ပြန်ကစားနိုင်မယ်လို့ ဘရာဇီးအားကစားသတင်းတွေမှာ ဖော်ပြနေပါတယ်။ ဂိုးသမားဟာ မန်စီးတီးနဲ့ ပရီးမီးယားလိဂ်ပွဲကို လွဲချော်ဖွယ် ရှိပါတယ်။ ချယ်ဆီးခံစစ်သမား လီဗီကိုးဝဲလ်က ကာရာဘောင်းဖလားမှာ လီဗာပူးကို အနိုင်ယူပြီး ချန်ပီယံဖလား ကိုင်မြှောက်ပြမယ်လို့ ကြွေးကြော်ပါတယ်။ လီဗာပူးအသင်းဟာ ပဲလေစ့် ခံစစ်မှူး Marc Guehi ကို စိတ်ဝင်စားမှု ပြသနေပါတယ်။ ဒါပေမယ့် ၎င်းကို ခေါ်ယူမလား ကိစ္စဟာ နွေကျမှ အားကစားဒါရိုက်တာသစ်၊ မန်နေဂျာသစ်တို့နဲ့ ဆွေးနွေးမှု ပြုလုပ်မှာပါ။ ",
"btext3": "   လေဗာကူဆင် ညာတောင်ပံ-အစွန် ကစားသမား ဖရမ်ပေါင်ကတော့ အနာဂတ်မှာ ဘာဖြစ်လာမယ်ဆိုတာ ဘယ်သူမှ မပြောနိုင်ကြောင်းနဲ့ လီဗာပူးအသင်းက ထိပ်တန်း အသင်းကောင်းပါလို့ မှတ်ချက်ပေးပါတယ်။ မိုက်ကယ်အတ်ဝပ်က လီဗာပူးရဲ့ ချဉ်းကပ်မှုကို ပယ်ချခဲ့ပေမယ့် အသင်းဘက်ကတော့ ဆက်လက် ကြိုးစားနေသေးတယ်လို့ သတင်းထောက် Ben Jacobs က ဆိုပါတယ်။ ဟူးစီးတီးထံ အငှားထွက်နေတဲ့ တိုက်စစ်သမား ကာဗာရိုဟာ သူ့ရဲ့ ဒုတိယမြောက် ချန်ပီယံရှစ်ဂိုးကို သွင်းယူနိုင်ခဲ့ပါတယ်။   ",
"imgurl1":"https://lfcthadin.com/wp-content/uploads/2024/02/4566ufhdf-678x381.jpg",
"imgurl2":"https://lfcthadin.com/wp-content/uploads/2024/02/4566ufhdf-678x381.jpg",
"imgurl3":"no",
"video":"no"
 },
         {"ndate":"Feb  20 , 2024",
"htext":"အေစီမီလန် အားကစားဒါရိုက်တာဟောင်းနဲ့ ဆာဂျင်ရက်ကလစ် စိတ်ကြိုက် အားကစားဒါရိုက်တာတို့ကို လီဗာပူး ချိန်ရွယ်လာ",
"btext1":"လီဗာပူးအသင်း အကြီးအကဲတွေဟာ အားကစားဒါရိုက်တာ ရာထူးအတွက် လူသစ် ရှာဖွေရာမှာ အီတလီနဲ့ ပြင်သစ်တို့မှ စိတ်ဝင်စားဖွယ် ပုဂ္ဂိုလ်နှစ်ဦးကို သဘောကျမှု ပြသလာနေပါတယ်။ ယာဂင်ကလော့ပ်နဲ့အတူ အလုပ်တွဲလုပ်ခဲ့တဲ့ မိုက်ကယ် အတ်ဝပ်၊ ဂျူလီယန်ဝတ်နဲ့ ဂျော့ရှမတ်ကီတို့ရဲ့ ခေတ်ဟာ ကုန်ဆုံးခဲ့ပါပြီ။ လာမယ့်ရာသီမှာ မန်နေဂျာသစ်၊ အားကစားဒါရိုက်တာသစ်တို့က လီဗာပူးအသင်းထံ ဝင်ရောက်လာမှာပါ။ လီဗာပူးအသင်း မန်နေဂျာ ဘယ်သူဖြစ်လာသင့်သလဲ အကဲဖြတ်မှုကို အကူအညီပေးဖို့ အပြင် မန်နေဂျာကို အထောက်အပံ့ကြီး ပေးဖို့အတွက်ပါ အားကစားဒါရိုက်တာသစ်က တာဝန်ယူရမှာပါ။ ",
"btext2":"The Athletic သတင်းထောက် Simon Hughes ရဲ့ အဆိုအရ လီဗာပူးအသင်းဟာ ရိုးမား၊ အေစီမီလန် ဒါရိုက်တာဟောင်း Frederic Massara နဲ့ ပြင်သစ်ကလပ် နိုက်အသင်း ဒါရိုက်တာ Florent Ghisolfi တို့ကို သဘောကျနေတယ်လို့ သိရပါတယ်။ Massara ဟာ ရိုးမားအသင်းမှာတုန်းက အယ်လီဆန်နဲ့ ဆာလာတို့ကို ရှာဖွေ ခေါ်ယူမှုမှာ အရေးပါခဲ့သူတစ်ဦး ဖြစ်ပါတယ်။ သူဟာ အေစီမီလန်ကို ပြောင်းခဲ့တဲ့နောက် ၂၀၂၂ ခုနှစ်မှာ Director of the Year by Globe Soccer ကို ရခဲ့တဲ့ထိ ထူးချွန်ခဲ့ပါတယ်။ သူ့လက်ထက်မှာ အေစီမီလန်ဟာ လီယာအို၊ တိုနယ်လီ၊ တိုမိုရီ၊ လူးကပ် ပါကွီတာနဲ့ သီယို ဟာနန်ဒက်စ်လို ကစားသမားတွေကို ခေါ်ယူနိုင်ခဲ့ပါတယ်။ လီဗာပူးပိုင်ရှင်အဖွဲ့ FSG ရဲ့ ပူးတွဲရှယ်ယာရှင် RedBird Capital လက်ထက်မှာ မာဒီနီနဲ့တကွ အကြီးအကဲ အချို့ကို ရှင်းထုတ်မှုအတွင်း Massara ကလည်း ပါဝင်သွားခဲ့ပါတယ်။ ",
"btext3": "  နိုက်အသင်းမှ Florent Ghisolfi ကို အေစီမီလန် ပိုင်ရှင်တွေဖြစ်တဲ့ RedBird Capital ကလည်း သဘောကျပါတယ်။ ဒါပေမယ့် လက်ရှိ ယူနိုက်တက်အသင်း ပူးတွဲရှယ်ယာရှင် ဆာဂျင်ရက်ကလစ်က ပြင်သစ်ကလပ်မှာ ဒါရိုက်တာအဖြစ် တာဝန်ယူနေတဲ့ Ghisolfi ကို လုံးဝ လက်လွတ်မခံလိုပါဘူး။ လီဗာပူးဒေတာအဖွဲ့ဟာ အနာဂတ် အားကစားဒါရိုက်တာလောင်းကို အကဲဖြတ်မှု လုပ်နေသလို မန်နေဂျာသစ်အတွက်လည်း စာရင်းတစ်ခုကို စီစဉ်ပေးနေတာပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/fsg-sir-jim-678x381.jpg",
"imgurl2":"https://lfcthadin.com/wp-content/uploads/2024/02/fsg-sir-jim-678x381.jpg",
"imgurl3":"https://lfcthadin.com/wp-content/uploads/2024/02/allison-gk.jpg",
"video":"no"
 },


         {"ndate":"Feb  20 , 2024",
"htext":"လူတန်နဲ့ ပရီးမီးယားလိဂ်ပွဲ၊ ချယ်ဆီးနဲ့ ကာရာဘောင်းဖိုင်နယ် လွဲချော်ဖို့ သေချာသွားခြင်းနဲ့ အသင်းရဲ့ ဒဏ်ရာရ ကစားသမား အခြေအနေ",
"btext1":"ချယ်ဆီးနဲ့ ယှဉ်ပြိုင်ရမယ့် ကာရာဘောင်းဖလား ဖိုင်နယ်မှာတော့ အယ်လီဆန်၊ ကာတစ်ဂျုံး၊ ဂျိုတာတို့ ၃ ဦးဟာ သေချာပေါက် လွဲချော်မယ်လို့ အသင်းနဲ့ နီးစပ်တဲ့ သတင်းထောက်တွေက ထုတ်ပြန်လာပါတယ်။ ဘရန့်ဖိုဒ့်ပွဲမှာ အသင်းသား ၂ ဦး ဒဏ်ရာရတဲ့နောက် လီဗာပူးအသင်းမှာ ဒဏ်ရာ ပြဿနာ ထိုးနှက်ချက်တွေကို ပြင်းပြင်းထန်ထန် ရင်ဆိုင်နေရပါပြီ။ အချို့ကစားသမားတွေရဲ့ အခြေအနေကို စောင့်ကြည့်နေဆဲဖြစ်ကာ လွဲချော်မယ့် ကစားသမားတွေရဲ့ နာမည်တွေတော့ ပေါ်ထွက်လာခြင်းဖြစ်ပါတယ်။ Telegraph မှ လီဗာပူးသတင်းထောက် Chris Bascombe ကတော့ ဂျုံးနဲ့ ဂျိုတာတို့ ကာရာဘောင်းဖိုင်နယ်ပွဲထိ သေချာပေါက် လွဲချော်မှာဖြစ်ပေမယ့် ဘယ်လောက်ကြာကြာ နားရမလဲ အသေးစိတ် အခြေအနေကို သိနိုင်ဖို့ကတော့ နောက်ဆက်တွဲ စစ်ဆေး အခြေအနေတွေကို စောင့်နေရတယ်လို့ ဆိုပါတယ်။ ",
"btext2":"ဂျိုတာရဲ့ ဒဏ်ရာကတော့ ပိုပြင်းထန်ပြီး ၂ လ ဝန်းကျင်နားရနိုင်ကြောင်း ပေါ်တူဂီသတင်းတွေက ဖော်ပြထားတယ်။ ကာရာဘောင်းဖိုင်နယ်ပွဲ လွဲမယ့် ကစားသမားများ စာရင်းမှာ အယ်လီဆန်လည်း ပါဝင်သွားမှာပါ။ Times ရဲ့ သတင်းထောက် Paul Joyce ကတော့ အယ်လီဆန်ဟာ လာမယ့် ၆ ပွဲထိ လွဲချော်ဖွယ်ရှိနေပြီး မတ်လ ၁၀ ရက်နေ့မှာ ယှဉ်ပြိုင်ရမယ့် မန်စီးတီးပွဲ မတိုင်ခင် ပါဝင်နိုင်ဖို့ကတော့ အချိန်လုရလိမ့်မယ်လို့ ဆိုပါတယ်။ ",
"btext3": "  ဒူးဒဏ်ရာရနေတဲ့ ထရန့်နဲ့ တံကောက်ကြော ဒဏ်ရာရနေတဲ့ ဆိုဘိုစလိုင်တို့ကတော့ ဖိုင်နယ်ပွဲကို လွဲချော်ဖွယ်ရှိနေဆဲ ဖြစ်ပါတယ်။ ၎င်းတို့နဲ့အတူ ဘရန့်ဖိုဒ့်ပွဲမှာ ကြံ့ခိုင်မှုပိုင်း ထိခိုက်ခဲ့တယ်လို့ သတင်းထွက်နေတဲ့ ဒါဝင်နဲ့ ဆာလာ အခြေအနေကိုလည်း မသိရသေးပါဘူး။ နည်းပြကလော့ပ်ဟာ ဒီကြားရက် လူတန်တောင်းပွဲမှာ ဂက်ပို၊ ဒီယက်စ်နဲ့ ဟာဗေး တိုက်စစ်အတွဲကို ထုတ်သုံးဖွယ်ရှိပြီး ကွင်းလယ်မှာတော့ အန်ဒို၊ မာကာတို့ကို ဂရာဗင်ဘက်ချ်နဲ့ တွဲဘက်ပေးဖွယ် ရှိနေပါတယ်။    ",
"imgurl1":"https://lfcthadin.com/wp-content/uploads/2024/02/jones-alli-final-678x381.jpg",
"imgurl2":"https://lfcthadin.com/wp-content/uploads/2024/02/jones-alli-final-678x381.jpg",
"imgurl3":"no",
"video":"no"
 },

         {"ndate":"Feb  20 , 2024",
"htext":"ကလော့ပ် လက်သစ် ရှာဖွေမှာ မဟုတ်ခြင်း၊ ဂျိုတာ၊ ဂျုံး၊ အယ်လီဆန်တို့ ဖိုင်နယ်ပွဲ လွဲမည် စတဲ့ နံနက်ခင်း လီဗာပူး သတင်းများ",
"btext1":"ကြားရက် လူတန်တောင်းပွဲနဲ့ ကာရာဘောင်းဖလား ဖိုင်နယ်ပွဲတွေကို ကာတစ်ဂျုံးနဲ့ ဂျိုတာတို့ လွဲချော်ပါမယ်။ ဘယ်လောက် ဆက်လွဲမလဲကတော့ သူတို့ ဒဏ်ရာတွေ ယောင်ရမ်းမှု ကျဆင်းသွားမှ သေချာသိရပါမယ်။ အယ်လီဆန်ဟာ မတ်လ နိုင်ငံတကာ သီတင်းပတ် မတိုင်ခင်တော့ အသင်းအတွက် ပြန်ပြီး ပွဲထွက်ပေးနိုင်ပါမယ်။ သူလည်း ဒီလထဲ ယှဉ်ပြိုင်ရမယ့် ပွဲစဉ်တွေကို လွဲချော်သွားပါမယ်။ သီယေဂိုဟာ ရာသီကုန်ထိတော့ ဆက်လက် အနားယူရမှာ မဟုတ်ပေမယ့် သီတင်းပတ် အနည်းငယ်ကြာ ဆက်လက် အနားယူရပါဦးမယ်။  ",
"btext2":"အီဂျစ်သတင်းတွေကို ကိုးကားပြီး မိုဆာလာ ဒဏ်ရာပြန်ရနေကြောင်း ဖော်ပြမှုတွေ ရှိပေမယ့် အသင်းသတင်းထောက်တွေဖြစ်တဲ့ Chris Bascombe နဲ့ Paul Joyce တို့ကတော့ ဂျိုတာ၊ ဂျုံး၊ အယ်လီဆန်တို့ရဲ့ ကြံ့ခိုင်မှု အခြေအနေကိုပဲ ပြောပြလာပါတယ်။ မန်စီးတီးကွင်းလယ်လူ ရိုဒရီကတော့ ရာသီမကုန်ခင်မှာ လီဗာပူးနဲ့ အာဆင်နယ်တို့လည်း ရှုံးပွဲတွေ ရင်ဆိုင်ရဦးမှာပါလို့ သတိပေးလာပါတယ်။ လီဗာပူးအသင်းဟာ ကလော့ပ် လက်သစ်ဆိုတာမျိုးကို ရှာဖွေမှာ မဟုတ်ပါဘူး။ အသင်း၊ ပရိသတ်နဲ့ ကစားသမားတွေကို စုစည်းပေးနိုင်မယ့် မျိုးဆက်သစ် နည်းပြတစ်ဦးနဲ့ ခေတ်သစ်တစ်ခုကို ဆက်လက် တည်ဆောက်ဖို့ကိုပဲ ရည်မှန်းနေတာပါ။ ",
"btext3": "  လေဗာကူဆင်ကို လေးစားသမုရှိပေမယ့်လို့ လီဗာပူးအသင်းဟာ မန်နေဂျာသစ် နေရာအတွက် အလွန်ဆိုကိုပဲ ၁၀၀% ကြိုးစားလိမ့်မယ်လို့ ရိုမန်နိုက ပြောပါတယ်။ ကာရာဘောင်းဖိုင်နယ်မှာ လီဗာပူးကစားကွက်ဟာ ချယ်ဆီးတို့ ကောင်တာ ပြန်ကစားဖို့ အံဝင်လိမ့်မယ်လို့ ဂယ်ရီနဗီးက သုံးသပ်ပါတယ်။ လီဗာပူးအသင်းဟာ နွေစျေးကွက်ကျရင် Palmeiras အသင်း တောင်ပံသမား Luis Guilherme ကို ခေါ်ယူဖို့ ပစ်မှတ်ထားနေပါတယ်။ အသက် ၁၈ နှစ်အရွယ် တောင်ပံသမားဟာ အမ်ဘာပေ လက်သစ်ဖြစ်လာမယ် ညွှန်းဆိုခံနေရသူပါ။    ",
"imgurl1":"https://lfcthadin.com/wp-content/uploads/2024/02/456ergg-678x381.jpg",
"imgurl2":"https://lfcthadin.com/wp-content/uploads/2024/02/456ergg-678x381.jpg",
"imgurl3":"https://lfcthadin.com/wp-content/uploads/2024/02/pep-alonso-de-gerrard.jpg",
"video":"no"
 },

         {"ndate":"Feb  19 , 2024",
"htext":"NEWS: ဘရန့်ဖိုဒ့်ပွဲအပြီး ဒဏ်ရာပြန်ရသွားတဲ့ မိုဆာလာ",
"btext1":" လီဗာပူးတိုက်စစ်သမား ဂျိုတာဟာ ဘရန့်ဖိုဒ့်ပွဲက ရခဲ့တဲ့ ဒဏ်ရာကြောင့် ခွဲစိတ်မှုဝင်ဖို့ မလိုလောက်ပေမယ့် ၂ လဝန်းကျင် အနားယူရတော့မှာပါ။ အသေးစိတ် အခြေအနေတွေကိုတော့ နောက်ထပ် စစ်ဆေးမှုတွေကို စောင့်ပြီးမှ သိရပါမယ်။ ဒါပေမယ့် သူတင် မဟုတ်ဘဲ သူ့နေရာ အစားဝင်ကစားခဲ့တဲ့ တိုက်စစ်မှူး မိုဆာလာကလည်း ဘရန့်ဖိုဒ့်ပွဲအပြီး ဒဏ်ရာ ပြန်ရခဲ့တယ်လို့ သိရပါတယ်။ အီဂျစ် တီဗီချန်နယ်ဖြစ်တဲ့ OnTimeSports ကနေ အစီအစဉ် တင်ဆက်သူ Ahmed Shoubir က ဆာလာ ဒဏ်ရာ ပြန်ရကြောင်း ကြေညာသွားပါတယ်။",
"btext2":" ” ကျနော်မှာ သတင်းဆိုးရှိပါတယ်။ လီဗာပူးနဲ့ ဘရန့်ဖိုဒ့်ပွဲအပြီးမှာ ဆာလာ ဒဏ်ရာ ပြန်ရသွားခဲ့ပါတယ်။ အီဂျစ်လက်ရွေးစင်အသင်းမှာ ရခဲ့တဲ့ ဒဏ်ရာပဲ ပြန်ရသွားတာလို့ သိထားပါတယ်။ ဆာလာဟာ လီဗာပူးရဲ့ နောက်ပွဲစဉ်ဖြစ်တဲ့ လူတန်တောင်းပွဲမှာ ပါဝင်ကစားနိုင်မှာ မဟုတ်တော့ပါဘူး။ ဒါက ကျနော်ရထားတဲ့ သတင်းပါ။ ဒီသတင်း မှားပါစေ မျှော်လင့်ပေမယ့် ကံဆိုးစွာပဲ မှန်ဖို့ များပါတယ် ” လို့ ပြောခဲ့တာ ဖြစ်ပါတယ်။ ဆာလာဟာ လူတန်ပွဲ မပါနိုင်ပေမယ့် တနင်္ဂနွေနေ့ ချယ်ဆီးနဲ့ ကာရာဘောင်းဖလားပွဲကိုပါ လွဲချော်မယ်လို့တော့ သတင်း မထွက်လာသေးတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/salah-lfc-injuried-678x381.jpg",
"imgurl2":"https://lfcthadin.com/wp-content/uploads/2024/02/salah-lfc-injuried-678x381.jpg",
"imgurl3":"no",
"video":"no"
 },


         {"ndate":"Feb  19 , 2024",
"htext":"ဒါဝင်ရဲ့ သွင်းဂိုး အရမ်းကောင်းလွန်းတယ်၊ နောက်ခါတော့ အဲ့လို မသွင်းပါနဲ့လို့ မိုက်ကယ်အိုဝင် ဟန့်တား",
"btext1":" ဘလွန်းဒီအော ပိုင်ရှင်ဟောင်းဖြစ်တဲ့ တိုက်စစ်မှူး မိုက်ကယ် အိုဝင်ကတော့ ဘရန့်ဖိုဒ့်ကို ၄-၁ ဖြင့် အနိုင်ရတဲ့ပွဲမှာ ဒါဝင် နူးညက်စ်ရဲ့ အဖွင့်ဂိုးကို ချီးကျူးမှု ပြုလုပ်ခဲ့ပါတယ်။ တိုက်စစ်မှူး တစ်ယောက်အတွက် အခွင့်အရေး အနည်းဆုံးသော သွင်းနည်းကို ဒါဝင်က သွင်းယူခဲ့တာပါလို့ တချိန်က ပင်နယ်တီ ဧရိယာအတွင်း အကောင်းဆုံး အဆုံးသတ်သမားလို့ ထင်ရှားခဲ့တဲ့ အိုဝင်က ပြောပြလာပါတယ်။ ဒါပေမယ့်လို့ ဒီလိုဂိုးမျိုးကို နောက်ခါတွေမှာ ဂိုးရဖို့ အခွင့်အရေး နည်းတဲ့ ဒီလို သွင်းမှုဖြင့် စွန့်စားမှု ထပ်မလုပ်ဖို့နဲ့ ဂိုးရနိုင်ချေ ပိုများအောင် ကြိုးစား ဖန်တီးဖို့လည်း တိုက်တွန်းပါသေးတယ်။",
"btext2":"အိုဝင်ကတော့ ” ဘရန့်ဖိုဒ့်ပွဲမှာ ဒါဝင် နူးညက်စ်ရဲ့ အဆုံးသတ်ချက်ကြီးကတော့ လက်ဖျားခါပါတယ်ဗျာ။ ကျနော် အဲ့ဂိုးကို ကြည့်လို့ကို မဝဘူး။ အဲ့လို သွင်းဖို့ သိပ်ခက်ခဲတယ် ဆိုတာကို ဘယ်လို ရှင်းပြရမလဲတောင် မသိတော့ဘူး။ အရှိန်နဲ့ ပြေးလွှားနေတယ်။ ဘောလုံးကလည်း ဆက်လိမ့်နေတယ်။ ဘာအမှားမှ မလုပ်ဘဲ ဧရိယာထဲ ဝင်သွားတယ်။ မယုံနိုင်စရာ အဆုံးသတ်မှုပါပဲ။ ဒါပေမယ့် အဲ့တာကပဲ ဒါဝင်ဟာ လူတွေထင်ထားသလို ကစားသမားကောင်း တစ်ယောက် ဖြစ်လာဖို့ နီးစပ်နေပြီဆိုတာ သပ်သေပြမှု ဖြစ်ပါလိမ့်မယ်။ သူ့ရဲ့ တွေးခေါ်မှုတွေက တည်ငြိမ်စပြုလာပါပြီ။ ",
"btext3": "   ကျနော်ကတော့ သူ့ရဲ့ အဆုံးသတ်မှုဟာ ရူးလောက်တယ်လို့ မြင်ပါတယ်။ အကောင်းဆုံး ကြိုးစားရင်တောင် ၁၀ ကြိမ်မှာ ၁ ကြိမ် ၂ ကြိမ်လောက်ပဲ အောင်မြင်နိုင်မယ့် အဆုံးသတ်မှု ဖြစ်ပါတယ်။ ဂိုးသွင်းဖို့ဆိုရင် ဘေးလူကို ပေးမလား၊ ဂိုးပေါက်ထဲ ကန်ထည့်မလား ဒါမှမဟုတ် ဂိုးသမားကို လိမ့်ခေါက် ကျော်ဖြတ်မလား ဒါမျိုး ရွေးချယ်မှပဲ သူ့ရဲ့ အခွင့်အရေး အောင်မြင်နိုင်ချေက ၁၀ မှာ ၅ လောက် များသွားမှာပါ။ သူ့ဂိုးက အရမ်းကောင်းလွန်းတော့ ပွဲဝင်ဖျက်ပြီး ဝေဖန်တာမျိုး ကျနော် မလုပ်ချင်ပါဘူး။ ဒါပေမယ့် အဲ့လို သွင်းတာမျိုးကို ၀-၀ ဖြစ်နေချိန် သွင်းတာမျိုးထက် ၃-၀ ဖြစ်နေချိန်လောက်မှ သွင်းစေချင်ပါတယ် ” လို့ သတိပေးခဲ့တာ ဖြစ်ပါတယ်။ ဒါဝင် နူးညက်စ်ဟာ ဒီရာသီမှာ ပရီးမီးယားလိဂ် သွင်းဂိုး ၉ ဂိုးရထားပေမယ့် အပိုင် အခွင့်အရေးတွေကို မဖြုန်းတီးခဲ့ရင် လိဂ်ရဲ့ သွင်းဂိုး အများဆုံး တိုက်စစ်မှူး နေရာမှာ ဟာလန်းကိုတောင် ကျော်တက်နိုင်လောက်တဲ့ အနေအထားတွေ ပိုင်ဆိုင်ခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/darwin-owen-678x381.jpg",
"imgurl2":"https://lfcthadin.com/wp-content/uploads/2024/02/darwin-owen-678x381.jpg",
"imgurl3":"no",
"video":"no"
 },

         {"ndate":"Feb  19 , 2024",
"htext":"ဆာလာတို့ လူတန်တောင်ပွဲ လွဲမယ် အသံထွက်၊ ကလယ်ဟာ လာမယ့် ၂ ပွဲကို ဆက်ပွဲထွက်ဖွယ် ရှိခြင်းနဲ့ နံနက်ခင်း လီဗာပူး သတင်းတိုများ",
"btext1":"ဒီယေဂို ဂျိုတာဟာ ကာလရှည် အနားယူရမယ့် ပြင်းထန် ဒူးဒဏ်ရာကနေ ရှောင်လွဲနိုင်ခဲ့ပေမယ့် ၂ လလောက်တော့ နားရဖွယ်ရှိကြောင်း ပေါ်တူဂီသတင်းဌာန Record က ဖော်ပြသွားပါတယ်။ လီဗာပူးအသင်းဟာ လေဗာကူဆင်အသင်းမှ အလွန်ဆိုတင် မဟုတ်ဘဲ အားကစားဒါရိုက်တာ Simon Rolfes ကိုပါ ခေါ်ယူဖို့ ချိန်ရွယ်နေတာလို့ အသံထွက်လာပါတယ်။ အယ်လီဆန် ဒဏ်ရာကနေ ပြန်သက်သာလာရင်တောင် လူတန်တောင်းနဲ့ ကာရာဘောင်း ဖိုင်နယ်ပွဲတွေမှာ ပွဲထွက် ဂိုးသမားအဖြစ် ကလယ်ဟာကိုပဲ ဆက်သုံးဖို့ ရွေးချယ်မယ်လို့ သိရပါတယ်။ ",
"btext2":"ယာဂင်ကလော့ပ်ရဲ့ လီဗာပူး နည်းပြဘဝ နောက်ဆုံးရာသီမှာ ဘရိုက်တန်လည်း ပါဝင် ယှဉ်ပြိုင်နေတဲ့ ယူရိုပါလိဂ်ကလွဲရင် ဖလားတွေ အောင်မြင်ပါစေကြောင်း လယ်လာနာက ဆုတောင်းသွားပါတယ်။ ဒါဝင် နူးညက်စ်နဲ့ မိုဆာလာတို့ နှစ်ဦးလုံး လူတန်တောင်ပွဲကို လွဲချော်မယ်လို့ လီဗာပူးအခြေစိုက် ဖန်ချန်နယ် ဖြစ်တဲ့ TheRedmenTV က ပြောလာပါတယ်။ ၎င်းတို့တော့ အတည်ပြုသတင်း မဟုတ်သေးဘူးလို့ ဆိုပါတယ်။ ",
"btext3": "  ဘရန့်ဖိုဒ့်ပွဲမှာ ဆာလာ ပါဝင်ကစားခဲ့ပေမယ့် သူ့ရဲ့ ကြံ့ခိုင်မှုဟာ ရာနှုန်းပြည့် ပြန်မကောင်းသေးတာကြောင့် ပွဲဆက်တိုက် ကစားနိုင်ဖွယ် မရှိဘူးလို့ အသံထွက်နေပါတယ်။ ဘွန်ဒက်လီဂါကလပ် မိန်ဇ့်အသင်းထံ အငှားထွက်နေတဲ့ ခံစစ်မှူး ဗန်ဒန်ဘတ်ကတော့ ဒီနွေမှာ သူ လီဗာပူးအသင်းကနေ ထွက်ဖွယ်ရှိကြောင်း ပြောလာပါတယ်။ နယူးကာဆယ် ယူ-၂၁ အသင်းကို အနိုင်ရတဲ့ပွဲမှာ ဘော်ဘီကလက်နဲ့ ကိတ်ဂေါ်ဒန်တို့ဟာ လီဗာပူး ယူ-၂၁ အတွက် ပါဝင်ကစားကာ ခြေစွမ်းပြနိုင်ခဲ့ကြပါတယ်။    ",
"imgurl1":"https://lfcthadin.com/wp-content/uploads/2024/02/10191922024-678x381.jpg",
"imgurl2":"https://lfcthadin.com/wp-content/uploads/2024/02/10191922024-678x381.jpg",
"imgurl3":"no",
"video":"no"
 },

         {"ndate":"Feb  18 , 2024",
"htext":"NEWS: ဂျိုတာရဲ့ ဒဏ်ရာ စကန်ရလဒ် ထွက်ပေါ်လာ၊ PCL ဒဏ်ရာဖြစ်မယ်လို့ ယူဆရ",
"btext1":"ဘရန့်ဖိုဒ့်ပွဲမှာ ဒဏ်ရာရသွားတဲ့ ဂျိုတာရဲ့ ဒဏ်ရာကို စကန်ဖတ်ထားတဲ့ ရလဒ် ထွက်ပေါ်လာခဲ့ပြီလို့ သတင်းထောက် DaveOCKOP က ဖော်ပြလာပါတယ်။ ဆာလာမရှိချိန် လီဗာပူးအသင်းရဲ့ အကောင်းဆုံး ကစားသမားအဖြစ် ခြေစွမ်းပြနေတဲ့ ဂျိုတာဟာ ပြိုင်ဘက် ကစားသမားရဲ့ ခန္ဓာကိုယ်ဝိတ်နဲ့ ဒူးကို ပိကျခဲ့ခြင်းကြောင့် ကွင်းထဲကနေ ထမ်းစင်နဲ့ ထုတ်ခဲ့ရတာ ဖြစ်ပါတယ်။ စကန်ရလဒ်အရ ဒူးအရွတ်ပိုင်းမှာ ထိခိုက်မှု PCL ဒဏ်ရာမျိုး ရခဲ့ခြင်းလို့ မှန်းဆနေကြပါတယ်။ ဒီဒဏ်ရာမျိုးဟာ ခွဲစိတ်မှု ခံယူရမယ်ဆိုရင် ရာသီကုန်ထိ အနားယူရမှာဖြစ်ပါတယ်။ ",
"btext2":"နောက်ဆက်တွဲ အခြေအနေတွေကို စောင့်ကြည့်သွားရမှာဖြစ်ကာ သေချာပေါက် ခွဲစိတ်ရမယ်လို့တော့ ယူဆလို့ မရသေးပါဘူး။ ဒဏ်ရာဟာ ခွဲစိတ်မှု ခံယူဖို့ မလိုအပ်ရင်တော့ ၂ ပတ်အတွင်းမှာ ပြန်လည် သက်သာလာမယ်လို့လည်း သိရပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/jota-pcl-678x381.jpg",
"imgurl2":"https://lfcthadin.com/wp-content/uploads/2024/02/jota-pcl-678x381.jpg",
"imgurl3":"no",
"video":"no"
 },

         {"ndate":"Feb  18 , 2024",
"htext":"ညာအစွန်မှာ ထရန့်ကို မသုံးတော့ဘဲ ဘရတ်ဒလေကိုပဲ နေရာပေးဖို့ တိုက်တွန်းလာကြတဲ့ လီဗာပူးပရိသတ်များ",
"btext1":"လီဗာပူးအသင်းမှာ ညာအစွန်လူ ထရန့် ဒဏ်ရာကြောင့် ပုံမှန်ပွဲကစားပေးနိုင်ခြင်း မရှိချိန်မှာပဲ လူငယ် ခံစစ်သမား ဘရတ်ဒလေဟာ နေရာတစ်နေရာ ရယူလာခဲ့ပါတယ်။ လီဗာပူးအတွက် ပွဲကစားပေးခွင့် အရမ်း မများသေးပေမယ့် ဘရတ်ဒလေအပေါ် ပရိသတ်တွေရဲ့ ချစ်ခင်မှုက အံ့ဩဖွယ်ကောင်းပါတယ်။ ဘောလုံးပွဲ ကြေညာသူတွေကဆိုရင် “အခုတလော သိပ်နာမည်ကြီးနေတဲ့ ကော်နာ ဘရတ်ဒလေ ဆိုတာ ဒီကောင်လေးပေါ့ ” ဆိုပြီးတောင် ထည့်ပြောလာရပါတယ်။ ထရန့်ရဲ့ ခံစစ်ပိုင်း အားနည်းမှုနဲ့ ကွင်းလယ်မှာဆိုရင် သူပိုပြီး ခြေစွမ်းပြနိုင်မယ်လို့ မြင်နေကြချိန်မှာ ညာခြမ်းအတွက် ဘရတ်ဒလေရဲ့ တိုက်စစ် ခံစစ် မျှတစွာ ကစားနိုင်ခြင်းက လီဗာပူးပရိသတ်တွေကို ဘဝင်ခိုက်လာစေတာ ဖြစ်ပါတယ်။ ",
"btext2":" အခုဆိုရင် ထရန့် မရှိလို့ ဘရတ်ဒလေကို ညာအစွန်မှာ သုံးနေတာမျိုးလောက်တင် မဟုတ်ဘဲ ထရန့် ကြံ့ခိုင်နေရင်တောင် ဘရတ်ဒလေကို ညာအစွန်မှာ ဆက်သုံးဖို့ ထောက်ခံမှုတွေက မြင့်တက်လာနေပါတယ်။ ဇန်နဝါရီလအတွက် လီဗာပူးအသင်း တစ်လတာ အကောင်းဆုံး ကစားသမား ဆုရှင်နဲ့ ပတ်သက်လို့ လီဗာပူးပရိသတ်တွေရဲ့ တုန့်ပြန်မှုတွေကို လေ့လာကြည့်ရအောင်ပါ။ – ” ငါ ရိုးရိုးသားသားပဲ ပြောမယ် ဘော်ဒါတို့။ ညာခြမ်းမှာ ထရန့် ပွဲထွက်တာထက် ဘရတ်ဒလေနဲ့ဆိုရင် အသင်းက ပိုပြီးကောင်းတယ်။ ခံစစ်ဆို ပိုပြီး စိတ်ချရတယ်လို့ မြင်တယ်။ ထရန့်ကို အရန်ခုံမှာ ထားရအောင်ကလည်း သူက ကောင်းလွန်းနေပါတယ်။ ဒါပေမယ့် ညာခြမ်းအတွက် ဘရတ်ဒလေကိုပဲ သုံးသင့်နေပြီလို့ ငါတကယ်ကို ယုံကြည်ပါတယ်။ ”",
"btext3": "  – ” ညာခြမ်းမှာ ဘရတ်ဒလေကို ဦးစားပေးဖို့ကို ၁၀၀% ထောက်ခံတယ်ကွာ။ ထရန့်က ပိုကောင်းတဲ့ ဘောလုံးသမားပါ ဒါပေမယ့် ဘရတ်ဒလေက အသင်းကို ပိုပြီး ဟန်ချက်ညီစေတယ်။ သူကြောင့် တိုက်စစ်ကော ခံစစ်ပါ ပိုကောင်းကောင်း ကစားနိုင်တယ်။ ထရန့်ကတော့ အန်ဒို ဒါမှမဟုတ် မာကာနဲ့ ကွင်းလယ်မှာ တွဲကစားသင့်သူပါ။ ” – ” ထရန့် တစ်ယောက်ထဲ နံပါတ် ၆ နေရာထားရမှာ ကြောက်မိပေမယ့် နံပါတ် ၈ နေရာမှာတော့ ဆိုဘို၊ မာကာ၊ ဂျုံးနဲ့ ရွေးချယ်စရာတွေမှ အများကြီးကွာ။ ထရန့် ပြန်သက်သာလာရင် တိုက်စစ်ပဲ ပိုလိုက်ခိုင်းတာ ကောင်းပါလိမ့်မယ်။ ” – ” ထရန့်က သူ့မျိုးဆက်မှာ အကောင်းဆုံးတွေထဲက တစ်ဦးပါ။ ဘောလုံးကွင်းရဲ့ ဘယ်နေရာမဆို သူကစားနိုင်တယ်။ ဒီတော့ သူ့ကို ကွင်းလယ်ပိုပြီး ညာခြမ်းမှာ ဘရတ်ဒလေကိုပဲ ထားလိုက်တာက ပိုကောင်းပါလိမ့်မယ်။ ” စသဖြင့် မှတ်ချက်ပေးနေကြတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/trent-brandley-678x381.jpg",
"imgurl2":"https://lfcthadin.com/wp-content/uploads/2024/02/trent-brandley-678x381.jpg",
"imgurl3":"no",
"video":"no"
 },

         {"ndate":"Feb  18 , 2024",
"htext":"ဒဏ်ရာ ပြဿနာတွေကြားက လီဗာပူးအသင်း ဆက်တိုက် ယှဉ်ပြိုင်ရမယ့် လာမယ့် ပြိုင်ပွဲစုံ ပွဲစဉ် ၅ ပွဲ",
"btext1":" ဘရန့်ဖိုဒ့်ကို အနိုင်ရအပြီး လီဗာပူးအသင်းရဲ့ ဒဏ်ရာ ပြဿနာတွေကတော့ အဆိုးရွားဆုံး အခြေအနေကို ရောက်ရှိလာနေပြီ ဖြစ်ပါတယ်။ ပြိုင်ဘက်ကစားသမားတွေနဲ့ ထိခိုက်မိတာကြောင့် ဂျုံး၊ ဂျိုတာတို့ ပထမပိုင်းမှာတင် လူစားလဲခံခဲ့ရသလို တိုက်စစ်မှူး ဒါဝင်ကလည်း ခြေထောက်မှာ တစ်ခုခု ခံစားရတာကြောင့် ကြိုတင် ကာကွယ်မှုအတွက် ဒုတိယပိုင်းမှာ လူစားလဲခံခဲ့ရပါတယ်။",
"btext2":" အယ်လီဆန်၊ ထရန့်၊ ဆိုဘိုစလိုင်၊ ဂျုံး၊ ဂျိုတာတို့ဟာ ပွဲထွက်စာရင်းမှာ ပုံမှန် ပါဝင်နေကြသူတွေဖြစ်တာမို့ ဒဏ်ရာရစာရင်း ရှည်လာခြင်းဟာ အသင်းကို နစ်နာစေပါတယ်။ မာတစ်၊ သီယေဂိုတို့ကလည်း ရာသီကုန်ထိ မကစားနိုင်ဖို့ များနေပါတယ်။ စိတ်ပျက်စရာကတော့ ဒဏ်ရာရနေတဲ့ ကစားသမား အများစုဟာ လာမယ့်အပတ် ကာရာဘောင်းဖလား ဖိုင်နယ်ပွဲကို လွဲချော်ရလောက်တဲ့အပြင် နောက်ဆက်တွဲတွေပါ စိုးရိမ်နေရတာပါ။",
"btext3": "   အထူးသဖြင့် မတ်လ ၁၀ ရက်နေ့ အန်ဖီးမှာ ယှဉ်ပြိုင်ရမယ့် မန်စီးတီးနဲ့ ပရီးမီးယားလိဂ်ပွဲမှာ ပါနိုင်မလားလည်း မသေချာသေးပါဘူး။ သတင်းကောင်းကတော့ ရိုဘို ရာနှုန်းပြည့် ကြံ့ခိုင်နေပြီဖြစ်ကာ ဆာလာလည်း ပြန်ကစားလာနိုင်ခြင်းပဲ ဖြစ်ပါတယ်။ လီဗာပူးရဲ့ လာမယ့် ပြိုင်ပွဲစုံ ပွဲစဉ် ၅ ပွဲ ဖေဖော်ဝါရီလ ၂၁ ရက်နေ့ လူတန်တောင် (အိမ်ကွင်း) – ပရီးမီးယားလိဂ် ဖေဖော်ဝါရီလ ၂၅ ရက်နေ့ ချယ်ဆီး (ဝင်ဘာလေ) – ကာရာဘောင်းဖိုင်နယ် ဖေဖော်ဝါရီလ ၂၈ ရက်နေ့ ဆောက်သမ်တန် (အိမ်ကွင်း) – အက်ဖ်အေ မတ်လ ၂ ရက်နေ့ ဖောရက်စ် (အဝေးကွင်း) – ပရီးမီးယားလိဂ် မတ်လ ၁၀ ရက်နေ့ မန်စီးတီး (အိမ်ကွင်း) – ပရီးမီးယားလိဂ်   ",
"imgurl1":"https://lfcthadin.com/wp-content/uploads/2024/02/3454655dfg-678x381.jpg",
"imgurl2":"https://lfcthadin.com/wp-content/uploads/2024/02/3454655dfg-678x381.jpg",
"imgurl3":"https://lfcthadin.com/wp-content/uploads/2024/02/jota-lfc-knee.jpg",
"video":"no"
 },


         {"ndate":"Feb  18 , 2024",
"htext":"ကာရာဘောင်းမှာ အနိုင်ယူမယ် သတိပေးတဲ့ ပိုချက်တီနို၊ ဘရန့်ဖိုဒ့်ပွဲ အကောင်းဆုံး ကစားသမားနဲ့ နံနက်ခင်း လီဗာပူး သတင်းတိုများ",
"btext1":"ပရီးမီးယားလိဂ် ပွဲစဉ် ၂၅ အပြီးမှာ လီဗာပူးအသင်းဟာ အမှတ်ပေးဇယားကို ၂ မှတ်အသာဖြင့် ဆက်လက် ဦးဆောင်နေဆဲ ဖြစ်ပါတယ်။ ဘရန့်ဖိုဒ့်ပွဲအတွင်း ပွဲစဉ်ရဲ့ အကောင်းဆုံး ကစားသမားအဖြစ် ပရိသတ်တွေကတော့ မိုဆာလာကို ရွေးချယ်ခဲ့ကြပါတယ်။ မန်စီးတီးကို ၁-၁ သရေကစားပြီးတဲ့နောက်မှာ ပိုချက်တီနိုကတော့ ကာရာဘောင်း ဖလားမှာ လီဗာပူးကို အနိုင်ယူနိုင်မယ် ခံစားမိနေတယ်လို့ ထုတ်ပြောသွားပါတယ်။ ",
"btext2":"လီဗာပူး တိုက်စစ်သမားတွေဖြစ်တဲ့ ဆာလာ၊ ဒါဝင်၊ ဂျိုတာ၊ ဂက်ပိုတို့ ၄ ဦးဟာ ပြိုင်ပွဲစုံမှာ သွင်းဂိုး ၁၀ ဂိုး ကိုယ်စီ ရရှိထားပါပြီ။ ဒီရာသီ ပရီးမီးယားလိဂ် ကလပ်တွေထဲမှာ ၁၀ ဂိုးအထက် သွင်းနိုင်တဲ့ ကစားသမား ၄ ဦး ရှိတဲ့ ပထမဆုံးအသင်း ဖြစ်လာပါတယ်။ အယ်လီဆန်ရဲ့ ဒဏ်ရာဟာ ဒီကနေ့ (သို့) မနက်ဖြန်မှ ဆေးစစ်ချက် ထွက်လာမှာဖြစ်ပြီး အသေးစိတ် မသိရသေးပါဘူး။ ကာတစ်ဂျုံးကော ဂျိုတာပါ ဘရန့်ဖိုဒ့် ကွင်းထဲကနေ ခြေကျင်းဝတ် အကာနဲ့ ဒူးအကာတွေ တပ်ဆင်ပြီး ထွက်ခွာခဲ့ရပါတယ်။ ဂျိုတာ ဒဏ်ရာဟာ ခွဲစိတ်ရဖို့ထိ မပြင်းထန်ဖို့ မျှော်လင့်နေရတာ ဖြစ်ပါတယ်။ ",
"btext3": "   ကိုနတေးကတော့ လီဗာပူးနဲ့ သတင်းထွက်ပေမယ့် အမ်ဘာပေ ဘယ်အသင်းထံ သွားမယ် လူတိုင်း သိနေပါပြီဆိုကာ လက်ရွေးစင်အသင်းဖော်ဟာ ရီးရဲလ်မက်ဒရစ်ကို ရောက်သွားမှာဖြစ်ကြောင်း ထုတ်ပြောခဲ့ပါတယ်။ ဝက်စ်ဟမ်းအသင်းကတော့ လီဗာပူးထံက စိတ်ဝင်စားမှု ရနေပေမယ့် အားကစားဒါရိုက်တာ Tim Steidten ကို သူတို့အသင်းမှာပဲ ဆက်ထိန်းထားနိုင်မယ် ယုံကြည်ချက် ရှိနေပါတယ်။ ကာရာဘောင်းဖလား ဖိုင်နယ်မှာတော့ အယ်လီဆန်၊ ထရန့်၊ ဆိုဘိုစလိုင်၊ ဂျုံး၊ ဂျိုတာတို့ အားလုံး လွဲချော်နိုင်ဆဲဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/2534645rgerg-678x381.jpg",
"imgurl2":"https://lfcthadin.com/wp-content/uploads/2024/02/jota-jones-darwin-.jpg",
"imgurl3":"https://lfcthadin.com/wp-content/uploads/2024/02/jota-jones-darwin-.jpg",
"video":"no"
 },

         {"ndate":"Feb  17 , 2024",
"htext":"ဘရန့်ဖိုဒ့်ပွဲကြို ဒဏ်ရာ အခြေအနေတွေ၊ အလွန်ဆိုကို ထောက်ခံတဲ့ နည်းပြကလော့ပ်နဲ့ နံနက်ခင်း လီဗာပူးသတင်းများ",
"btext1":"ဘရန့်ဖိုဒ့်ပွဲကို ဂိုးသမား အယ်လီဆန် ထပ်ပြီး လွဲချော်ပါမယ်။ သူဟာ လေ့ကျင့်ရေးမှာ တံကောက်ကြော ဒဏ်ရာ ရရှိသွားတာ ဖြစ်ပါတယ်။ ဘယ်လောက်ကြာမယ် မသိရသေးပါဘူး။ လူငယ်ဂိုးသမား ပီတာလူးဂါးဟာ အိုင်းရစ်ကလပ် St. Patrick Athletic FC အသင်းမှာ ပထမဆုံး ပွဲထွက်မှု ပြုလုပ်ခဲ့ပြီး clean sheet ပါ ရခဲ့ပါတယ်။ ဟာဗေးကို အရန်အဖြစ်ပဲ အမြဲတမ်း အသုံးပြုနေမှာ မဟုတ်ဘဲ ပွဲထွက်ကနေ အခွင့်အရေး ပါလာမယ့် အချိန် ရောက်လာမယ်လို့ ကလော့ပ်က အသိပေးပါတယ်။ ",
"btext2":"မိုဆာလာဟာ ရာနှုန်းပြည့် ကြံ့ခိုင်မှု မကောင်းသေးပေမယ့်လို့ ဘရန့်ဖိုဒ့်ပွဲမှာ ပါကောင်း ပါလာနိုင်တဲ့ အခြေအနေ ဖြစ်ပါတယ်။ ဘရန့်ဖိုဒ့် အသင်းခေါင်းဆောင်ကတော့ ဒီကနေ့ည လီဗာပူးကို ရင်ဆိုင်ကစားမယ့် ပွဲစဉ်မှာ ရလဒ် တစ်ခုခု ယူနိုင်မယ်လို့ ယုံကြည်နေပါတယ်။ ထရန့်ကော ဆိုဘိုစလိုင်ပါ ကာရာဘောင်းဖလား ဖိုင်နယ်ပွဲစဉ်ကို လွဲချော်သွားနိုင်တယ်လို့ သိထားရပါတယ်။ ",
"btext3": "   ဘိုင်ယန်မြူးနစ်ဟာ တူချယ်ကို ရာသီကုန်ရင် လမ်းခွဲသွားဖို့ ပြင်ဆင်နေပါပြီ။ ၎င်းတို့ကတော့ သူတို့အသင်း ကစားသမားဟောင်းလည်းဖြစ်တဲ့ အလွန်ဆိုကို လီဗာပူးနဲ့အပြိုင် ချဉ်းကပ်ဖို့ လျာထားပါတယ်။ လီဗာပူးအသင်းဟာ နည်းပြသစ်နဲ့ ကစားသမားသစ် ခေါ်ယူရေးတွေကို ပြင်ဆင်နိုင်ရေး ရာသီမကုန်ခင် အားကစားဒါရိုက်တာသစ် ခန့်အပ်နိုင်ဖို့ အရေးကြီးနေပေမယ့် အခုချိန်ထိ အဲ့လို လုပ်နိုင်မယ့် အရိပ်အယောင် မမြင်ရသေးပါဘူး။ နည်းပြကလော့ပ်ကတော့ ဇာဗီ အလွန်ဆိုဟာ ထူးချွန်တဲ့ လူငယ်နည်းပြဖြစ်သလို မျိုးဆက်သစ် နည်းပြတွေထဲမှာ အလားအလာကောင်း ရှိသူလို့ မှတ်ချက်ပေးပါတယ်။   ",
"imgurl1":"https://lfcthadin.com/wp-content/uploads/2024/02/10161722024-678x381.jpg",
"imgurl2":"https://lfcthadin.com/wp-content/uploads/2024/02/10161722024-678x381.jpg",
"imgurl3":"no",
"video":"no"
 },


         {"ndate":"Feb  16 , 2024",
"htext":"လူသစ်ခေါ်ယူမှု ကောင်းလွန်ပါတယ်ဆိုတဲ့ လီဗာပူးအသင်းရဲ့ လျှို့ဝှက်ချက်ကို ကာရေဂါ ထုတ်ဖော်",
"btext1":"ဂျင်မီကာရေဂါကတော့ လီဗာပူးအသင်းရဲ့ ကင်းထောက်မှုနဲ့ အပြောင်းအရွှေ့ ပေါ်လစီ အကြောင်း အားကစားဒါရိုက်တာဟောင်း မိုက်ကယ် အတ်ဝပ်နဲ့ ပြောဆိုခဲ့ရာက အရမ်း အံ့အားသင့်ခဲ့ရတဲ့ သတင်းတစ်ခုကို ဖော်ထုတ်ခဲ့ပါတယ်။ လက်ရှိမှာ လီဗာပူးအသင်းဟာ အားကစားဒါရိုက်တာသစ် ရှာဖွေနေတာပါ။ ဒါပေမယ့် နောက်ဆုံး ဒါရိုက်တာ နှစ်ဦး မတိုင်ခင် လီဗာပူးအသင်းမှာ မိုက်ကယ် အတ်ဝပ်ရှိခဲ့ကာ သူဟာ ဥရောပရဲ့ အကောင်းဆုံး အားကစားဒါရိုက်တာ အဖြစ်တောင် ဆုရခဲ့ဖူးသူ ဖြစ်ပါတယ်။ လီဗာပူးရဲ့ လူသစ် စုဆောင်းမှု ဘာလို့ အရမ်းကောင်းရတာလဲလို့ အတ်ဝပ်နဲ့ မျက်နှာခြင်းဆိုင် တွေ့ဆုံမှုကနေ ကာရေဂါက မေးမြန်းခဲ့ဖူးပါတယ်။ အဖြေကတော့ သူထင်သလို မဟုတ်ခဲ့ပါဘူး။ ",
"btext2":"ကာရေဂါက ပြောပြရာမှာ “ သတင်းအချက်အလက်တွေကို ပိုသိချင်တာကြောင့် အတ်ဝပ်နဲ့ တစ်ကြိမ်လောက် တွေ့ဆုံချင်ခဲ့တယ်။ ဒီအကြောင်းတွေကို ချက်ခြင်းကြီး ပြောမှာ မဟုတ်ဘဲ နှစ်တွေကြာမှ ဖော်ထုတ်လိုက်မယ်ဆိုတဲ့ ရည်ရွယ်ချက်မျိုးနဲ့ပါ။ ကျနော်က လီဗာပူးမှာ ကင်းထောက် ဘယ်လောက်တောင်ရှိတာ၊ ဒီကစားသမားတွေကို ဘယ်လိုကင်းထောက်တာ၊ သူတို့ကြား ခြားနားမှုတွေကို ဘယ်လို ရှာဖွေတာဆိုတဲ့ အတွင်းကျကျ ကိစ္စကြီးတွေ ကြားရဖို့ မျှော်လင့်ခဲ့တာပါ။ ",
"btext3": "  အတ်ဝပ်ကတော့ ‘ ကျနော်တို့ လိုချင်တဲ့ ကစားသမားတွေ ရခဲ့တာရဲ့ အရေးအကြီးဆုံးကိစ္စကတော့ အေးဂျင့်တွေနဲ့ ဆက်ဆံရေးကြောင့်ပါပဲ’ လို့ ပြန်ပြောတယ်ဗျာ။ ကျနော်က အဲ့တာထက် ပိုပြီး မျှော်လင့်ခဲ့တာပါ။ ဒါပေမယ့် အတ်ဝပ်ကတော့ လီဗာပူး လုပ်နေတာရဲ့ အခြေခံက အဲ့တာပဲလို့ ဖြေခဲ့တယ် ” လို့ ပြောခဲ့ပါတယ်။ ကာရေဂါ ပြောဆိုမှုဟာ မှန်ကန်ဟန်ရှိပါတယ်။ လီဗာပူးသတင်းထောက်တွေကလည်း ကလပ်ဟာ ကစားသမားတွေရဲ့ အေးဂျင့်တွေ၊ မိသားစုဝင်တွေနဲ့ ကောင်းမွန်တဲ့ ဆက်ဆံရေး တည်ဆောက်ကာ လူသစ် စုဆောင်းမှုတွေ လုပ်လေ့ရှိတယ်လို့ ဖော်ထုတ်ထားခဲ့ပါတယ်။ ဒါပေမယ့် လူသစ် ခေါ်ယူရေးမှာ လီဗာပူးအသင်းရဲ့ ကင်းထောက်ပုံဟာ A Group, B Group ဆိုပြီး အုပ်စုတွေခွဲကာ အုပ်စုတစ်စုမှာ ၄ ဦးဝန်းကျင် လျာထားတဲ့ စံပုံစံ တစ်ခုလည်း ရှိပါသေးတယ်။ ဒီအကြောင်းကို အတ်ဝပ်တို့က လူရှေ့ ထုတ်မပြောလိုခဲ့တာလည်း ဖြစ်နိုင်တယ်လို့ သုံးသပ်ရတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/adwards-carra-lfc--678x381.jpg",
"imgurl2":"https://lfcthadin.com/wp-content/uploads/2024/02/adwards-carra-lfc--678x381.jpg",
"imgurl3":"https://lfcthadin.com/wp-content/uploads/2023/10/adwards-klopp-lfc-.jpg",
"video":"no"
 },

         {"ndate":"Feb  16 , 2024",
"htext":"၈ လအတွင်း ၁၀ လက်မ အရပ်မြင့်လာတဲ့ သွင်းဂိုး ၂၁ ဂိုးရှင် တိုက်စစ်သမားကို စီနီယာအသင်းအတွက် ခေါ်ယူ",
"btext1":"လီဗာပူးအသင်းဟာ ဒီတလော လူငယ်အသင်းမှာ ခပ်မြန်မြန် တိုးတက်လာသူအဖြစ် နာမည်ရလာတဲ့ ၁၈ နှစ်သားလေး ဂျေဒန် ဒန့်စ်ကို စီနီယာအသင်းအတွက် ခေါ်ယူလိုက်ပြီ ဖြစ်ပါတယ်။ ဒီရာသီ ယူ-၁၈ မှာ ကစားနေတဲ့ လူငယ်လေး ဒန့်စ်ဟာ ယူ-၂၁ အသင်းထံ တိုးမြင့် ခေါ်ယူခြင်း ခံထားရတယ်။ ရာသီစကနေ ဒီလအထိ သွင်းဂိုး ၂၁ ဂိုးနဲ့ ဂိုးထောက်ပံ့မှု ၆ ကြိမ် ပြုလုပ်ထားနိုင်မှုနဲ့အတူ နည်းပြကလော့ပ် ရှေ့ကို ခပ်မြန်မြန် ရောက်ရှိလာခဲ့ပါတယ်။ ဒန့်စ့်က သူ့ဘာသာ ဖာမင်နိုလို ကစားသမားဖြစ်လာဖို့ ရည်မှန်းထားသူပါ။ ပရီးမီးယားလိဂ် ကွင်းလယ်လူဟောင်း နေးဒန့်စ့်ရဲ့ သားဟာ ယူ-၇ ကတည်းက လီဗာပူးအသင်းနဲ့ ပူးပေါင်းထားသူ ဖြစ်ပါတယ်။ ",
"btext2":"ဒန့်စ်ဟာ သူ့ရဲ့ လှုပ်အားနှုန်း၊ ဖန်တီးနိုင်စွမ်းကြောင့်အပြင် ရုပ်ပိုင်းဆိုင်ရာ တိုးတက်မှုကလည်း နည်းပြအဖွဲ့ကို အံ့မခန်း ဖြစ်စေခဲ့ပါတယ်။ မနှစ်က အရပ် ၅ ပေ ၂ လက်မပဲ မြင့်တဲ့ တိုက်စစ်သမားဟာ ဒီ ၈ လအတွင်းမှာ အရပ် ၁၀ လက်မလောက် မြင့်မားလာခဲ့ပါတယ်။ လက်ရှိ ၆ ပေနီးပါးရှိနေတဲ့ ဒန့်စ်ဟာ ရုပ်ပိုင်းဆိုင်ရာ တိုးတက်မှု ကောင်းမွန်သူအဖြစ် နာမည်ကောင်း ရလာခဲ့ပါတယ်။ ",
"btext3": "  အကယ်ဒမီ နည်းပြတွေရဲ့ ထောက်ခံချက်နဲ့အတူ စီနီယာအသင်း နည်းပြအဖွဲ့တွေထံ ခြေစွမ်းစမ်းသပ်ခံဖို့ ဒန့်စ့်ကို အသင်းလေ့ကျင့်ရေးတွေမှာ ပူးတွဲ ပါဝင်နေစေတာ သီတင်းပတ် အနည်းငယ် ရှိနေပါပြီ။ “ ကိုယ်လုပ်ရမှာတွေကိုပဲ အာရုံစိုက်ထားပေမယ့် ရေရှည်မှာတော့ ထိပ်တန်း ကစားသမားတစ်ယောက် ဖြစ်လာချင်ပါတယ်။ ” လို့ ထုတ်ပြောထားတဲ့ ဒန့်စ်ဟာ ဘန်လေပွဲကို အသင်းသား ၂၇ ဦးပါ လီဗာပူးအသင်း လေ့ကျင့်ရေးမှာ ပါဝင်ခွင့်ရခဲ့ပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/danns-lfc-2024-678x381.jpg",
"imgurl2":"https://lfcthadin.com/wp-content/uploads/2024/02/danns-lfc-2024-678x381.jpg",
"imgurl3":"https://lfcthadin.com/wp-content/uploads/2024/02/danns-lfc-18.jpg",
"video":"no"
 },

         {"ndate":"Feb  16 , 2024",
"htext":"ရန်ပုံငွေပွဲမှာ တောရက်စ် လာကစားမည်၊ မော်ရင်ညိုရဲ့ ဟောကိန်းနဲ့ နံနက်ခင်း လီဗာပူး သတင်းတိုများ",
"btext1":"လီဗာပူး ပစ်မှတ်ထားနေတဲ့ အလွန်ဆို၊ ဒီဇာဘီ၊ အာမိုရင်းတို့ရဲ့ ကလပ်တွေဟာ ယူရိုပါလိဂ် ပြိုင်ပွဲမှာ ပါဝင်ယှဉ်ပြိုင်နေဆဲဖြစ်ကာ ၁၆ သင်း ရှုံးထွက်မှာ နည်းပြကလော့ပ်နဲ့ ထိပ်တိုက်တွေ့ဖွယ် ရှိနေဆဲ ဖြစ်ပါတယ်။ ဒီရာသီ ပရီးမီးယားလိဂ်ဖလား အပြိုင်လုမယ့် ကလပ်တွေကို မေးခွန်းထုတ်ရာမှာ မော်ရင်ညိုကတော့ မန်စီးတီးနဲ့ လီဗာပူးပဲ ဖြစ်လိမ့်မယ်လို့ ဆုံးဖြတ်ချက်ကို မပြောင်းလဲဘဲ ထပ်မံ ဖြေဆိုပါတယ်။ ဒါဝင် နူးညက်စ်ဟာ သူ့ရဲ့ အင်္ဂလိပ် သင်တန်းတွေကို ပုံမှန် တက်ရောက် သင်ယူနေပြီး အသင်းဖော်တွေနဲ့ စကားစမြည်း ပြောဆိုမှုတွေ လုပ်နိုင်နေပြီလို့ ဟာဗေးက ပြောလာပါတယ်။ ",
"btext2":"ဘိုင်ယန်မြူးနစ်ဟာ နည်းပြတူချယ်ကို ရာထူးကနေ ထုတ်ပယ်ပြီးရင် လေဗာကူဆင် နည်းပြ အလွန်ဆိုကို လီဗာပူးနဲ့အပြိုင် ချိတ်ဆက်ဖို့ ကြိုးစားဖွယ် ရှိလာပါတယ်။ ဇာဗီ အလွန်ဆိုဟာ နွေမှာ လေဗာကူဆင်ကနေ သေချာပေါက် ထွက်ခွာမယ် အာမခံချက် မရှိသေးဘဲ ဂျာမာန်ကလပ်မှာ တစ်ရာသီ ဆက်နေတာမျိုးလည်း ဖြစ်လာနိုင်တယ်လို့ တယ်လီဂရပ်က ဆိုပါတယ်။ ",
"btext3": "   ပြင်သစ်သား တိုက်စစ်မှူး အမ်ဘာပေဟာ ဒီနွေမှာ ပီအက်စ်ဂျီကနေ ထွက်ခွာဖို့ ဆုံးဖြတ်ချက် ချထားပြီ ဖြစ်ပါတယ်။ သူဟာ ရီးရဲလ်မက်ဒရစ်ထံ ပြောင်းဖို့ ဦးစားပေးမှာဖြစ်ကာ လီဗာပူးနဲ့ သတင်းထွက်မှုတွေကလည်း ရပ်တန့်လို့ရမှာ မဟုတ်ပါဘူး။ မတ်လမှာ ယှဉ်ပြိုင်ကစားမယ့် လီဗာပူးဂန္တဝင်နဲ့ အေဂျက်ဂန္တဝင်ပွဲမှာ ဖာနန်ဒို တောရက်စ်လည်း ပါဝင်ကစားမယ်လို့ သိရပါတယ်။ လီဗာပူးအသင်းနဲ့ သတင်းထွက်ထားတဲ့ နယူးကာဆယ် အားကစားဒါရိုက်တာ Dan Ashworth ဟာ မန်ချက်စတာ ယူနိုက်တက်ထံ ရောက်ရှိဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2024/02/dgrert45645-678x381.jpg",
"imgurl2":"https://lfcthadin.com/wp-content/uploads/2024/02/dgrert45645-678x381.jpg",
"imgurl3":"no",
"video":"no"
 },

         {"ndate":"Feb  15 , 2024",
"htext":"လူသိနည်းပေမယ့် ဩဇာကြီးတဲ့ အရေးကြီး ရာထူး တစ်နေရာကို အားဖြည့်ရမယ့် လီဗာပူး",
"btext1":"ဒီနွေမှာ ယာဂင်ကလော့ပ်နဲ့ လက်ထောက်နည်းပြ နှစ်ဦးအပြင် နောက်ထပ် အရေးကြီး ရာထူးတစ်ခုအတွက်လည်း လီဗာပူးအသင်းက အစားထိုးရမှာဖြစ်ပါတယ်။ ကလပ်ရဲ့ မန်နေဂျာသစ်ကို ခန့်အပ်ဖို့အတွက် လီဗာပူးအသင်းဟာ အားကစားဒါရိုက်တာ သစ် တစ်ဦးကို အရင်ဆုံး ရှာဖွေရမှာပါ။ ပြီးရင်တော့ မန်နေဂျာနဲ့ သူ့ရဲ့ နည်းပြအဖွဲ့တွေကို စုစည်းပေးရမှာဖြစ်ပါတယ်။ အဲ့ထဲမှာတော့ လူသိနည်းတဲ့ ရာထူးတစ်ခု ပါဝင်လာပါတယ်။ လီဗာပူးအသင်းဟာ ကလော့ပ်ရဲ့ ခေတ်မှာ အခြားသော အသင်းတွေမှာ မရှိလှတဲ့ ဒါမှမဟုတ် အခေါ်အဝေါ် မတူညီတဲ့ ရာထူးတစ်ခုကို ဖန်တီးခဲ့ပါတယ်။ အဆိုပါရာထူးကတော့ elite development coach လို့ ခေါ်ပြီး စီနီယာအသင်းနဲ့ လူငယ်အသင်းကြား ပေါင်းကူးပေးသူ အဖြစ် မှတ်ယူလို့ရပါတယ်။ ",
"btext2":"၂၀၁၅ နဲ့ ၂၀၁၈ အတွင်း အဆိုပါ ရာထူးကို တာဝန်ယူခဲ့သူက ပပ်လင်ဒါး ဖြစ်ပါတယ်။ သူလက်ထောက်နည်းပြ ဖြစ်သွားချိန်မှာတော့ အသင်းဘက်က ပေါ်တိုအသင်းမှ ဗစ်တာမားတိုစ့်ဖြင့် အစားထိုးခဲ့ပါတယ်။ ပထမအသင်း တိုးတက်မှုဆိုင်ရာ နည်းပြလို့လည်း လူသိများပြီး ဒီတာဝန်ဟာ လူငယ်အသင်းမှာ အလားအလာရှိတဲ့ ကစားသမားတွေကို စုဆောင်းကာ ကလော့ပ် ဦးဆောင်တဲ့ လီဗာပူး စီနီယာအသင်း နည်းပြအဖွဲ့တွေရဲ့ ရှေ့ထံ ပို့ဆောင်ပေးရတာ ဖြစ်ပါတယ်။ ရွေးချယ်ထားတဲ့ လူငယ်တွေကိုတော့ ‘Talent Group’ လို့ နာမည်ပေးထားပြီး ယခင်ကဆိုရင် ခါဘီမှာ စိတ်ကြိုက်ရွေးချယ်ကာ မဲဝုဒ်ထံ လာရောက်လို့ ခြေစွမ်း စမ်းသပ်ခံရပါတယ်။ လင်ဒါးလက်ထက် ၂၀၁၆ မှာတော့ ထရန့်ဟာ အထက်ပါ ရွေးချယ်မှုကနေ ကလော့ပ်ရဲ့ရှေ့ကို ရောက်ရှိလာခဲ့ပါတယ်။ မန်နေဂျာတစ်ဦးဟာ များပြားတဲ့ အကယ်ဒမီပွဲတွေကိုတော့ ပွဲတိုင်း မကြည့်ရှုနိုင်ပါဘူး။ ဒါကြောင့်ပဲ ထူးချွန်တဲ့ လူငယ်တွေကို သူ့ကိုယ်စား ရွေးထုတ်ပေးမယ့်သူ တစ်ဦး လိုအပ်လာပါတယ်။ ဒါကြောင့်ပဲ လီဗာပူးအသင်းမှာ elite development coach ဆိုတဲ့ ရာထူး ပေါ်ပေါက်လာခဲ့ပါတယ်။ အကယ်ဒမီမှာတော့ အကယ်ဒမီဒါရိုက်တာက လူငယ်တွေရဲ့ အရည်အချင်း အလိုက် အဆင့်ခွဲခြားမှု လုပ်ပေးပါတယ်။ သူတို့ရဲ့ ခြေစွမ်း၊ အလားအလာကို ကြည့်ပြီး မာတိုစ့်က ‘Talent Group’ ကို ပြန်ဖွဲ့စည်းပါတယ်။ ",
"btext3": " သူ့လက်ထက်မှာ ကွမ်းဆက်၊ ဘရတ်ဒလေ၊ ဘာ့ဂျ်ဆီတစ်၊ မက်ကော်နယ်၊ တေလာ မော်တန် စသဖြင့် လူငယ်တွေ ထွက်ပေါ်လာပါတယ်။ မနှစ်ကရာသီ ကလော့ပ်က နံပါတ် ၆ သမား လိုအပ်လာချိန်မှာ မာတိုစ့်က ဘာ့ဂျ်ဆီးတစ်ကို ရွေးထုတ်ပေးခဲ့တာက ကောင်းမွန်တဲ့ သာဓက တစ်ခုဖြစ်ပါလိမ့်မယ်။ လူငယ်ကြယ်ပွင့်တွေကို စိတ်ကြိုက် ရွေးထုတ်ပြီးတိုင်း မာတိုစ့်ဟာ ပပ်လင်ဒါးက တစ်ဆင့် နည်းပြကလော့ပ်ထံ သတင်းပို့ပါတယ်။ ၎င်းတို့ဟာ အပတ်စဉ် လီဗာပူးရဲ့ လေ့ကျင့်ရေးတွေမှာ ၆ ဦးကနေ ၈ ဦးထိ လာရောက် ခြေစွမ်း စမ်းသပ်ခံပါတယ်။ သက်တမ်းတိုးသေးပေမယ့် elite development coach ရာထူးဟာ လီဗာပူးအပေါ် လွှမ်းမိုးမှု ကြီးမားတာကို ဒီရာသီ ကွမ်းဆက်၊ ဘရတ်ဒလေတို့ ထွန်းတောက်လာမှုအရ မြင်တွေ့နေပါတယ်။ လီဗာပူးအသင်းရဲ့ အောင်မြင်တဲ့ ရာထူးတစ်ခုဖြစ်တဲ့ elite development coach နေရာဟာ နွေမှာ မာတိုစ့်လည်း ထွက်ခွာမှာဖြစ်တာကြောင့် လစ်လပ်သွားမှာပါ။ အသင်းဟာ အားကစားဒါရိုက်တာ၊ နည်းပြအဖွဲ့အပြင် elite development coach ရာထူးအတွက် အင်အားဖြည့်ဖို့ပါ ကြိုးစားရတော့မှာပဲ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/02/vitor-lfc-678x381.jpg",
"imgurl2":"https://lfcthadin.com/wp-content/uploads/2023/05/lfc-line-up-2023.jpg",
"imgurl3":"https://lfcthadin.com/wp-content/uploads/2024/01/clark-bradley-lfc-.jpg",
"video":"no"
 },


         {"ndate":"Feb  15 , 2024",
"htext":"အလွန်ဆိုကို ချိန်နေတဲ့ မန်စီးတီး၊ ထရန့် – ဆိုဘို တို့ရဲ့ ဒဏ်ရာ အခြေအနေနဲ့ နံနက်ခင်း လီဗာပူး သတင်းတိုများ",
"btext1":"ထရန့်ဟာ ဒဏ်ရာကြောင့် သီတင်းပတ် အနည်းငယ် နားရပါမယ်။ ကာရာဘောင်းဖလား ဖိုင်နယ်ပွဲကို လွဲချော်မှာဖြစ်သလို မတ်လ ၁၀ ရက်နေ့ မန်စီးတီးပွဲမှာ ပါဝင်နိုင်ရေး အချိန်လုရမှာဖြစ်ပါတယ်။ ဆိုဘိုစလိုင်ရဲ့ ဒဏ်ရာဟာ ဘယ်အချိန် ပြန်သက်သာမယ်ဆိုတာ သေချာ မသိရသေးဘဲ ကာရာဘောင်းဖလား ဖိုင်နယ်ကိုပါ လွဲချော်နိုင်တယ်လို့ အသင်းနဲ့ နီးစပ်တဲ့ သတင်းထောက်တွေက ဖော်ပြလာပါတယ်။ ဇန်နဝါရီလရဲ့ လီဗာပူးအသင်း တစ်လတာ အကောင်းဆုံး ကစားသမားဆုကို ဘရတ်ဒလေက ရရှိပါတယ်။ သူဟာ ထရန့် ဒဏ်ရာရနေချိ်န် ညာခြမ်းကို တာဝန်ယူလာဖွယ် ရှိနေပါတယ်။ ",
"btext2":" လူငယ်တိုက်စစ်သမား ကိတ်ဂေါ်ဒန်ဟာ ဒဏ်ရာ ပြန်ရခဲ့ပါတယ်။ မကြာခင် သူ ပြန်ပြီး ကစားနိုင်မှာပါလို့တော့ ယူ-၂၁ နည်းပြ ဘယ်ရီ လွီတက်စ်က ဆိုပါတယ်။ အလွန်ဆိုနဲ့ လက်တွဲဖူးတဲ့ ဝက်စ်ဟမ်းအသင်း အားကစားဒါရိုက်တာက သူ့ကို လီဗာပူးဘက်က တရားဝင် ကမ်းလှမ်းမှု မလုပ်သေးဘူးလို့ ပြောလာပါတယ်။ ဂျိုတာဟာ adidas နဲ့ ဖိနပ်ကြော်ငြာတစ်ခု ရိုက်ကူးခဲ့ရာမှာ အသင်းဖော် ဂိုးမက်စ်ကို စနောက်မှုအဖြစ် Goal ဆိုတဲ့ နေရာကို လေသံရှည်ရှည်ဆွဲပြီး ပြောဆိုခဲ့တာကြောင့် ပွဲကျနေပါတယ်။",
"btext3": " ဘရန့်ဖိုဒ့် နည်းပြ သောမက်စ် ဖရန့်ကတော့ လီဗာပူးနည်းပြရာထူးနဲ့ ပတ်သက်လို့ အသာအယာ ငြင်းဆန်ခဲ့ကာ ဘရန့်ဖိုဒ့်မှာပဲ သူ ပျော်ရွှင်နေပါတယ်လို့ ပြောလာပါတယ်။ ဒိန်းမတ်သားရဲ့ လေသံအရတော့ အသင်းက သူ့ကို ချိတ်ဆက်မှု လုပ်ခဲ့ဟန် မရှိပါဘူး။ မန်စီးတီးအသင်းကလည်း ဂွာဒီယိုလာ နေရာ ဆက်ခံမယ့်သူအဖြစ် အလွန်ဆိုကို လျာထားတယ်လို့ သတင်းထောက် Guillem Balague က ဘီဘီစီသတင်းကနေ ထုတ်ပြောခဲ့ပါတယ်။ ဒီရာသီ ပရီးမီးယားလိဂ်ဖလားကို မန်စီးတီးနဲ့ အာဆင်နယ်ပဲ အပြိုင်လုမယ်လို့ သူ ခန့်မှန်းထားကြောင်းနဲ့ အခုလို လီဗာပူး ဝင်ပါလာတာကို အံ့ဩမိကြောင်း ဖာဒီနန်က ပြောပါတယ်။     ",
"imgurl1":"https://lfcthadin.com/wp-content/uploads/2024/02/drge464564-678x381.jpg",
"imgurl2":"https://lfcthadin.com/wp-content/uploads/2024/02/drge464564-678x381.jpg",
"imgurl3":"no",
"video":"no"
 },

         {"ndate":"Feb  14 , 2024",
"htext":"ကစားသမားဟောင်းဖြစ်ခဲ့လို့ မဟုတ်ဘူးဆိုကာ နည်းပြသစ်ရာထူးအတွက် အလွန်ဆိုဘက်က အပြည်အဝ ရပ်တည်လိုက်တဲ့ ကာရေဂါ",
"btext1":" လီဗာပူး ကစားသမားဟောင်း ကာရေဂါကတော့ ကလော့ပ်ရဲ့ နောက်ပိုင်း နည်းပြနေရာ ဆက်ခံသူဟာ အလွန်ဆိုပဲ ဖြစ်လာသင့်ပါတယ်လို့ စပိန်သားဘက်က ပြတ်ပြတ်သားသား ရပ်တည်လိုက်ပါတယ်။ အလွန်ဆို၊ ဒီဇာဘီ၊ ပပ်လင်ဒါးနဲ့ အာမိုရင်းတို့ကို မန်နေဂျာရာထူးအတွက် လီဗာပူးအသင်းက စောင့်ကြည့်နေတာပါ။ ကာရေဂါကတော့ သူ့ရဲ့ ထောက်ခံမှု အားလုံးကို အလွန်ဆိုအပေါ် ပုံအပ်ပေးလိုက်ပါပြီ။ ကာရေဂါကတော့ ” ဒီရာသီ လေဗာကူဆင်ကို ကိုင်တွယ်နေတာ အလွန်ဆို မဟုတ်ဘဲ အခြားသူဆိုရင်လည်း သူ့ကို ခေါ်ယူဖို့ လီဗာပူးက စဉ်းစားမှာပဲ ” ဆိုပြီး အသင်းဘက်က ကစားသမားဟောင်းမို့ ခေါ်ယူလိုတာထက် အရည်အချင်းကို နှစ်သက်နေတာလို့ ထောက်ပြပါတယ်။",
"btext2":"ကာရေဂါကပဲ ဆက်လက်ပြီး ” လီဗာပူးမှာ ကစားတည်းက သူက ကစားသမားကောင်း တစ်ဦးတင် မဟုတ်ဘဲ ဘောလုံးကို တကယ်မြတ်နိုးတဲ့သူပါ။ သူက အမြဲတမ်း နည်းစနစ်တွေကို စိတ်ဝင်စားတယ်။ ငယ်ငယ်လေးတည်းက ဘောလုံးနဲ့ ပတ်သက်လို့ ကောင်းမွန်တဲ့ အိုင်ဒီယာ ရှိပါတယ်။ သူအလုပ်တွဲလုပ်ခဲ့တဲ့ မန်နေဂျာတွေကိုပဲ ကြည့်လိုက်ဦး (တကယ့် ဂရိတ်တွေချည်းပဲ)။ သူက မော်ဒန်ခေတ် မန်နေဂျာတွေထဲ အကောင်းဆုံးတွေရဲ့ လက်အောက်မှာ ကစားခဲ့သူ၊ သူ့အဖေ ကိုယ်တိုင်လည်း မန်နေဂျာနဲ့ ကစားသမားအဖြစ် လုပ်ခဲ့ဖူးတဲ့သူ။ အလွန်ဆိုက သူ့ဘဝ တစ်လျှောက်လုံး ဘောလုံးနဲ့ ဆက်နွယ်နေခဲ့တာပါ။ သူက လီဗာပူးမှာလည်း ကစားခဲ့တယ်။ ကစားသမားအဖြစ်နဲ့ လုပ်ရည်ကိုင်ရည် ရှိခဲ့တာတင် မဟုတ်ဘဲ နည်းပြဘဝမှာလည်း လုပ်ရည်ကိုင်ရည် ရှိပါတယ်။ ",
"btext3": "  သူက အတွေးကောင်းတဲ့ ကစားသမားဖြစ်ခဲ့တာပါ။ ဘောလုံးကစားသမားဘဝမှာ အားပဲ သုံးခဲ့တာ မဟုတ်ဘူး ဦးနှောက်ကိုလည်း အသုံးချခဲ့တဲ့သူ။ ဒီတော့ မန်နေဂျာကောင်း ဖြစ်လာနိုင်သူလို့ အခုလို သက်သေ မပြခဲ့ကတည်းက လူတိုင်းရဲ့ အမြင်မှာ သူက တချိန်မှာ မန်နေဂျာကောင်း ဖြစ်လာမယ့်သူလို့ တွေးမိခဲ့စေသူပါ ” လို့ ထုတ်ပြောလာခဲ့ပါတယ်။ အလွန်ဆိုဟာ လီဗာပူးကစားသမားဘဝ ကာရေဂါနဲ့ အရင်းနှီးဆုံး ဆက်ဆံရေး ရှိခဲ့သူပါ။ လူတိုင်းက အလွန်ဆိုနဲ့ ဂျရတ်အတွဲကို ပိုသိကြပေမယ့် စပိန်သားကတော့ အခင်ဆုံး သူငယ်ချင်းဟာ ကာရေဂါဖြစ်ကြောင်း လူသိထင်ရှား ထုတ်ပြောခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/carra-alonso-lfc-klopp-678x381.jpg",
"imgurl2":"https://lfcthadin.com/wp-content/uploads/2024/01/alonson-carragher.jpg",
"imgurl3":"https://lfcthadin.com/wp-content/uploads/2024/02/carra-alonso-lfc-klopp-678x381.jpg",
"video":"no"
 },

         {"ndate":"Feb  14 , 2024",
"htext":"ဘရန့်ဖိုဒ့် ပွဲကြို လေ့ကျင့်ရေးဝင်ခဲ့တဲ့ အသင်းသား ၂၇ ဦးစာရင်း၊ ဆာလာ လေ့ကျင့်ရေး အပြည့် မဆင်းနိုင်သေးပါဘူး",
"btext1":"မနေ့က အသင်းလိုက် လေ့ကျင့်ရေး အစီအစဉ်မှာတော့ အဖျားကြောင်း ဘန်လေပွဲကို လွဲချော်ခဲ့တဲ့ အယ်လီဆန်နဲ့ ဂိုးမက်စ်တို့ ပြန်လည် ပါဝင်လာပါတယ်။ ဘန်လေပွဲမှာ အသေးစား ဒဏ်ရာကြောင့် လူစားဝင်ရခြင်း မရှိတဲ့ ဂရာဗင်ဘက်ချ်လည်း အသင်းရဲ့ လေ့ကျင့်ရေးမှာ ပါဝင်ခဲ့သလို ပွဲအပြီး ခြေထောက်နာနေတဲ့ ဂျိုတာလည်း အေးအေးဆေးဆေးပဲ ဖြစ်ပါတယ်။ ဒီအပတ်ပွဲမှာ ကိုနတေး ပြန်လည် ပါဝင်လာနိုင်မှာဖြစ်ကာ ဖခင် ဆုံးပါးမှုကြောင့် ခွင့်ရထားခဲ့တဲ့ ဘရတ်ဒလေလည်း လူစာရင်းနဲ့ ပြန်ပြီး ပူးပေါင်းခဲ့ပါတယ်။ ",
"btext2":" ထရန့်နဲ့ ဆိုဘိုတို့ကတော့ ပါဝင်နိုင်ခြင်း မရှိဘဲ မိုဆာလာကလည်း လေ့ကျင့်ရေး အပြည့် မဝင်နိုင်သေးပေမယ့် အစောပိုင်း လေ့ကျင့်ရေးတွေမှာ အသင်းဖော်တွေနဲ့အတူ အတူ ပူးပေါင်းခဲ့ပါတယ်။ အင်္ဂါနေ့ လေ့ကျင့်ရေးမှ အသင်းသား ၂၇ ဦးစာရင်း ဂိုးသမား – အယ်လီဆန်၊ ကလယ်ဟာ၊ အတ်ဒရီရန်၊ မရိုးဇက်၊ မက်ရှယ်။ ခံစစ်သမား – ဗန်ဒိုက်၊ ကိုနတေး၊ ဂိုးမက်စ်၊ ကွမ်းဆက်၊ ရော်ဘတ်ဆန်၊ ဘရတ်ဒလေ၊ ဆီမီကတ်စ်။ ကွင်းလယ် – မာကာ၊ ဂျုံး၊ အန်ဒို၊ ဟာဗေး၊ ဂရာဗင်ဘက်ချ်၊ ကလက်၊ မက်ကော်နယ်။ တိုက်စစ် – ဆာလာ၊ ဒါဝင်၊ ဂျိုတာ၊ ဒီယက်စ်၊ ဂက်ပို၊ ဂေါ်ဒန်၊ ကူးမက်စ်၊ ဒန့်စ်။ လေ့ကျင့်ရေး လွဲချော်ကြသူများ – ထရန့်၊ ဆိုဘို၊ သီယေဂို၊ မာတစ်၊ ဘာ့ဂျ်ဆီတစ်၊ ဗန်ဒုတ်။",
"btext3": " no     ",
"imgurl1":"https://lfcthadin.com/wp-content/uploads/2024/02/mo-bradley-traning-678x381.jpg",
"imgurl2":"https://lfcthadin.com/wp-content/uploads/2024/02/mo-bradley-traning-678x381.jpg",
"imgurl3":"no",
"video":"no"
 },

         {"ndate":"Feb  14 , 2024",
"htext":"ထရန့်၊ ဆိုဘိုစလိုင်တို့ လေ့ကျင့်ရေးမှာ မပါဝင်၊ ကလော့ပ် အမြန်ပြန်လာဖို့ ဆုတောင်းတဲ့ ဂွာဒီယိုလာနဲ့ နံနက်ခင်း လီဗာပူး သတင်းတိုများ",
"btext1":"ဘရန့်ဖိုဒ့်ပွဲကြို အသင်းရဲ့ လေ့ကျင့်ရေးမှာ ဆာလာ၊ အယ်လီဆန်၊ ဂိုးမက်စ်တို့ ပြန်ပါလာခဲ့ကာ ကွင်းလယ်လူ ဆိုဘိုစလိုင်ကတော့ ပါဝင်နိုင်ခြင်း မရှိသေးပါဘူး။ ညာအစွန်လူ ထရန့်ကို လေ့ကျင့်ရေးမှာ မမြင်ရပေမယ့် ဖခင် ဆုံးပါးသွားလို့ ခွင့်ရက်ယူထားရတဲ့ ဘရတ်ဒလေကိုတော့ ပြန်ပြီး မြင်တွေ့နေရပါတယ်။ မတ်လ ၂၃ ရက်နေ့မှာ ယှဉ်ပြိုင်ကစားမယ့် လီဗာပူး ဂန္တဝင်နဲ့ အေဂျက် ဂန္တဝင်ပွဲမှာ လီဗာပူးအသင်း နည်းပြအဖွဲ့ထဲ အဲရစ်ဆန် ပါဝင်လာပါမယ်။ ကင်ဆာကြောင့် ၁ နှစ် ဝန်းကျင်ပဲ ဆက်နေရတော့မယ့် နည်းပြကြီးရဲ့ လီဗာပူးကို ကိုင်တွယ်ခွင့် အိပ်မက်အား အသင်းဘက်က ဖြည့်စည်းပေးမှာ ဖြစ်ပါတယ်။ ",
"btext2":"ပရီးမီးယားလိဂ်ကို ယာဂင်ကလော့ပ် ရောက်လာတည်းက လီဗာပူးအသင်းဟာ အိမ်ကွင်း ရှုံးပွဲအနည်းဆုံး အသင်းဖြစ်ပြီး ၁၁ ပွဲပဲ ရှုံးနိမ့်ဖူးပါတယ်။ မန်စီးတီးတောင်မှ ၁၆ ပွဲထိ ရှုံးနိမ့်ထားတာ ဖြစ်ပါတယ်။ Miguel Delaney ရဲ့ ဖော်ပြချက်အရ အမ်ဘာပေရဲ့ ကိုယ်စားလှယ်တွေဟာ မနှစ်တုန်းက လီဗာပူးအသင်းနဲ့ ဆက်သွယ် ပြောဆိုမှုမျိုး လုပ်ခဲ့ဖူးပါတယ်။ ဒါပေမယ့် လီဗာပူးအသင်းဟာ ဘာပေရဲ့ လုပ်ခကို ပေးချေဖို့ မတတ်နိုင်ခဲ့ပါဘူး။ တရက်မှာ ယာဂင်ကလော့ပ် နည်းပြလောကထဲ ပြန်ဝင်လာတာမျိုး မြင်ရဖို့ မျှော်လင့်ကြောင်း ဂွာဒီယိုလာက ထုတ်ပြောပါတယ်။ မန်စီးတီးအသင်းဟာ မတ်လအတွင်းမှာ လီဗာပူးနဲ့ အန်ဖီးပွဲ အပါအဝင် ယူနိုက်တက်၊ အာဆင်နယ်၊ ဘရိုက်တန်တို့နဲ့ ထိပ်တိုက် ယှဉ်ပြိုင်ရမှာ ဖြစ်ပါတယ်။ ",
"btext3": "  noo    ",
"imgurl1":"https://lfcthadin.com/wp-content/uploads/2024/02/66565rghiuh7y7-678x381.jpg",
"imgurl2":"https://lfcthadin.com/wp-content/uploads/2024/02/66565rghiuh7y7-678x381.jpg",
"imgurl3":"no",
"video":"no"
 },

         {"ndate":"Feb  13 , 2024",
"htext":"လီဗာပူးကို သရေကျခဲ့ရမှာ မဟုတ်ဘူး သူတို့ နိုင်ခဲ့သင့်တာလို့ ယူနိုက်တက် နည်းပြဆို",
"btext1":" ချန်ပီယံလိဂ်ဝင်ခွင့် ထိပ်ဆုံး ၄ သင်းထဲ ဝင်ဖို့ရာ မျှော်လင့်ချက် အနည်းငယ် ရှိလာချိန်မှာပဲ ယူနိုက်တက်နည်းပြ တန်ဟက်က ဇယားထိပ်က အသင်းတွေကိုလည်း သူတို့ အနိုင်ယူနိုင်တယ်လို့ ဆိုလာခဲ့ပါတယ်။ မန်ချက်စတာ ယူနိုက်တက်ဟာ လီဗာပူးနဲ့ ၁၃ မှတ်အကွာ အဆင့် ၆ နေရာမှာ ရှိနေပေမယ့် အဆင့် ၄ နေရာက အသင်းနဲ့တော့ ၆ မှတ်အကွာကို ပြန်ရောက်လာခဲ့တာ ဖြစ်ပါတယ်။ တန်ဟက်က ” အိမ်ကွင်းဖြစ်ဖြစ်၊ အဝေးကွင်းဖြစ်ဖြစ် ကျနော်တို့က ပြိုင်ဘက်တိုင်းကို အနိုင်ယူနိုင်စွမ်း ရှိပါတယ်။ တခါတလေ အဝေးကွင်းတွေမှာဆိုရင် ကျနော်တို့က နိုင်ပွဲယူဖို့ ပိုပြီး ယုံကြည်ချက်တွေ ရှိနေတတ်ပါတယ်။",
"btext2":" အာဆင်နယ်ပွဲတုန်းကဆိုရင် ကျနော်တို့ နိုင်ရမှာ။ နိုင်ဖို့လည်း တကယ်ကို ထိုက်တန်ခဲ့တယ်။ လီဗာပူးပွဲတုန်းကလည်း ကျနော်တို့ပဲ နိုင်ခဲ့သင့်တာ။ ဒါတွေက ယုံကြည်မှုနဲ့ပဲဆိုင်တယ်။ ဒီနေ့ဆို ပွဲကို အနိုင်ကစားနိုင်မယ်လို့ ကျနော်တို့ ယုံကြည်ချက်ရှိတော့ ဗီလာကိုနိုင်ခဲ့တယ်။ ” လို့ ဆိုခဲ့တာ ဖြစ်ပါတယ်။ တန်ဟက်က အန်ဖီးကွင်းမှာ လီဗာပူးနဲ့ ၀-၀ သရေကျခဲ့တဲ့ပွဲကို ဆိုလိုခဲ့တာဖြစ်ကာ မနှစ်ကရာသီ ၇-၀ ကို ပြောလိုခဲ့တာ မဟုတ်တာတော့ သေချာပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/klopp-tenhag-2024-678x381.jpg",
"imgurl2":"https://lfcthadin.com/wp-content/uploads/2024/02/klopp-tenhag-2024-678x381.jpg",
"imgurl3":"no",
"video":"no"
 },

         {"ndate":"Feb  13 , 2024",
"htext":"နယူးကာဆယ် ဒါရိုက်တာကို စိတ်ဝင်စားခြင်း၊ အလွန်ဆိုကို ပုံအောဖွယ်ရှိခြင်း၊ လူငယ်စတား တစ်ဦး ပေါ်ထွက်လာခြင်းနဲ့ နံနက်ခင်း လီဗာပူးသတင်းတိုများ",
"btext1":"စပါးအသင်းဟာ ၎င်းတို့ နည်းပြ ပိုစတီကိုဂလူးကို လာမယ့်ရာသီ ဆက်ထိန်းနိုင်မယ်လို့ ယုံကြည်ချက်ရှိနေပြီး လီဗာပူးအသင်းဘက်က ကြိုးစားလာမှာကို စိတ်ပူနေခြင်း မရှိပါဘူး။ ပိုစတီကိုဂလူးက သူဟာ လီဗာပူးအသင်း အမာခံပရိသတ်ဖြစ်ကြောင်း ထုတ်ပြောထားခဲ့ပြီး အသင်းဟာ မန်နေဂျာလျာထားစာရင်းထဲ သူ့ကို ထည့်သွင်းထားတာ ဖြစ်ပါတယ်။ လီဗာပူးအသင်းရဲ့ အကြိုက်ဆုံးသော မန်နေဂျာအဖြစ် ဇာဗီအလွန်ဆို ဖြစ်သွားပြီလို့ တယ်လီဂရပ် သတင်းထောက် မတ်လောက ဆိုပါတယ်။ ",
"btext2":"ဂျင်မီ ကာရေဂါကတော့ သူ့ရဲ့ အသင်းဖော်ဟောင်းဖြစ်သူ အလွန်ဆိုဟာ လီဗာပူးမန်နေဂျာသစ် ဖြစ်လာသင့်ကြောင်း ပြတ်ပြတ်သားသား ထောက်ခံနေပါပြီ။ ဘန်လေပွဲအပြီး ဗီဒီယိုတွေမှာ ဂျိုတာဟာ ခြေထောက် နာကျင်နေဟန်ရှိတဲ့ အခြေအနေကို မြင်တွေ့နေရပါတယ်။ ဘောလုံးသမားတွေ ပွဲအတွင်း အကန်ခံရချိန် သာမာန် နာကျင်တာလောက်ဖြစ်ဖို့ မျှော်လင့်ရပါတယ်။ ဗန်ဒိုက်ကတော့ ပရီးမီးယားလိဂ်ဖလား စိန်ခေါ်မှုကို ပါဝင် ယှဉ်ပြိုင်သွားဖို့ စိတ်အားထက်သန်နေပါတယ်။ ဘန်လေပွဲအပြီး ကစားသမားတွေ နားရက်ရကြချိန်မှာ ကိုနတေးက ပဲရစ်ကို ပြန်သွားခဲ့သလို မာကာက လန်ဒန်ကို အလှည့်ထွက်နေပါတယ်။ ၁၇ နှစ်သား လီဗာပူး တောင်ပံသမား မော်ရစ်ဆန်ကို အသင်းဘက်က ပရော်ဖက်ရှင်နယ် စာချုပ် ပေးတော့မှာပါ။ သူဟာ ဒီရာသီ နိုဝင်ဘာလကစလို့ အသင်းအတွက် သွင်းဂိုးနဲ့ ဂိုးထောက်ပံ့မှု ၁၇ ကြိမ်ထိ လုပ်ထားပေးပါတယ်။  ",
"btext3": "  အားကစားဒါရိုက်တာသစ် ရှာဖွေနေတဲ့ လီဗာပူးအသင်းဟာ နယူးကာဆယ်မှ Dan Ashworth ကို သဘောကျနေပါတယ်။ ဒီနွေမှာ ဝုဗ်အသင်းက နက်တိုကို ရောင်းချသွားမှာဖြစ်ကာ တိုက်စစ်သမားအတွက် ပြောင်းရွှေ့ကြေးကို ပေါင် သန်း ၅၀-၆၀ ထိ တောင်းဆိုမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/346rgegweg45-678x381.jpg",
"imgurl2":"https://lfcthadin.com/wp-content/uploads/2024/02/346rgegweg45-678x381.jpg",
"imgurl3":"no",
"video":"no"
 },

         {"ndate":"Feb  12 , 2024",
"htext":"လီဗာပူးပရိသတ်တွေနဲ့ ရင်းနှီးပြီး နာမည်တွေ ပါဝင်လာတဲ့ မန်နေဂျာရာထူးအတွက် လီဗာပူးရဲ့ လျာထား (၁၀) ဦးစာရင်း",
"btext1":"လီဗာပူးမန်နေဂျာသစ် ဖြစ်လာနိုင်တဲ့ လျာထားစာရင်းမှာတော့ ပရိသတ်တွေနဲ့ အတော်လေး ရင်းနှီးတဲ့ နာမည်တစ်ခုကို တယ်လီဂရပ်က ထည့်သွင်းဖော်ပြလာပါတယ်။ နည်းပြကလော့ပ်ရဲ့ လက်ထောက်ဖြစ်တဲ့ ပပ်လင်ဒါးဟာ ဒီနွေမှာ လီဗာပူးကနေ ထွက်ခွာမှာပါ။ ကလော့ပ် နှုတ်ဆက်ထွက်ခွာမှုနဲ့အတူ လင်ဒါးဟာလည်း လီဗာပူးကနေ အတူ နှုတ်ထွက်မှာဖြစ်ပေမယ့် သူတို့ နှစ်ဦးဟာ မတူညီတဲ့ လမ်းကြောင်းကို လျှောက်လှမ်းကြမှာ ဖြစ်ပါတယ်။ နည်းပြကလော့ပ်က တစ်ရာသီ နားယူပြီး ၂၀၂၅ မှ နည်းပြလောကထဲ ပြန်ဝင်ဖို့ စီစဉ်ထားတယ်။ ပပ်လင်ဒါးကတော့ ဒီနွေမှာတင် သူ့ရဲ့ ကိုယ်ပိုင် နည်းပြအဖွဲ့တစ်ခုနဲ့ မန်နေဂျာလောကထဲ စတင်ဝင်ရောက်ဖို့ ရှိနေပါတယ်။ ",
"btext2":" လီဗာပူးအသင်းဟာ ကလော့ပ်နေရာ အစားထိုးဖို့ နည်းပြလောင်းတွေကို စတင် စောင့်ကြည့်နေခဲ့တာဖြစ်ကာ အဆိုပါ စာရင်းထဲ လင်ဒါးကလည်း တစ်ဦး အပါအဝင် ဖြစ်တယ်လို့ တယ်လီဂရပ်က ဖော်ပြလာခဲ့တာပါ။ အခုချိန်ထိတော့ ပရိသတ်ကြိုက်ဖြစ်တဲ့ အလွန်ဆိုကပဲ ရေပန်းအစားဆုံး ဖြစ်နေပေမယ့် ဘရိုက်တန်နည်းပြ ဒီဇာဘီနဲ့အပြိုင် ပပ်လင်ဒါးကလည်း တတိယနေရာက ရေပန်းစားလာနေပါတယ်။ လီဗာပူး မန်နေဂျာသစ်ဖြစ်လာဖို့ ရေပန်းစားသူများ Xabi Alonso – 4/7 Roberto De Zerbi – 5/1 Pep Lijnders – 8/1 Ange Postecoglou – 10/1 Ruben Amorim – 12/1 Julian Nagelsmann – 12/1 Unai Emery – 12/1 Zinedine Zidane – 14/1 Steven Gerrard – 16/1 Thomas Tuchel – 16/1 လီဗာပူးအသင်းဟာ အလွန်ဆိုရဲ့ စာချုပ်ကိစ္စ အားလုံးကို စုံစမ်းထားပြီဖြစ်ကြောင်း သတင်းထောက် ရိုမန်နိုက ဖော်ပြထားပြီး လေဗာကူဆင်ကလည်း သူတို့နည်းပြကို ဆက်ထိန်းဖို့ အစွမ်းကုန် ကြိုးစားမယ်လို့ ဖော်ပြလာခဲ့တာ ဖြစ်ပါတယ်။",
"btext3": " no     ",
"imgurl1":"https://lfcthadin.com/wp-content/uploads/2024/02/pep-alonso-de-gerrard-678x381.jpg",
"imgurl2":"https://lfcthadin.com/wp-content/uploads/2024/02/pep-alonso-de-gerrard-678x381.jpg",
"imgurl3":"no",
"video":"no"
 },

         {"ndate":"Feb  12 , 2024",
"htext":"အာဆင်နယ်က လီဗာပူးထက် ပိုကောင်းတဲ့အသင်း ဖြစ်နေပြီလို့ သုံးသပ်လိုက်တဲ့ ဂယ်ရီနဗီး",
"btext1":"ပရီးမီးယားလိဂ်ဆုဖလား ပြိုင်ဆိုင်မှုမှာ လီဗာပူးအသင်းဟာ သူ့အတွက်တော့ မန်စီးတီး၊ အာဆင်နယ်တို့လောက် ရေပန်းမစားပါဘူးလို့ ဂယ်ရီနဗီးက ပြောဆိုလာပါတယ်။ စကိုင်းစပေါ့ သုံးသပ်သူဖြစ်တဲ့ ဂယ်ရီနဗီးကတော့ ဖလားယှဉ်ပြိုင်မယ့် ကလပ် ၃ သင်းထဲက တစ်သင်းကို ရွေးချယ်ရမယ့် အခြေအနေမှာ မန်ချက်စတာ ယူနိုက်တက်ရဲ့ မဟာပြိုင်ဘက် နှစ်သင်းထက် အာဆင်နယ်ကိုပဲ သူ့စိတ်ကြိုက်အသင်း အဖြစ် ဦးစားပေးလာခဲ့တာပါ။ ၎င်းကပဲ အာဆင်နယ်ဟာ လီဗာပူးထက် ပိုကောင်းတဲ့အသင်းဖြစ်ကြောင်းနဲ့ လီဗာပူးကို ကျော်ပြီး မန်စီးတီးအသင်းအား အဓိက စိန်ခေါ်နိုင်လိမ့်မယ်လို့ သုံးသပ်လာပါတယ်။ ",
"btext2":" လီဗာပူးကလည်း ဖလားစိန်ခေါ်နေတဲ့ အသင်းဖြစ်ပါတယ်။ သူတို့မှာ မန်နေဂျာကောင်းလည်း ပိုင်ဆိုင်ထားတယ်။ ဒါပေမယ့် အာဆင်နယ်ပွဲတွေကို ကြည့်ချိန်မှာ အာဆင်နယ်က လီဗာပူးထက် ပိုကောင်းတဲ့အသင်းလို့ ခံစားမိပါတယ်။ ဒီလိုပြောလို့ အာဆင်နယ်က ဖလားရမယ်၊ လီဗာပူးအထက်က ရပ်တည်နိုင်မယ်လို့ ပြောလိုတာ မဟုတ်ပါဘူး။ ဒါပေမယ့် အာဆင်နယ်က လီဗာပူးထက် ပိုကောင်းနေပါပြီ ” လို့ ဆိုသွားခဲ့ပါတယ်။ ၂၀၂၃-၂၀၂၄ ဘောလုံးရာသီမှာ ကလပ်တွေဟာ ရလဒ်ကွာဟချက်တွေ ကျဉ်းမြောင်းလာနေခဲ့ပြီး တစ်ပွဲ ရှုံးလိုက်တာနဲ့ နောင်တရသွားမယ့် အနေအထားကို ရောက်ရှိနေပြီ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/neville-klopp-arteta--678x381.jpg",
"imgurl2":"https://lfcthadin.com/wp-content/uploads/2024/02/neville-klopp-arteta--678x381.jpg",
"imgurl3":"https://lfcthadin.com/wp-content/uploads/2024/02/table-24.jpg",
"video":"no"
 },

         {"ndate":"Feb  12 , 2024",
"htext":"လီဗာပူးက အလွန်ဆိုရဲ့ စာချုပ်ကိစ္စ အားလုံးကို သိထားတယ်လို့ ရိုမန်နို ဖော်ထုတ်",
"btext1":"လီဗာပူးအသင်းဟာ ဇာဗီ အလွန်ဆိုရဲ့ လေဗာကူဆင် အသင်းနဲ့ စာချုပ်ကိစ္စ အခြေအနေတွေကို အသေးစိတ် သိရှိ လေ့လာထားပြီဖြစ်ကြောင်း သတင်းထောက် ရိုမန်နိုက ထုတ်ပြောလာပါတယ်။ ၂၀၂၃ နိုဝင်ဘာလကတည်းက လီဗာပူးအသင်းဟာ ကလော့ပ် ရာထူးကနေ ထွက်မယ် ဆိုတာကို သိရှိထားခဲ့တာပါ။ ကြိုတင်ပြင်ဆင်မှုတွေဟာ လွန်ခဲ့တဲ့ ၃ လကတည်းက စတင်နေပေမယ့် ကလော့ပ်ရဲ့ ကြေညာချက်ကို တရားဝင် ထုတ်ပြန်ကြေညာခြင်း မလုပ်ခင်ထိ ဘယ်သူမှ မသိခဲ့ကြပါဘူး။ အခုဆိုရင် လီဗာပူးအသင်းက အလွန်ဆိုကို ပထမအကြိမ် ဆက်သွယ်ခဲ့ကြောင်းနဲ့တကွ လေဗာကူဆင်နဲ့ စကားပြောမယ့် ကိစ္စတွေဟာ သတင်းဌာနတွေရဲ့ စာမျက်နှာထက် ရောက်လာနေပါပြီ။ ",
"btext2":"လီဗာပူးနဲ့ အလွန်ဆို ကိစ္စအတွက် ရိုမန်နို ပြောရာမှာတော့ ” လီဗာပူးအသင်းက ဇာဗီ အလွန်ဆိုရဲ့ အခြေအနေကို ကောင်းကောင်းကြီး သိထားပါတယ်။ လေဗာကူဆင်မှာ သူ့ရဲ့ စာချုပ် အခြေအနေ အားလုံးကို လီဗာပူးက သိပါတယ်။ လီဗာပူးဘက်က အလွန်ဆိုကို နည်းပြအဖြစ် ခန့်အပ်နိုင်ဖို့ နည်းလမ်းရှာဖွေနေတယ်။ အလွန်ဆိုကို ဘယ်လို ချိတ်ဆက်မလဲ ဘယ်အချိန် ချိတ်ဆက်မလဲ ဆုံးဖြတ်ပေးဖို့ အားကစားဒါရိုက်တာသစ်ကို သူတို့ စောင့်နေပါတယ်။ သူတို့မှာ မန်နေဂျာနေရာအတွက် လျာထားစာရင်းတော့ ရှိပါတယ်။ ဒါပေမယ့် အလွန်ဆိုက အဓိက ရွေးချယ်ထားမှုဖြစ်ပါတယ်။ သတင်းထူးတော့ မရှိသေးပါဘူး။ အချိန်အကြာကြီးတည်းက သူတို့တွေ အလွန်ဆိုကို စိတ်ဝင်စားထားခဲ့တာပါ ” လို့ ပြောပြလာပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/alonso-romano-678x381.jpg",
"imgurl2":"https://lfcthadin.com/wp-content/uploads/2024/02/alonso-romano-678x381.jpg",
"imgurl3":"no",
"video":"no"
 },

         {"ndate":"Feb  12 , 2024",
"htext":"အလွန်ဆိုကို ခေါ်ထုတ်ဖို့ လမ်းကြောင်းရှာနေခြင်း၊ ဆက်ထိန်းသွားမှာဆိုတဲ့ အားကစား ဒါရိုက်တာနဲ့ နံနက်ခင်း လီဗာပူးသတင်းများ",
"btext1":"လီဗာပူးအသင်းနဲ့ သတင်းကြီးတွေ ထွက်ပေါ်နေပေမယ့်လို့ အလွန်ဆိုဟာ လေဗာကူဆင်မှာ ဆက်နေလိမ့်မယ်လို့ ယုံကြည်ကြောင်း လေဗာကူဆင် အားကစားဒါရိုက်တာက ထုတ်ပြောသွားပါတယ်။ လီဗာပူးအသင်းဟာ အလွန်ဆိုရဲ့ စာချုပ်အခြေအနေ အားလုံးကို အသေးစိတ် လေ့လာမှု ပြုလုပ်နေပြီး သူ့ကို နည်းပြသစ်အဖြစ် ခန့်အပ်နိုင်ဖို့ နည်းလမ်းတွေအား ရှာဖွေနေတယ်လို့ ရိုမန်နိုက ဆိုပါတယ်။ သတင်းထောက် Sacha Tavolieri ကတော့ လီဗာပူးအသင်းဟာ အလွန်ဆိုထံ ပထမအကြိမ် ချိတ်ဆက်ပြောဆိုမှု ပြုလုပ်ခဲ့ပြီလို့ ဖော်ပြလာပါတယ်။ ",
"btext2":"လေဗာကူဆင်ကနေ အလွန်ဆိုကို ဘယ်လို ဆွဲထုတ်မလဲ တာဝန်ယူပေးဖို့ အားကစား ဒါရိုက်တာသစ် တစ်ဦးကို လီဗာပူးဘက်က အရင်ဆုံး ခန့်အပ်သွားဖို့ ရှိနေပါတယ်။ ထရန့်ဟာ ဆာလာ၊ ဗန်ဒိုက်တို့ထက် ပိုများတဲ့ နှစ်ရှည်စာချုပ်ကို ရဖွယ်ရှိနေတယ်လို့ သိရပါတယ်။ အခုချိန်ထိတော့ စာချုပ်ကိစ္စ တိုးတက်တဲ့ အခြေအနေတွေကို မကြားရသေးပါဘူး။ ယူနိုက်တက်နည်းပြ တန်ဟက်ကတော့ သူတို့ဟာ အာဆင်နယ်နဲ့ လီဗာပူးတို့ကိုလည်း အနိုင်ယူနိုင်ခဲ့သင့်တာလို့ အက်စတွန်ဗီလာ ပွဲအပြီး ထုတ်ပြောလာပါတယ်။ ",
"btext3": "   Insider သတင်းထောက် Pete O ကတော့ ကလော့ပ်နေရာ ဆက်ခံသူဟာ သူ့ရဲ့ ပထမဆုံး စျေးကွက်မှာ အသုံးစရိတ် အလုံအလောက် ရရှိမယ်လို့ ဖော်ပြပါတယ်။ လီဗာပူးအသင်းရဲ့ အိမ်ကွင်းဟာ အင်္ဂလန်ရဲ့ ပရိသတ်ဝင်ဆံ့မှု အများဆုံး ထိပ်သီး ၅ ကွင်းထဲ ပါဝင်ခဲ့ပါပြီ။ နွေမှာ အပြီးသတ် တိုးချဲ့မှုတွေ ပြီးဆုံးခဲ့ရင် ပရိသတ် ၆၁၀၀၀ ထိ ဝင်နိုင်မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/rg456fgdfg-678x381.jpg",
"imgurl2":"https://lfcthadin.com/wp-content/uploads/2024/02/rg456fgdfg-678x381.jpg",
"imgurl3":"no",
"video":"no"
 },

         {"ndate":"Feb  11 , 2024",
"htext":"ဘန်လေပွဲအတွင်း ညာခြမ်းခံစစ်မှာ ကာတစ်ဂျုံးကို ဘာကြောင့် ကစားခိုင်းခဲ့လဲ ကလော့ပ် ရှင်းပြလာ",
"btext1":" အန်ဖီးကွင်းမှာ ဘန်လေကို ယှဉ်ပြိုင်ကစားပြီး ၃-၁ ရလဒ်ဖြင့် အနိုင်ယူခဲ့တဲ့ပွဲမှာ ဒုတိယပိုင်းအတွင်း နည်းပြကလော့ပ်က ကစားကွက် အပြောင်းအလဲ ပြုလုပ်ခဲ့ပါတယ်။ ညာခြမ်းခံစစ်က ထရန့်ကို ထုတ်ပြီး သူ့နေရာမှာ ကာတစ်ဂျုံးကို ချိန်းကစားစေခဲ့တယ်။ လူစားဝင်လာတဲ့ ဟာဗေးကိုတော့ ညာခြမ်းပိုင်းကို တာဝန်ယူစေခဲ့ပါတယ်။ ကလော့ပ်ရဲ့ ရွေးချယ်မှုက အလုပ်ဖြစ်ခဲ့ပြီး ဂျုံးနဲ့ ဟာဗေးတို့ဟာ အသင်းနိုင်ပွဲရဖို့ အများကြီး ကူညီပေးခဲ့ပါတယ်။ အာဆင်နယ်ပွဲမှာ ဒါဝင် နူးညက်စ် ဒဏ်ရာကြောင့် ပါဝင်ဖို့ မသေချာ။ - Liverpool Thadin ချယ်ဆီးပွဲမှာ ဒါဝင် နူးညက်စ်ဟာ အသေးစား ဒဏ်ရာ ရရှိခဲ့ပြီး အာဆင်နယ်ပွဲမှာ ပါဝင်ပေးဖို့ အချိန်မှီ သက်သာပါ့မလား မသေချာပါဘူး။ အာဆင်နယ်ပွဲကြို မီဒီယာတွေ့ဆုံမှုမှာ နည်းပြကလော့ပ်ကပဲ ဒါဝင်ရဲ့ ခြေထောက် နာကျင်နေတာမို့ ဘောလုံးကန်ဖိနပ် မစီးနိုင်သေးဘူးလို့ အတည်ပြုလာပါတယ်။ နည်းပြကလော့ပ်က “ ဇာတ်လမ်း နည်းနည်းရှိနေပါ ကာတစ်ဂျုံးကို နည်းစနစ်ပိုင်း ပြောင်းလဲ နေရာချခဲ့မှုအတွက် နည်းပြကလော့ပ်က ရှင်းပြရာမှာ “ ထရန့်က အဆင်ပြေတယ်ဆိုပေမယ့် သူ့ရဲ့ ဒဏ်ရာကို ဂရုစိုက်ဖို့အတွက် သူ့ကို လူစားလဲခဲ့ပါတယ်။ ထရန့် မရှိတော့ချိန် ကျနော်တို့မှာ ညာခြမ်း ခံစစ်အတွက် ရွေးချယ်စရာ ကစားသမား မရှိတော့ပါဘူး။",
"btext2":"ဒီတော့ ကျနော်တို့တွေ ကာတစ်ဂျုံးကို ဘယ်လို ကစားပေးပါဆိုပြီး မှာကြားခဲ့တယ်။ ကစားကွက်ကို နည်းနည်းလေး ပြောင်းလဲခဲ့တယ်။ ကာတစ်အတွက် ဖြစ်နိုင်သလောက် အရိုးရှင်းဆုံး ဖြစ်အာင် ကျနော်တို့ နည်းစနစ်ပိုင်း အပြောင်းအလဲ တစ်ခုကို ကြိုးစားကြည့်ခဲ့ပါတယ်။ ကာတစ်က သူ့ကစားသမားဘဝ ပထမဆုံးအကြိမ် ညာခြမ်းခံစစ်မှာ ကစားပေးရတာပါ။ သူ့ကို ပုံမှန်မဟုတ်တဲ့ ညာခြမ်းခံစစ်မှာ မသုံးချင်ခဲ့သလို အခြေအနေတွေကို ထည့်တွက်ဖို့လည်း စဉ်းစားခဲ့ရပါတယ် ” လို့ ရှင်းပြခဲ့ပါတယ်။ ",
"btext3": "  ကာတစ်ဂျုံးနဲ့ ဟာဗေးတို့ရဲ့ ညာခြမ်းအတွဲဟာ လီဗာပူးအသင်းရဲ့ တိုက်စစ် ခံစစ် ကစားပုံ ဟန်ချက်ညီဖို့ ကူညီပေးခဲ့တယ်။ ဘန်လေနိုင်ပွဲအပြီးမှာတော့ ဟာဗေးဟာ အကောင်းဆုံး ကစားသမားဆုရခဲ့သလို ဂျုံးကလည်း သူ့ရဲ့ ကိုယ်ကျိုးမဖက်ဘဲ အသင်းအတွက် ကစားပေးမှုအတွက် ချီးကျူးမှုတွေ ရနေခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/jones-harvey-klopp--678x381.jpg",
"imgurl2":"https://lfcthadin.com/wp-content/uploads/2024/02/jones-harvey-klopp--678x381.jpg",
"imgurl3":"no",
"video":"no"
 },

         {"ndate":"Feb  11 , 2024",
"htext":"ဘန်လေပွဲမှာ ဒီယက်ဇ်ရဲ့ ဘောလုံးအမြင်နဲ့ ပတ်သက်လို့ ထောက်ပြနေကြတဲ့ လီဗာပူးပရိသတ်များ",
"btext1":"လီဗာပူးအသင်းက ဘန်လေကို အနိုင်ရတဲ့ပွဲမှာ လူးဝစ် ဒီယက်စ်ရဲ့ တိုက်စစ်ပိုင်း ဘောလုံးမပေးခဲ့တဲ့ အခိုက်အတန့် တစ်ခုဟာ လူမှုကွန်ယက်မှာ ပြောစရာ ဖြစ်နေခဲ့ပါတယ်။ လီဗာပူးအသင်းက ဘန်လေကို ၂-၁ ဖြင့် အနိုင်ရထားချိန် တိုက်စစ်ပိုင်း ထိုးဖောက်ရာမှာ ဒီယက်စ်ဟာ ဒါဝင်ရဲ့ ပြေးလမ်းကြောင်းထဲ ဘောလုံးထည့်ပေးလိုက်ဖို့ အခွင့်အရေး ရခဲ့ပါတယ်။ ဒါပေမယ့် ဒီယက်စ်က ဘောလုံးကို ထိန်းပြီး ဘယ်ခြမ်းမှာ တက်လာမယ့် ဂျိုတာကိုပဲ ပေးဖို့ ရွေးချယ်ခဲ့တာပါ။ သိပ်ကောင်းတဲ့ အခွင့်အရေးဖြစ်ပေမယ့် ဒီယက်စ်ရဲ့ ဆုံးဖြတ်ချက်ကြောင့် စိတ်လှုပ်ရှားစရာ မရှိတဲ့ တိုက်စစ်ဆင်မှုအဖြစ် အဆုံးသတ်ခဲ့ရပါတယ်။ နောက်ပိုင်းမှာ ဒါဝင် တတိယဂိုး ထပ်သွင်းပေမယ့် ဒီယက်စ်ရဲ့ ဖြစ်ရပ်က အငြင်းပွားစရာတွေ ဖြစ်လာပါတယ်။ ",
"btext2":" The Redmen TV ကနေပြီး ” ရှင်းရှင်းလင်းလင်း အတွင်းထံကို ဝင်ပြီး ထိုးဖောက်လို့ရမယ့် အခွင့်အရေးကြီးမှာ ဒါဝင်ကို လျစ်လျူရှုဖို့ ဒီယက်စ် ရွေးချယ်သွားပါတယ်။ ” လို့ ထောက်ပြခဲ့တယ်။ TIA ကလည်း ” ပွဲကို အပြတ်ဖြတ်နိုင်မယ့် အခွင့်အရေးကြီးပါ။ ဂျိုတာရဲ့ အားထုတ်မှုက လွဲချော်ခဲ့ရတယ်။ ဒါပေမယ့် ဒီယက်စ်က ဒါဝင်ကို ဘောလုံးပေးဖို့ ကြိုးစားခဲ့သင့်တာပါ ” လို့ မှတ်ချက်ပေးခဲ့တယ်။ များစွာသော လီဗာပူးပရိသတ်တွေကတော့ ဒီလို အခွင့်အရေးမျိုးမှာ ဘယ်သူပဲဖြစ်ဖြစ် တိုက်စစ်မှာ နေရာလွတ်ရတော့မယ့် အသင်းဖော်ကို ဖန်တီးမှု လုပ်ပေးဖို့ လိုအပ်တယ်လို့ ယုံကြည်နေကြတယ်။",
"btext3": "  ဒီယက်စ်ဟာ ဒါဝင် လူကျွံနေတယ်လို့ ထင်နေသလား? ဒါမှမဟုတ် ဒါဝင်ရဲ့ အဆုံးသတ်ပိုင်းကို ယုံကြည်ချက် မရှိသလား? ဆိုတာက မေးခွန်းထုတ်စရာ ဖြစ်ပါတယ်။ ဒီအခိုက်အတန့်ဟာ တိုက်စစ်သမားတွေကြား နားလည်မှုပိုင်း လိုအပ်နေသေးတာကို ပရိသတ်တွေ ရှင်းရှင်းလင်းလင်း မြင်ဖို့ ဖြစ်လာစေပါတယ်။ အဲ့နောက်ပိုင်းမှာ ဒါဝင်က ဂိုးသမားနဲ့ တစ်ဦးချင်း ထိပ်တိုက်တွေ့ကာ အပိုင်ပိတ်ခွင့်ရပေမယ့် တည့်တည့်ကန်ခဲ့သေးသလို သူကပဲ ဟာဗေးရဲ့ ဖြတ်တင်ဘောကနေ ပွဲကို အပြတ်ဖြတ်နိုင်မယ့် တတိယဂိုးကို သွင်းယူပေးခဲ့တာပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/diaz-darwin-pass-no-a-678x381.jpg",
"imgurl2":"https://lfcthadin.com/wp-content/uploads/2024/02/darwin-diaz-no-pass.jpg",
"imgurl3":"no",
"video":"no"
 },

         {"ndate":"Feb  11 , 2024",
"htext":"ဆာလာ မပါသေးတဲ့ တိုက်စစ်၊ နံပါတ် ၆ နေရာက ထူးချွန်ခဲ့တဲ့ အန်ဒို၊ ဒါဝင်ရဲ့ ပေါက်ကွဲအားနဲ့ ဘန်လေနိုင်ပွဲမှ ပြောစရာများ",
"btext1":"ဆာလာ မပါတဲ့ တိုက်စစ် ၂၀၂၄ ခုနှစ်ထဲ စတင် ဝင်ရောက်ကတည်းက နယူးကာဆယ်ပွဲမှာ ပါဝင်ပေးခဲ့တာကလွဲရင် မိုဆာလာဟာ လီဗာပူးအတွက် ပွဲထွက်ပေးနိုင်ခြင်း မရှိပါဘူး။ အီဂျစ်အသင်းနဲ့ ပူးပေါင်းခဲ့သလို ထိုစဉ်က ရလာတဲ့ ဒဏ်ရာကနေ ပြန်သက်သာလာဖို့ အားထုတ်နေရဆဲ ဖြစ်ပါတယ်။ ဆာလာ မရှိချိန်မှာ လီဗာပူးအသင်းဟာ ဂျိုတာကို အားကိုးနေရပါတယ်။ ဆာလာ မပါတဲ့ ပရီးမီးယားလိဂ် ၄ ပွဲအတွင်း ပေါ်တူဂီသားက ကိုယ်တိုင် ၄ ဂိုးသွင်းကာ ဂိုးထောက်ပံ့မှု ၂ ကြိမ် လုပ်ထားနိုင်ပါတယ်။ ဆာလာ၊ ဖာမင်နို၊ မာနေး တိုက်စစ်အတွဲနဲ့အတူ နေရာပြိုင်ဆိုင်ခဲ့ရဖူးတဲ့ ဂျိုတာဟာ ဒဏ်ရာပြဿနာတွေ ရင်ဆိုင်ခဲ့ရပေမယ့် အခု သူကြံ့ခိုင်နေချိန်မှာ အသင်းတိုက်စစ်ကို ဦးဆောင်ပေးသူ ဖြစ်နေပါပြီ။ ဂျိုတာနည်းတူ လီဗာပူးပရိသတ်တွေရဲ့ အချစ်တော် ဖြစ်လာနေတဲ့ ဒါဝင်ကလည်း ဘန်လေပွဲမှာ သွင်းဂိုး ၁ ဂိုး ရယူခဲ့ပါတယ်။ ပေါက်ကွဲအားကောင်းပေမယ့် အချိန်မှန် နေရာမှန်မှာ ရှိဖို့ ရုန်းကန်နေရတဲ့ ဒါဝင်ဟာ အန္တရာယ်ကြီးခြင်းနဲ့ စိတ်ပျက်ခံရခြင်းတွေ ရောသမနေတဲ့ကြားက ပရိသတ်တွေကတော့ ချစ်ခင်ကြပါတယ်။ ဒီယက်ဇ်ကတော့ ဒီပွဲမှာ တစ်ဦးချင်း ကစားပုံတွေ မဆိုးလှဘဲ ခြိမ်းခြောက်မှုတွေလည်း လုပ်နိုင်ပါတယ်။ အသင်းလိုက်ဆိုရင်တော့ သူကစားသွားတာ မကောင်းပါဘူး။ ဒါဝင်၊ ဂျိုတာတို့နဲ့ ချိတ်ဆက်နိုင်စွမ်း နည်းပါးပါတယ်။ ဧရိယာထဲ ဝင်နိုင်စွမ်းနဲ့ ဂိုးရယူနိုင်စွမ်းကတော့ ချီးကျူးရပါလိမ့်မယ်။ ",
"btext2":"ကလယ်ဟာ ပါဝင်လာတဲ့ ခံစစ် အပြောင်းအလဲ အယ်လီဆန် မပါဝင်နိုင်ခြင်းနဲ့အတူ ဂိုးသမားနေရာကနေ ကလယ်ဟာ ပွဲထွက်လာခဲ့တယ်။ ပထမပိုင်းမှာ သူ့ထံက စိုးရိမ်နေမှု အချို့ကို မြင်တွေ့ခဲ့ရပြီး ခံစစ်က ဂိုးပြန်ပေးရတဲ့ အခိုက်အတန့်မှာ ကလယ်ဟာရဲ့ ဂိုးပေါက် ကာကွယ်မှုကလည်း အားနည်းခဲ့ပါတယ်။ ဒုတိယပိုင်းမှာတော့ ကလယ်ဟာရဲ့ ထူးချွန်တဲ့ လက်စွမ်းကို မြင်ခဲ့ရပါတယ်။ ဘန်လေဘက်က ရှင်းလင်း ပြတ်သားတဲ့ တစ်ဦးချင်း ထိုးဖောက်မှုတွေကို မယုံနိုင်ဖွယ် ကာကွယ်မှုတွေဖြင့် တားဆီးပေးခဲ့တယ်။ ကလယ်ဟာ နေရာယူ မမှန်ဘူးဆိုရင် ဘန်လေဟာ လီဗာပူးကို ၃-၃ ဖြစ်လောက်အောင် ဂိုးပြန်သွင်းနိုင်တဲ့ အခွင့်အရေးတွေ ရခဲ့ပါတယ်။ ထရန့်အစား ဟာဗေး ဟာဗေးဟာ ဒုတိယပိုင်းမှာ ထရန့်အစား လူစားဝင်လာပြီး အထင်ကြီးဖွယ် ခြေစွမ်းတွေ ပြသခဲ့ပါတယ်။ အသက် ၂၀ အရွယ် လီဗာပူး ကြယ်ပွင့်ဟာ ဒီရာသီ လူစားဝင်ကစားရင် ခြေစွမ်းပြနေတာ တစ်ပွဲ၊ နှစ်ပွဲ မဟုတ်တော့ပါဘူး။ အင်ပြည့်အားပြည့် ကစားပြခဲ့ပြီး ဘောလုံးပိုင်ဆိုင်ချိန်တွေမှာ ဂရုတစိုက် ကစားတာက အသင်းကစားဟန်အပေါ် သက်ရောက်မှု ရှိခဲ့တယ်။ သူ့ရဲ့ ဖြတ်တင်ဘောတွေက နိုင်ပွဲအတွက် အရေးပါခဲ့ပါတယ်။ အာဆင်နယ်ပွဲမှာ သူပါခဲ့ရင် အသင်းကစားပုံက ဆိုးရွားခဲ့ပါ့မလား မေးခွန်းထုတ်စရာပါပဲ။ ဆိုဘိုစလိုင် ဒဏ်ရာရနေချိန် ညာခြမ်းမှာ သူ့ကို သုံးဖို့ ဟာဗေးက ဒီပွဲခြေစွမ်းနဲ့ နည်းပြအဖွဲ့ကို သတိပေးနေခဲ့ပါပြီ။ ",
"btext3": " နံပါတ် ၆ နေရာက အန်ဒို အာရှဖလားက ပြန်လာတဲ့ အန်ဒိုဟာ အသင်းရဲ့ နံပါတ် ၆ နေရာကို ချက်ခြင်း တာဝန်ယူခဲ့ကာ ခြေစွမ်းကောင်းကို ပြသခဲ့ပါတယ်။ သူ့မတိုင်ခင် မာကာရဲ့ နံပါတ် ၆ နေရာက ကစားပုံကလည်း မဆိုးပေမယ့် ဒီနေရာက အန်ဒိုရဲ့ အကောင်းဆုံး နေရာပါ။ ဘောလုံးကို ဖိအားပေးပြီးတိုင်း တိုက်စစ်ကို ဖြန့်ဝေပေးဖို့ အမြင်ရှိတဲ့ အန်ဒိုကြောင့် မာကာက တိုက်စစ်ကို ပိုပြီး လိုက်ပါခွင့်ရပါတယ်။ ဒီပွဲမှာတော့ မာကာထံက အများကြီး မမြင်ခဲ့ရပါဘူး။ နေရာပြောင်းကစားရတာမို့ အသားမကျတာလည်း ဖြစ်နိုင်ပါတယ်။ ဆိုဘလိုစလိုင် ပြန်သက်သာလာရင် အန်ဒို၊ မာကာ၊ ဆိုဘို တွဲလုံးက အဓိက ကွင်းလယ်အတွဲ ဖြစ်လာနိုင်ပါတယ်။ ဒဏ်ရာ၊ အဖျားနဲ့ ပွဲပယ် ကိုနတေး နှစ်ဝါ တစ်နီကြောင့် ပွဲပယ်ခံထားရချိန် ဂိုးမက်စ်က တုပ်ကွေးမိနေပါတယ်။ အယ်လီဆန်လည်း အလားတူ ဖျားနေတယ်လို့ ယူဆရပါတယ်။ ပွဲနေ့မှာတော့ ထရန့်ကို အသေးစား ဒဏ်ရာကြောင့် လူစားလဲခဲ့ရပြီး ဂရာဗင်ဘက်ချ်ကလည်း ဒဏ်ရာ နာကျင်မှုကြောင့် အရန်စာရင်းမှာပဲ ရှိနေခဲ့ရတာပါ။ ဆာလာ သက်သာစပြုလာနေကာ ဆိုဘိုစလိုင်ကတော့ နောက်ထပ် ၂ ပတ်မှ အခြေအနေ ထူးခြားနိုင်ပါတယ်။ ဘရတ်ဒလေကို မိသားစု ကိစ္စကြောင့် လူစာရင်းကနေ ခွင့်ပေးထားရပြီး လာမယ့်အပတ်မှာ ပြန်သက်သာလာနိုင်ပါတယ်။ သီယေဂို၊ မာတစ်တို့ ရာသီကုန်ထိ နားရဖို့ရှိနေကာ ဘာ့ဂျ်ဆီတစ်နဲ့ ဗန်ဒုတ် အခြေအနေ မသိရသေးပါဘူး။ အသင်းရဲ့ လူစာရင်းဟာ လာမယ့် ၂ ပတ်အတွင်း ပြန်လည် အားပြည့်လာဖို့ လိုနေပါတယ်။ လက်တလောမှာ တစ်ပတ် ၁ ပွဲမို့ ပြဿနာ မရှိသေးပေမယ့် မကြာခင် ပွဲကြပ်တွေ ရောက်လာတော့မှာ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/02/4575834rgr-678x381.jpg",
"imgurl2":"https://lfcthadin.com/wp-content/uploads/2024/02/kall.jpg",
"imgurl3":"https://lfcthadin.com/wp-content/uploads/2024/02/1723622024-szobo.jpg",
"video":"no"
 },

         {"ndate":"Feb  11 , 2024",
"htext":"ဘန်လေပွဲအတွက် အကောင်းဆုံးဆုရှင်၊ ပရီးမီးယားလိဂ် စံချိန်ချိုးတဲ့ ထရန့်၊ လိဂ်ကို ဦးဆောင်ခြင်းနဲ့ နံနက်ခင်း လီဗာပူး သတင်းတိုများ",
"btext1":"လီဗာပူး ၃-၁ ဘန်လေပွဲမှာ အန်ဖီးကွင်းအတွင်း ပရိသတ် ၆၀၀၀၀ ဝန်းကျင် တက်ရောက်ခဲ့ပြီး ပရီးမီးယားလိဂ်ခေတ်မှာ အမြင့်ဆုံး ပရိသတ်ဝင်ဆံ့မှုအဖြစ် မှတ်တမ်း ဝင်ပါတယ်။ လီဗာပူးအသင်းဟာ ပရီးမီးယားလိဂ်ကို ပြန်လည် ဦးဆောင်ခဲ့ပေမယ့် မန်စီးတီးထက် ၁ ပွဲ ပိုကစားထားတာမို့ လက်ကျန်ပွဲတွေမှာ အမှားမခံတော့ပါဘူး။ ဘန်လေနဲ့ပွဲအတွက် လီဗာပူးပရိသတ်တွေ မဲပေးတဲ့ ပွဲစဉ်ရဲ့ အကောင်းဆုံး ကစားသမားဆုကို ဟာဗေးက ရရှိသွားပါတယ်။  ",
"btext2":" ဒါဝင် နူးညက်စ်ရဲ့ ပြင်းပြတဲ့ စိတ်ဆန္ဒဟာ လီဗာပူးအသင်းနဲ့ အရမ်း ကိုက်ညီတယ်လို့ ပရိသတ်တွေက ပွဲအပြီး မှတ်ချက်ပေးကြပါတယ်။ ဥရုဂွေးသားဟာ ဘန်လေပွဲမှာ အပိုင် အခွင့်အရေး ၂ ကြိမ်လောက်ကို ဂိုးအဖြစ် မပြောင်းလဲနိုင်ခဲ့ပေမယ့် သူ့ရဲ့ ပြင်းထန်တဲ့ ကစားပုံက ချီးကျူးခံရပါတယ်။ ဂျိုတာရဲ့ ခေါင်းတိုက်ဂိုးအတွက် ထောင့်ကန်ဘောကနေ ကန်တင်ပေးခဲ့တဲ့ ထရန့်ဟာ သူ့ကစားသမားဘဝ ဂိုးထောက်ပံ့မှု ၅၈ ကြိမ် လုပ်နိုင်ခဲ့ပါပြီ။ ဒါဟာ ပရီးမီးယားလိဂ် သမိုင်းတစ်လျှောက် ခံစစ်သမားတွေထဲ အမြင့်ဆုံးဖြစ်ကာ ယခင် စံချိန်ရှင်ဟောင်းက ရော်ဘတ်ဆန် ဖြစ်ပါတယ်။ ထရန့်ရဲ့ ဘယ်ဘက် ဒူးမှာ နာကျင်မှု ခံစားရတာကြောင့် မပြင်းထန်ပေမယ့် လူစားလဲမှု ပြုလုပ်ဖို့ ဆုံးဖြတ်လိုက်ကြောင်း ကလော့ပ်က ပြောပါတယ်။ ထရန့်ကို စွန့်စားပြီး မသုံးဖို့ ဆုံးဖြတ်ကာ ဟာဗေးနဲ့ လူစားလဲခဲ့ပါတယ်။ ဒီယက်ဇ်ရဲ့ တိုက်စစ်ပိုင်း ချိတ်ဆက်ကစားမှုတွေဟာ အားနည်းချက်ရှိကြောင်း ထောက်ပြမှုတွေ ထွက်ပေါ်နေပါတယ်။ ဒီယက်ဇ်ဟာ ဘန်လေပွဲအတွင်း အသင်းဖော် ဒါဝင်နဲ့ ဂျိုတာတို့ကို ဖန်တီးပေးနိုင်မှုတွေမှာ လိုအပ်ချက်များခဲ့ပါတယ်။",
"btext3": "  ဘန်လေပွဲမှာ ဂရာဗင်ဘက်ချ်ကို မထည့်ခဲ့တာက သွေးပူ လေ့ကျင့်ရေး ပြုလုပ်နေစဉ် တစ်ခုခု နာကျင်တယ် ခံစားရတာကြောင့်လို့ ကလော့ပ်က ဆိုပါတယ်။ ဇာဗီ အလွန်ဆိုရဲ့ လေဗာကူဆင်ဟာ အဓိက ဖလားပြိုင်ဘက် ဘိုင်ယန်မြူးနစ်ကို အနိုင်ရတဲ့နောက် ဘွန်ဒက်လီဂါ အမှတ်ပေးဖလားကို ၅ မှတ် စတင်ဖြတ်ထားနိုင်ပါပြီ။ အလွန်ဆိုရဲ့ ဖိအားဒဏ် ခံနိုင်မှုနဲ့ အရည်အချင်းဟာ ကလော့ပ် နေရာ ဆက်ခံသူ ဖြစ်သင့်တယ်လို့ အသင်းပရိသတ်တွေက ထုတ်ဖော်နေကြပါတယ်။ လီဗာပူးအသင်းခေါင်းဆောင်ဟောင်း ဂျင်မီရက်နက်ကတော့ အသင်းရဲ့ နည်းပြသစ်အဖြစ် အလွန်ဆိုကို ထောက်ခံလိုက်ပါတယ်။    ",
"imgurl1":"https://lfcthadin.com/wp-content/uploads/2024/02/2334gerg-678x381.jpg",
"imgurl2":"https://lfcthadin.com/wp-content/uploads/2024/02/2334gerg-678x381.jpg",
"imgurl3":"no",
"video":"no"
 },

         {"ndate":"Feb  10 , 2024",
"htext":"Double Pivot? မာကာနဲ့ အန်ဒိုကို ကွင်းလယ်မှာ တွဲပြီး ပွဲထုတ်နိုင်ကြောင်း ရှင်းပြလာတဲ့ နည်းပြကလော့ပ်",
"btext1":" ဘန်လေပွဲမှာ ကွင်းလယ် နံပါတ် ၆ သမား နှစ်ဦးဖြစ်တဲ့ မာကာနဲ့ အန်ဒိုကို တွဲပြီး ပွဲထုတ်နိုင်ကြောင်း နည်းပြကလော့ပ်က ထုတ်ပြောလာပါတယ်။ မာကာကို တိုက်စစ်ပိုလိုက်ခွင့်ပေးရတဲ့ ဘယ်ခြမ်း ကွင်းလယ်လူနေရာ ထားလို့ရပေမယ့် ဘယ်လို သုံးမယ်လို့ နည်းပြကလော့ပ်က အတိအကျ မပြောခဲ့ပါဘူး။ သူကတော့ နှစ်ဦးလုံးကို နံပါတ် ၆ သမားလို့ပဲ သုံးနှုန်းခဲ့ပြီး နှစ်ဦးတွဲထုတ်မယ့် သဘောမျိုးပဲ ပြောလာခဲ့ပါတယ်။ လက်ရှိ ကွင်းလယ်မှာ ဆိုဘိုစလိုင်၊ သီယေဂိုတို့ ဒဏ်ရာရနေတာမို့ အန်ဒိုကို လူစာရင်းထဲ ချက်ခြင်း ပြန်ထည့်ဖွယ် ရှိပါတယ်။",
"btext2":" “ မာကာကလည်း နံပါတ် ၆ နေရာမှာ အတော်လေး ကောင်းနေတော့ ဘယ်လို ဖြေရှင်းရမလဲ ကျနော်တို့ ကြည့်ပါမယ်။ အသင်းသား အားလုံးကို ကျနော်တို့ လိုပါတယ်။ မာကာနဲ့ ဝါတာရူတို့က အတူတွဲ ကစားနိုင်ပါတယ်။ သူတို့ ကောင်းကောင်းကြီး တွဲကစားနိုင်ပါတယ်။ ပြဿနာ မဟုတ်ပါဘူး။ မှန်ကန်တဲ့ အခိုက်အတန့်မှာ သူတို့ နှစ်ဦးကို အတူတွဲသုံးနိုင်အောင် ကျနော်တို့ ကြိုးစားရပါမယ်။ ဒီတော့ ပွဲနေ့ကျရင် ကြည့်ကြတာပေါ့ ” လို့ ကလော့ပ်က ရှင်းပြပါတယ်။",
"btext3": "  အန်ဒိုဟာ လီဗာပူးအသင်းမှာ ပုံစံကောင်းပြခဲ့သလို ဂျပန်အသင်းထံ သွားရောက် ပူးပေါင်းချိန်မှာလည်း ပုံမှန် ပွဲထွက်ခွင့် ဆက်ရခဲ့ပါတယ်။ ဒါကြောင့် လီဗာပူးအသင်း လူစာရင်းထဲ ပြန်ပါဖို့ရာ အဆင်ပြေနေပါတယ်။ ကလော့ပ်ကပဲ “ ဝါတာရူ မပါဘဲ ကျနော်တို့ ဒီကာလကို ကျော်ဖြတ်နိုင်ခဲ့ပါတယ်။ သူက အသင်းကနေ ထွက်မသွားခင် အတော်လေး လွှမ်းမိုးမှုရှိခဲ့တဲ့ ကစားသမားပါ။ သူက တိုက်စစ်ပိုင်း ကစားသမားတွေအတွက် အများကြီး ကူညီပေးခဲ့တယ်။ သူ့ရဲ့ ကာကွယ်ပေးမှုတွေက အံ့မခန်းပါပဲ။ ပြန်လာပြီးတဲ့နောက်လည်း သူ့အခြေအနေ ကောင်းပါတယ် ” လို့ ပြောပြသွားပါတယ်။    ",
"imgurl1":"https://lfcthadin.com/wp-content/uploads/2024/02/marca-endo-no-6--678x381.jpg",
"imgurl2":"https://lfcthadin.com/wp-content/uploads/2024/02/marca-endo-no-6--678x381.jpg",
"imgurl3":"no",
"video":"no"
 },

         {"ndate":"Feb  10 , 2024",
"htext":"စံချိန်တင် ဝင်ခွင့်ရမယ့် အန်ဖီး၊ ဆာလာ၊ ဆိုဘိုစလိုင်၊ သီယေဂိုတို့ရဲ့ ကြံ့ခိုင်မှု အခြေအနေနဲ့ နံနက်ခင်း လီဗာပူး သတင်းတိုများ",
"btext1":"လီဗာပူးအသင်းရဲ့ ပရီးမီးယားလိဂ်သမိုင်း တစ်လျှောက် ပရိသတ် အမြင့်ဆုံး ဝင်ဆံ့မှုအဖြစ် ဒီကနေ့ ဘန်လေပွဲမှာ ပရိသတ် ၆၀၀၀၀ ကျော် အန်ဖီးကွင်းထဲ ဝင်ကြည့်ခွင့် ရရှိပါမယ်။ သီယေဂို ဒီရာသီ ဘောလုံးပြန်ကစားကောင်း ကစားနိုင်သေးတယ်လို့ နည်းပြကလော့ပ်က ထုတ်ပြောခဲ့ပြီး ဆာလာနဲ့ ဆိုဘိုကတော့ ၂ ပတ်လောက် ဆက်လက် အချိန်ယူရနိုင်ပါတယ်။ ဘောလုံးလောကရဲ့ နည်းစနစ် အကောင်းဆုံး ကစားသမားတွေထဲက တစ်ဦးအဖြစ် သတ်မှတ်ခံရတဲ့ သီယေဂိုရဲ့ လီဗာပူးကစားသမားဘဝဟာ စိတ်ပျက်ဖွယ် ပုံစံဖြင့် ပြီးဆုံးခဲ့ပြီလို့ ပရိသတ်တွေက မှတ်ချက်ပေးပါတယ်။ ",
"btext2":"အာတီတာရဲ့ လီဗာပူး ပွဲအပြီး လက်သီးလက်မောင်းတန်းပြီး အောင်ပွဲခံတာဟာ လီဗာပူးအသင်း နှစ်ပေါင်းများစွာ လုပ်လာတဲ့ ကလော့ပ်နဲ့အတူ အောင်ပွဲခံမှုကို ပုံတူ ကူးချမှုလို့ ခံစားမိကြောင်း ကာတစ်ဂျုံးက ဆိုပါတယ်။ မနှစ်ကရာသီ ချန်ပီယံလိဂ် ဆုကြေးမှာ လီဗာပူးအသင်းဟာ ချန်ပီယံဖြစ်ခဲ့တဲ့ မန်စီးတီးထက် ပေါင် သန်း ၅၀ လျော့နည်းခဲ့ပါတယ်။ ဘရတ်ဒလေဟာ ဒဏ်ရာရနေခြင်း မဟုတ်ဘဲ ဖခင် ဆုံးပါးသွားလို့ ဝမ်းနည်းနေတဲ့ သားတစ်ယောက်ကို စိတ်ပိုင်းဆိုင်ရာအရ အနားယူခွင့်ပေးထားခြင်းပဲ ဖြစ်ပါတယ်။ ",
"btext3": "  ဘန်လေပွဲအတွက် ပွဲထွက်လူစာရင်းမှာ အန်ဒိုကို ရွေးချယ်လို့ ရမှာဖြစ်ကြောင်း နည်းပြကလော့ပ် အတည်ပြုပါတယ်။ လီဗာပူးအသင်းမှာ တုပ်ကွေး ကူးစက်ခံရမှုတွေရှိနေပြီး ကစားသမားအချို့ မပါနိုင်ပါဘူး။ ဂိုးမက်စ် လေ့ကျင့်ရေးမှာ မပါခဲ့တာဟာ တုပ်ကွေးကြောင့် ဖြစ်နိုင်ပါတယ်။    ",
"imgurl1":"https://lfcthadin.com/wp-content/uploads/2024/02/93510220241-678x381.jpg",
"imgurl2":"https://lfcthadin.com/wp-content/uploads/2024/02/93510220241-678x381.jpg",
"imgurl3":"no",
"video":"no"
 },

         {"ndate":"Feb  9 , 2024",
"htext":"ဆာလာ၊ ဆိုဘို၊ သီယေဂို၊ ဘရတ်ဒလေ အပါ ဘန်လေပွဲကြို လေ့ကျင့်ရေး မဝင်နိုင်တဲ့ အသင်းသား (၇) ဦးထိ ရှိလာ",
"btext1":"ဒီအပတ် အန်ဖီးမှာ ယှဉ်ပြိုင်ရမယ့် ဘန်လေပွဲကြိုမှာ လီဗာပူးအသင်း လူစာရင်းဟာ တောင့်တင်းမလာဘဲ ပိုမို အားပျော့လာနေပါတယ်။ အသင်းရဲ့ လူမှုကွန်ယက်မှာ ဆာလာကို မကြာခဏ မြင်နေရပေမယ့် အသင်းလိုက် လေ့ကျင့်ရေးမှာတော့ သူပါမလာခဲ့ပါဘူး။ မိုဆာလာဟာ ဒဏ်ရာကနေ သက်သာလာပေမယ့် ဘန်လေပွဲမှာ ပါဝင်နိုင်ဖွယ် မရှိပါဘူး။ ဒီတလော ဆာလာမပါဘဲ ယှဉ်ပြိုင်နေရတာဖြစ်ကာ အာဆင်နယ်ကို အရေးနိမ့်တဲ့ ပွဲကတော့ အသင်းရဲ့ အဆိုးရွားဆုံး ခြေစွမ်းဖြစ်ခဲ့ပါတယ်။ အဆိုပါပွဲမှာ နှစ်ဝါ တစ်နီ ထိခဲ့တဲ့ ကိုနတေးဟာ ဒီအပတ်ပွဲကို လွဲချော်ပါလိမ့်မယ်။ ",
"btext2":"နည်းပြကလော့ပ်ရဲ့ သောကြာနေ့ မီဒီယာတွေ့ဆုံမှု မတိုင်ခင် အသင်းရဲ့ လေ့ကျင့်ရေးမှာ သီယေဂို မပါနိုင်သလို ဆိုဘိုစလိုင်လည်း ဆက်လွဲခဲ့ပါတယ်။ ပိုဆိုးတာက ဘရတ်ဒလေကို မိသားစု နာရေးကြောင့် လက်လွတ်ထားရချိန် ဂိုးမက်စ်လည်း မပါဝင်နိုင်ခဲ့တာ ဖြစ်ပါတယ်။ ရော်ဘတ်ဆန်နဲ့ ထရန့်တို့ ဒဏ်ရာရနေချိန် ခံစစ်ပိုင်း နေရာစုံ အားဖြည့်ပေးနေတဲ့ ဂိုးမက်စ် ဒဏ်ရာရနေသလားကတော့ မသိရသေးပါဘူး။ အခြားသော စီနီယာတွေအဖြစ် မာတစ်၊ ဘာ့ဂျ်ဆီတစ်နဲ့ ဗန်ဒုတ်တို့လည်း အသင်းလေ့ကျင့်ရေးမှာ မပါခဲ့ပါဘူး။ ",
"btext3": "    သို့ပေမယ့် ဘော်ဘီ ကလက်၊ မက်ကော်နယ်၊ ကိတ်ဂေါ်ဒန်၊ လူးဝစ် ကူးမက်စ်၊ ဂျေဒန် ဒန်စ့်၊ စကန်လွန်၊ နိုင်ယွန်နီနဲ့ ဂိုးသမား ကော်နယ်တို့ကတော့ စီနီယာအသင်းနဲ့အတူ လေ့ကျင့်ရေး ဝင်ခဲ့ကြပါတယ်။ ဘန်လေပွဲကြို လီဗာပူး လေ့ကျင့်ရေးမှ လူစာရင်း ဂိုးသမား – အယ်လီဆန်၊ ကလယ်ဟာ၊ အတ်ဒရီယန်၊ ကော်နယ်။ ခံစစ် – ဗန်ဒိုက်၊ ကိုနတေး၊ ကွမ်းဆက်၊ ထရန့်၊ ရော်ဘတ်ဆန်၊ ကိုစတက်၊ စကန်လွန်။ ကွင်းလယ် – မာကာ၊ ဂျုံး၊ အန်ဒို၊ ဟာဗေး၊ ဂရာဗင်ဘက်ချ်၊ မက်ကော်နယ်၊ ကလက်၊ နိုင်ယွန်နီ။ တိုက်စစ် – ဒါဝင်၊ ဂျိုတာ၊ ဒီယက်စ်၊ ဂက်ပို၊ ဂေါ်ဒန်၊ ကူးမက်စ်၊ ဒန့်စ်။  ",
"imgurl1":"https://lfcthadin.com/wp-content/uploads/2024/02/1836922024-678x381.jpg",
"imgurl2":"https://lfcthadin.com/wp-content/uploads/2024/02/1836922024-678x381.jpg",
"imgurl3":"no",
"video":"no"
 },

         {"ndate":"Feb  9 , 2024",
"htext":"အလွန်ဆိုရဲ့ လီဗာပူး အိပ်မက်အကြောင်း ပြောပြလာတဲ့ ရှဝိုင်းစတိုင်ဂါ",
"btext1":"ဘိုင်ယန်မြူးနစ် ကွင်းလယ်လူဟောင်း ရှဝိုင်းစတိုင်ဂါက သူ့အသင်းဖော်ဟောင်းဖြစ်တဲ့ ဇာဗီ အလွန်ဆိုဟာ ဒီနွေမှာ လီဗာပူးအသင်းထံ ကူးပြောင်းမယ်လို့ ယုံကြည်နေပါတယ်။ ကစားသမားဘဝ လီဗာပူး၊ ရီးရဲလ်၊ ဘိုင်ယန်တို့အတွက် ကစားပေးခဲ့ဖူးတဲ့ အလွန်ဆိုဟာ မာဆေးဆိုဒ် ကလပ်နဲ့ ပတ်သက်လာရင် လေးစားမှုတွေကိုပဲ အမြဲတမ်း ပြသထားသူပါ။ သူဟာ နည်းပြလောကထဲ စဝင်လာတည်းက တစ်ရက်မှာ လီဗာပူးကို ကိုင်တွယ်လိုကြောင်းလည်း ဆိုထားဖူးပါတယ်။ ဒါကြောင့်ပဲ ရှဝိုင်းစတိုင်ဂါက ” ရှာဗီအကြောင်း ကျနော် သိပါတယ်။ တစ်ရက်မှာ လီဗာပူးအသင်းကို နည်းပြဖို့ဆိုတာ သူ့ရဲ့ အကြီးမားဆုံး အိပ်မက်ပါ။ ဒီနွေမှာ သူ လီဗာပူးအသင်းကို ပြောင်းရွှေ့သွားမယ်လို့ ကျနော် ပြောရဲပါတယ်။ ” ဆိုပြီး ဂျာမာန်သတင်းဌာန ARD ကို ပြောပါတယ်။ ",
"btext2":"ဘွန်ဒက်လီဂါမှာ လေဗာကူဆင်ဟာ ဘိုင်ယန်မြူးနစ်ကို ၂ မှတ် ဖြတ်ထားပါတယ်။ ဒါပေမယ့် တတိယနေရာက စတုဂတ်ကို ၁၂ မှတ်နဲ့ စတုတ္ထနေရာက ဒေါ့မွန်ကိုတော့ ၁၅ မှတ်ထိ ဖြတ်ထားတာပါ။ သူကပဲ ဆက်လက်ပြီး ” ဖြစ်နိုင်သလောက်တော့ ဘွန်ဒက်လီဂါမှာ ခပ်ကြာကြာလေး သူဆက်ရှိနေတာမျိုး ကျနော် မြင်ချင်ပါတယ်။ ဘာလို့လဲဆိုတော့ သူက ဘွန်ဒက်လီဂါအတွက် အရမ်း အကျိုးဖြစ်သူပါ။ လေဗာကူဆင်တာ ဒီလောက် မကောင်းဘူးဆိုရင် ဘိုင်ယန်မြူးနစ်က အမှတ်ပေးဇယားမှာ ရမှတ်တွေ အများကြီး ဖြတ်ထားနိုင်လောက်ပါပြီ။ ",
"btext3": "   အလွန်ဆို ရှိနေလို့ ဘိုင်ယန်က အမှတ်ပေးဇယားကို မဦးဆောင်နိုင်တာပါ။ လေဗာကူဆင် သိပ်ကောင်းနေတော့ ဖလား အပြိုင်အဆိုင် ဖြစ်နေကြပါတယ် ” လို့ ပြောပြခဲ့ပါတယ်။ လီဗာပူးအသင်းဟာ ကလော့ပ် နေရာ အစားထိုးဖို့ အလွန်ဆိုကို ဦးစားပေးအဖြစ် ရွေးချယ်ထားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/alonso-shw-678x381.jpg",
"imgurl2":"https://lfcthadin.com/wp-content/uploads/2024/02/alonso-shw-678x381.jpg",
"imgurl3":"no",
"video":"no"
 },

         {"ndate":"Feb  9 , 2024",
"htext":"အန်ဒို လေ့ကျင့်ရေး ဝင်ပြီ၊ အလွန်ဆိုရဲ့ တပည့်ကျော်တွေကို စတင် ချိန်ရွယ်နေခြင်းနဲ့ နံနက်ခင်း လီဗာပူး သတင်းတိုများ",
"btext1":" မိုဆာလာဟာ အသင်းဖော်တွေနဲ့အတူ gym မှာ အတူလေ့ကျင့်နေပါပြီ။ ဒါပေမယ့် ဘန်လေပွဲမှာ ပါဝင်နိုင်ဖို့တော့ မသေချာသေးပါဘူး။ ဂျာမန်ဘက်က သတင်းတွေမှာတော့ အလွန်ဆိုဟာ ရာသီကုန်ရင် လီဗာပူးနည်းပြသစ် ရာထူးကို လက်ခံလိမ့်မယ်လို့ ဖော်ပြလာနေပါတယ်။ သီယေဂိုဟာ ကြွက်သား ဒဏ်ရာ ပြန်ခံစားနေရတာမို့ ဘန်လေပွဲကို လွဲချော်ပါမယ်။ ဒီပွဲမှာ ဆိုဘိုစလိုင်လည်း ပါဝင်နိုင်ဖွယ် မရှိပါဘူး။",
"btext2":"အန်ဒိုဟာ လက်ရွေးစင်ကနေ ပြန်ရောက်လာပြီးနောက် လီဗာပူးအသင်းနဲ့အတူ လေ့ကျင့်ရေး ပြန်ဝင်ခဲ့ပါပြီ။ ဒါဝင် နူးညက်စ်က လေ့ကျင့်ရေးမှာ no look ဂိုးတွေ သွင်းပြနေတာကြောင့် အသင်းပရိသတ်တွေကြား ပွဲကျနေပါတယ်။ အဆုံးသတ်ပိုင်း ညံ့ဖျင်းမှုအတွက် ဝေဖန်ခံနေရတဲ့ ဒါဝင်ဟာ အသင်းလေ့ကျင့်ရေးမှာ ပုံမှန် ဂိုးသွင်းလေ့ကျင့်ရေးတွေမှာတော့ ဂိုးသွင်းအား ကောင်းမွန်သူပါ။ လီဗာပူးအသင်းဟာ အလွန်ဆိုရဲ့ အသင်းဟောင်းဖြစ်တဲ့ ရီးရဲလ်ဆိုစီဒက်မှ ကွင်းလယ်လူ ဇူဘီမန်ဒီကို စောင့်ကြည့်မှု ပြုလုပ်နေတယ်လို့ သိရပါတယ်။ ဘိုင်ယန်မြူးနစ် ကွင်းလယ်လူဟောင်း ရှဝိုင်းစတိုင်ဂါက တစ်ရက်မှာ အလွန်ဆိုဟာ လီဗာပူး နည်းပြရာထူးကို တာဝန်ယူလိုကြောင်း သူသိထားပါတယ်လို့ ထုတ်ပြောလာပါတယ်။ ",
"btext3": " စူပါကွန်ပျူတာကတော့ ဒီရာသီ ပရီးမီးယားလိဂ် ချန်ပီယံ ဖြစ်နိုင်ချေထဲမှာ မန်စီးတီးနောက် ဒုတိယနေရာက လီဗာပူးကို တွက်ချက်ခဲ့ပါတယ်။ ဒါပေမယ့်လို့ အာဆင်နယ်ပွဲ မတိုင်ခင် ချန်ပီယံဖြစ်နိုင်ချေ ရာခိုင်နှုန်းထက်တော့ လက်ရှိမှာ ၁၅% လောက် ထိုးကျသွားပါတယ်။ အလွန်ဆို ထွက်ခွာခဲ့ရင် Florian Wirtz လို လေဗာကူဆင်အသင်းရဲ့ အဓိက ကစားသမား အချို့ဟာလည်း အတူ ထွက်ခွာဖွယ်ရှိနေတယ်လို့ ဂျာမာန် သတင်းထောက်တွေက ဆိုလာပါတယ်။     ",
"imgurl1":"https://lfcthadin.com/wp-content/uploads/2024/02/alonso-sdlmgs-678x381.jpg",
"imgurl2":"https://lfcthadin.com/wp-content/uploads/2024/02/alonso-sdlmgs-678x381.jpg",
"imgurl3":"no",
"video":"no"
 },

         {"ndate":"Feb  8 , 2024",
"htext":"လီဗာပူး ကစားသမားဘဝ ဂိုး မသွင်းဖူးသေးတဲ့ ဂိုးမက်စ်ကို ထူးထူးခြားခြား သတိပေးမှုမျိုး ပြုလုပ်သွားတဲ့ ရိုဘို",
"btext1":"ဒဏ်ရာကနေ ပြန်သက်သာလာတဲ့ ရော်ဘတ်ဆန်က ဘယ်ခြမ်းနေရာမှာ နေရာပြိုင်ဆိုင်ရမယ့် ဂိုးမက်စ်နဲ့ ပတ်သက်လို့ သတိပေးစကား ပြောဆိုပါတယ်။ သူ သတိပေးလိုက်တာက နေရာပြိုင်ဆိုင်တာထက် အသင်းအတွက် ပွဲပေါင်း ၂၀၀ ကစားထားပြီး အခုချိန်ထိ ဂိုးမသွင်းနိုင်သေးတဲ့ ဂိုးမက်စ်ရဲ့ အဝေးကန်ချက်တွေဖြင့် အရမ်း အားထုတ် ကြိုးစားနေမှုကို ဖြစ်ပါတယ်။ ဒီတလောမှာ ဂိုးမက်စ်ဟာ အဝေးကန်ချက်တွေနဲ့ ဂိုးရဖို့ အားထုတ်နေပြီး သူ့ရဲ့ ပြင်းထန်တဲ့ ကန်ချက်တွေဟာ အတိတ်မှာ ဒဏ်ရာ ပြဿနာတွေ ရှိခဲ့ဖူးတဲ့ သူ့ကို ထိခိုက်လာစေနိုင်ပါတယ်။ ",
"btext2":"ရော်ဘတ်ဆန်ကပဲ ” သူ ဂိုးရဖို့ နီးနေပါပြီ။ သူ့ရဲ့ ပထမဆုံး ဂိုးကို ကိုက် ၄၀ လောက်က အပြင်းကန်သွင်းပြီး ယူပေးစရာ မလိုပါဘူးလို့ ကျနော်တို့ ဝိုင်းပြီး သတိပေးထားကြပါတယ်။ ဂိုးရလိုဇောနဲ့ ဒူး၊ ခြေကျင်းဝတ်၊ ခြေချောင်းတွေကို အဲ့လောက်ကြီး အားသုံး ကန်နေရတာက သူ့ကို နာကျင်စေပါလိမ့်မယ်။ ဒါကြောင့် အဲ့လောက် အားထည့် မကန်ဖို့ လိုပါတယ်။ အကုန်လုံးလည်း သူ ဂိုးရတာကို မြင်လိုကြပါတယ်။ အချိန်တန်ရင်တော့ ရသွားမှာပါ။ ဂိုး သွင်းနိုင်ရမယ်တော့ မဟုတ်ပေမယ့် သူ ဂိုးသွင်းနိုင်ရင်လည်း အသင်းက သူနဲ့အတူ အောင်ပွဲခံမှာပါ ” လို့ ထောက်ပြခဲ့တယ်။ ရော်ဘတ်ဆန်ကပဲ ဂိုးမက်စ်ဟာ ခံစစ်တန်း ၄ နေရာလုံးကို ကစားနိုင်တဲ့သူ ဖြစ်သလို လိုအပ်လာရင် ကွင်းလယ်ကိုပါ ပြောင်းကစားနေတာမို့ သူဟာ လီဗာပူးအတွက် အရေးပါတဲ့ ကစားသမားပါလို့ ချီးကျူးခဲ့သေးတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/roboo-gomez-warn-678x381.jpg",
"imgurl2":"https://lfcthadin.com/wp-content/uploads/2024/02/roboo-gomez-warn-678x381.jpg",
"imgurl3":"no",
"video":"no"
 },

         {"ndate":"Feb  8 , 2024",
"htext":"သူဟာ ရည်မှန်းချက်ကြီးသူပါလို့ ထုတ်ပြောလာတဲ့ ပရီးမီးယားလိဂ် နည်းပြနဲ့ လီဗာပူး သဘောကျနေတဲ့ ၃၉ နှစ်သား",
"btext1":"လီဗာပူးအသင်းဟာ နည်းပြကလော့ပ် နေရာ ရေရှည် အစားထိုးဖို့ ရှာဖွေရာမှာ အလွန်ဆို တစ်ဦးတည်းကိုပဲ ကြိုးစားသွားမှာ မဟုတ်ပါဘူး။ စပို့တင်းနည်းပြ ရူဘန် အာမိုရင်းဟာလည်း လီဗာပူးအသင်း ဒေတာဌာနက သဘောကျနေတဲ့ နည်းပြတစ်ဦးဖြစ်ပါတယ်။ အသက် ၃၉ နှစ်အရွယ် ပေါ်တူဂီသားဟာ သူ့အနာဂတ်ကိုတော့ နွေကျမှ ဆုံးဖြတ်မှု ပြုလုပ်မှာပါ။ သတင်းထောက် Gianluigi Longari ရဲ့ အဆိုအရ အာမိုရင်းဟာ ကလော့ပ် နေရာ အစားထိုးဖို့ လီဗာပူး အကြီးအကဲတွေ သဘောကျနေသူထဲက တစ်ဦးလို့ သိထားရတယ်။ ၂၀၂၀ မှာ နည်းပြလောကထဲ စဝင်လာခဲ့တဲ့ အာမိုရင်းဟာ သူ့ရဲ့ ဒုတိယမြောက် အမှတ်ပေးဖလားကို ဒီရာသီ အောင်မြင်ဖို့ ကြိုးစားနေပါတယ်။ ",
"btext2":"အာမိုရင်းနည်းတူ လီဗာပူး သဘောကျတဲ့ နောက်ထပ် နည်းပြကတော့ အသက် ၅၀ အရွယ် ဒိန်းမတ်နည်းပြ သောမက်စ် ဖရန့်ဖြစ်ပါတယ်။ ဘရန့်ဖိုဒ့်အသင်း နည်းပြကတော့ အနာဂတ်အကြောင်း အတိအကျ ထုတ်မပြောသေးပေမယ့် သူဟာ ရည်မှန်းချက်ကြီးသူ တစ်ဦးဖြစ်ကြောင်း အသိပေးလာပါတယ်။ “ အခြေအနေတွေကို ကျနော်လည်း နားစွင့်နေပါတယ်။ ဇာဗီနဲ့ ကလော့ပ်တို့ ထွက်ခွာကြတော့မယ့် သတင်းကို ကျနော်လည်း ကြားမိပါတယ်။ နှစ်သင်းလုံးက ထိပ်တန်း နည်းပြတွေနဲ့အတူ အကောင်းဆုံး လုပ်ထားနိုင်ကြတာပါ။ ကျနော်က ဘရန့်ဖိုဒ့်မှာပဲ ပျော်နေပါတယ်။ ပြောခဲ့သလိုပဲ ကျနော်ရဲ့ ရည်မှန်းချက်ကို အကောင်အထည့်ဖော်နိုင်ဖို့ရာ အခွင့်အရေးကိုလည်း စောင့်ဆိုင်းနေပါတယ်။ ကျနော်က ရည်မှန်းချက်ကြီးသူ တစ်ဦး ဖြစ်ပါတယ်။ ဒီရာသီကိုလည်း အတောင့်တင်းဆုံး ပုံစံနဲ့ ရာသီသိမ်းလိုပါတယ် ” လို့ ထုတ်ပြောခဲ့ပါတယ်။ ",
"btext3": " no     ",
"imgurl1":"https://lfcthadin.com/wp-content/uploads/2024/02/klopp-frank-lfc-678x381.jpg",
"imgurl2":"https://lfcthadin.com/wp-content/uploads/2024/02/klopp-frank-lfc-678x381.jpg",
"imgurl3":"https://lfcthadin.com/wp-content/uploads/2024/02/Amorim-lfc-.jpg",
"video":"no"
 },

         {"ndate":"Feb  8 , 2024",
"htext":"ဒီရာသီ ပရီးမီးယားလိဂ်ရဲ့ VAR ဆုံးဖြတ်ချက် အမှားတွေကြောင့် အနစ်နာဆုံး အသင်း နာမည် ထွက်ပေါ်",
"btext1":"ဒီရာသီ ပရီးမီးယားလိဂ်မှာ VAR ရဲ့ ဆုံးဖြတ်ချက် အမှားတွေနဲ့ ပတ်သက်လို့ အချက်အလက် အသစ်တစ်ခု ထွက်ပေါ်လာခဲ့ပြီ ဖြစ်ပါတယ်။ ပရီးမီးယားလိဂ် ပွဲတန်ပိုကို ဆက်ထိန်းနိုင်ဖို့ ကွင်းတွင်းမှာ VAR ဆုံးဖြတ်ချက်တွေကို အချိန်တိုအတွင်း အမြန်ဆုံး လုပ်နိုင်ဖို့ကို ရာသီစတည်းက ပြုပြင်နေတာပါ။ ဒါပေမယ့် အချိန်တိုအတွင်း ဆုံးဖြတ်ခြင်းကပဲ တိကျပြတ်သားမှုပိုင်းမှာ အားနည်းလာစေပါတယ်။ ဒါတွေကို ပြုပြင်နိုင်ဖို့ ပရီးမီးယားလိဂ်က ကြိုးစားနေပါတယ်လို့ ထုတ်ပြောထားပြီး နာမည်ကျော် ESPN သတင်းဌာနကတော့ ၂၀၂၃-၂၀၂၄ ဘောလုံးရာသီမှာ VAR ဟာ မှားယွင်းတဲ့ ဆုံးဖြတ်မှု အကြိမ် ၂၀ လုပ်ခဲ့တယ်လို့ ဖော်ပြလာပါတယ်။ ",
"btext2":"အဲ့ထဲမှာ ၂ ကြိမ်ဟာ ဆုံးဖြတ်ချက် ပြန်ပြင်ဆင်မှု အမှားတွေဖြစ်ကာ ၁ ကြိမ်ကတော့ ဒိုင်လူကြီးရဲ့ ဆုံးဖြတ်ချက်ကို ငြင်းဆန်မိခဲ့ခြင်းဖြစ်ပါတယ်။ ၁၇ ကြိမ်ကတော့ VAR ဘက်က စစ်ဆေးဖို့ ပေါ့ဆမိခဲ့ခြင်းဖြစ်ပါတယ်။ စိတ်ဝင်စားစရာကတော့ ဒီရာသီ VAR ရဲ့ မှားယွင်းမှုတွေဒဏ်ကို အခံရဆုံးက လီဗာပူးအသင်း ဖြစ်နေပါတယ်။ လီဗာပူးအသင်းဟာ VAR ဆုံးဖြတ်မှု မှားယွင်းခြင်း ၄ ကြိမ်ကို ရင်ဆိုင်ထားရပြီး ဒါဟာ ဒီရာသီ VAR အမှားတွေရဲ့ ၂၀% ကို ခါးစီးခံနေရတာပါ။ လီဗာပူးပြီးရင် ဘရိုက်တန်နဲ့ ဝုဗ်တို့က ၃ ကြိမ်စီနဲ့ အဆိုးရွားဆုံး ဆုံးဖြတ်ချက်ကို ရရှိနေကာ သူတို့နောက်မှာ အာဆင်နယ်က ၂ ကြိမ်နဲ့ ရပ်တည်နေပါတယ်။ ဒီရာသီမှာ VAR ကနေ အကျိုးအမြတ် အရဆုံး အသင်းကတော့ အက်စတွန်ဗီလာဖြစ်ပြီး အခြားသော ၂ သင်းကတော့ နယူးကာဆယ်နဲ့ နော်တင်ဟမ် ဖောရက်စ်တို့ ဖြစ်ကြတယ်လို့ သိရပါတယ်။ ",
"btext3": " no     ",
"imgurl1":"https://lfcthadin.com/wp-content/uploads/2024/02/var-lfc-diaz-678x381.jpg",
"imgurl2":"https://lfcthadin.com/wp-content/uploads/2024/02/var-lfc-diaz-678x381.jpg",
"imgurl3":"https://lfcthadin.com/wp-content/uploads/2023/10/klopp-var-diaz-.jpg",
"video":"no"
 },

         {"ndate":"Feb  8 , 2024",
"htext":"သူတို့ခေတ်မှာ လီဗာပူးက မန်ချက်စတာ ယူနိုက်တက်လို အောင်မြင်မှု မရတဲ့ အကြောင်းရင်းအား ကာရေဂါ ထုတ်ဖော်",
"btext1":" ပရီးမီးယားလိဂ် ခေတ်ဦးမှာ လီဗာပူးအသင်းဟာ နာမည်ကျော် လူငယ်မျိုးဆက်နဲ့အတူ အသင်းရဲ့ ကျဆုံးခန်းကို ပြန်လည် ဦးမော့လာမယ့် အရိပ်အယောင်တွေ ပြသခဲ့ပေမယ့် အမှတ်ပေးဖလား အောင်မြင်ဖို့ ဝေးကွာခဲ့ရပါတယ်။ ဟေးဘရော့ဖြစ်ရပ်နောက်ပိုင်း အင်္ဂလန်ဘောလုံးလောက အပြောင်းအလဲသစ်တွေ ဖြစ်လာခဲ့တဲ့နောက် လီဗာပူးအသင်းဟာ နိုင်ငံရဲ့ ဦးဆောင်အသင်း နေရာက လျော့ကျလာခဲ့တယ်။ ကလပ်ဟာ အကယ်ဒမီ ကြယ်ပွင့်တွေနဲ့အတူ ၂၀၀၀ ခုနှစ်တွေမှာ ဆုဖလား ပြန်လည် စိန်ခေါ်လာခဲ့ပါတယ်။ ဒါပေမယ့်လို့ ထိုစဉ် ကလပ်ရဲ့ အကောင်းဆုံး ကြယ်ပွင့်တွေဖြစ်တဲ့ မက်မန်နာမန်း၊ အိုဝင်တို့ကို ဆက်ထိန်းနိုင်ခြင်း မရှိခြင်းနဲ့အတူ ဒီအဖွဲ့ဟာ ပရီးမီးယားလိဂ်မှာတော့ အမြင့်ဆုံး ဒုတိယနေရာထိပဲ ရောက်ခဲ့ရပါတယ်။",
"btext2":" လီဗာပူးအသင်းဟာ ခေတ်ပြိုင် ယူနိုက်တက်လို ဆုဖလား ပုံမှန် စိန်ခေါ်နိုင်တဲ့ အဆင့်မျိုးထိ မရောက်ခဲ့ရခြင်းမှာ သွေးသစ်တွေကို ဦးဆောင်ပေးဖို့ အသင်းမှာ ဦးဆောင်အစုအဖွဲ့ မရှိတာကလည်း အကြောင်းရင်း တစ်ချက်လို့ ကာရေဂါက မြင်ပါတယ်။ “ အကြီးမားဆုံး ခြားနားသွားတာကတော့ မန်ချက်စတာ ယူနိုက်တက်ရဲ့ ၉၂ မျိုးဆက်က သိပ်ကောင်းတဲ့ ကစားသမားတွေဖြစ်ကြတာပါပဲ။ ဒါပေမယ့် အဲ့မျိုးဆက်ထဲက နဗီးတို့ ယူနိုက်တက် လူစာရင်းထဲ စဝင်ချိန်မှာ သူတို့မှာက ရှမိုက်ကယ်၊ ရွိုင်ကိန်းနဲ့ ကန်တိုနာလို ကစားသမားတွေ ရှိကြပါတယ်။ အဲ့တုန်းက လီဗာပူးအသင်းမှာတော့ လူစာရင်းထဲ ဝင်လာတဲ့ အကယ်ဒမီ မျိုးဆက်တွေကပဲ ကလပ်ရဲ့ အကောင်းဆုံး ကစားသမားတွေဖြစ်ခဲ့ကြတာပါ။ ဖောင်လာ၊ မက်မန်နာမန်း၊ ဂျရတ်၊ ကျနော် ကိုယ်တိုင်နဲ့ အိုဝင်တို့ပေါ့။",
"btext3": "    ယူနိုက်တက်မှာက သူတို့ရဲ့ မျိုးဆက်ကို ပဲ့ကိုင်ပေးဖို့ ရွိုင်ကိန်းလို ခေါင်းဆောင် ရှိနေခဲ့တယ်။ လီဗာပူးမှာ ဖောင်လာက အိုဝင်၊ ဂျရတ်လို ဆယ်ကျော်သက်ပဲ ရှိသေးတဲ့ အကောင်းဆုံး ကစားသမားတွေကို ဦးဆောင်ပေးခဲ့တယ်။ လီဗာပူးမှာက လူငယ်အဖွဲ့ကို ဦးဆောင်ပေးဖို့ရာ ရွိုင်ကိန်း၊ ရှမိုက်ကယ်၊ ကန်တိုနာလို ကစားသမားတွေ မရှိခဲ့ပါဘူး ” လို့ ကာရေဂါက မှတ်ချက်ပေးခဲ့တာ ဖြစ်ပါတယ်။ လက်ရှိ လီဗာပူးအသင်းဟာလည်း ဘရတ်ဒလေ၊ ကွမ်းဆက်၊ ဘာ့ဂျ်ဆီတစ်တို့လို လူငယ်မျိုးဆက် ပိုင်ဆိုင်နေပြီဖြစ်ကာ သူတို့ကို ဦးဆောင်ပေးဖို့ ဆာလာ၊ ဗန်ဒိုက်တို့အပြင် ထရန့်၊ ဂျုံးလို အကယ်ဒမီထွက်တွေ ရှိနေတာပဲ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/02/carra-lfc-youth--678x381.jpg",
"imgurl2":"https://lfcthadin.com/wp-content/uploads/2024/02/carra-lfc-youth--678x381.jpg",
"imgurl3":"https://lfcthadin.com/wp-content/uploads/2024/02/gerrard-owen-.jpg",
"video":"no"
 },

         {"ndate":"Feb  8 , 2024",
"htext":"နည်းပြလောင်း ၃ ဦး၊ VAR ကြောင့် အနစ်နာဆုံး အသင်းနဲ့ နံနက်ခင်း လီဗာပူး သတင်းများ",
"btext1":" လီဗာပူးအသင်းက နည်းပြသစ် ရာထူးအတွက် အလွန်ဆိုကို ချိတ်ဆက်ပေမယ့် စပိန်သားဟာ ရာသီမကုန်ခင်ထိ စကားပြောမှု မလုပ်လိုသေးပါဘူး။ ကွင်းလယ်လူ ဝါတာရုဟာ အက်ဆာလေ့ကျင့်ရေးကို ပြန်ရောက်လာပါပြီ။ ဒဏ်ရာ ပြဿနာ မရှိတာမို့ ဒီအပတ် ဘန်လေပွဲက စတင်ပြီး ပွဲထွက်နေရာအတွက် ယှဉ်ပြိုင်ပေးနိုင်မယ်လို့ သိရပါတယ်။ ESPN ကတော့ ဒီရာသီမှာ လီဗာပူးအသင်းဟာ VAR ကြောင့် အနစ်နာဆုံး အသင်းဖြစ်ပြီး ဆုံးဖြတ်ချက် အမှား ၄ ခုကို လက်ခံရရှိခဲ့တယ်လို့ ဆိုပါတယ်။",
"btext2":"ထရန့်က ဒီရာသီ အသင်း ယှဉ်ပြိုင်နေတဲ့ ဆုဖလား ပြိုင်ပွဲတိုင်းကို အောင်မြင်လိုကြောင်း CNN နဲ့ အင်တာဗျူးမှာ ထည့်ပြောသွားပါတယ်။ လီဗာပူးအသင်း တာဝန်ရှိသူတွေဟာ အလွန်ဆို တစ်ဦးတည်းအပေါ်မှာ မျှော်လင့်ချက် ပုံအပ်ထားမှာ မဟုတ်ဘဲ စပို့တင်း နည်းပြ အာမိုရင်းကိုလည်း အတော်လေး သဘောကျမှု ရှိထားပါတယ်။ အယ်လီဆန်၊ ထရန့်နဲ့ ဗန်ဒိုက်တို့ဟာ ဒီရာသီမှာ လီဗာပူးအသင်းကို တောက်လျှောက် ကယ်တင်လာခဲ့ကြပြီး တစ်ပွဲတစ်လေ ခြေစွမ်းမကောင်းတာနဲ့ ကစားသမားတွေရဲ့ ယုံကြည်မှု ပျက်ပြားတဲ့ထိ ဝေဖန်တာမျိုး မလုပ်ကြဖို့ တိုက်တွန်းမှုတွေ ထွက်ပေါ်နေပါတယ်။ ",
"btext3": "   လီဗာပူးအသင်းရဲ့ စောင့်ကြည့် စာရင်းထဲ ပါဝင်နေတဲ့ ဘရန့်ဖိုဒ့်နည်းပြ သောမက်စ် ဖရန့်က သူဟာ ရည်မှန်းချက်ကြီး ရှိသူတစ်ဦးဖြစ်ကြောင်း တုန့်ပြန်လာပါတယ်။ မာဆေးဆိုဒ် ဒါဘီပွဲ ယှဉ်ပြိုင်ရမယ့် အဲဗာတန်နဲ့ ပွဲစဉ်ဟာ ပွဲကစားရမယ့် ရက်စွဲမရ ဖြစ်နေတာကြောင့် ရာသီ အပိတ်ပွဲအဖြစ် ယှဉ်ပြိုင်ရဖွယ် ရှိနေပါတယ်။   ",
"imgurl1":"https://lfcthadin.com/wp-content/uploads/2024/02/ertergerger-678x381.jpg",
"imgurl2":"https://lfcthadin.com/wp-content/uploads/2024/02/ertergerger-678x381.jpg",
"imgurl3":"no",
"video":"no"
 },

         {"ndate":"Feb  7 , 2024",
"htext":"အလွန်ဆို သတင်း ၂ ခု ထွက်ပေါ်၊ နိုဝင်ဘာတည်းကဆက်သွယ်ခဲ့ကြောင်းနဲ့ ပထမအကြိမ် ချိတ်ဆက်မှု မီးစိမ်းပြ မခံရ",
"btext1":"ဒီကနေ့မှာတော့ အင်္ဂလန်ပြင်ပ သတင်းမီဒီယာတွေကနေ လီဗာပူးနဲ့ အလွန်ဆို အကြောင်း သတင်းထူး ဖော်ပြမှု ၂ ခု ထွက်ပေါ်နေပါတယ်။ ရာသီကုန်မှာ ယာဂင်ကလော့ပ် နေရာ အစားထိုးဖို့ လီဗာပူးအသင်း ကြိုးစားမယ့်သူ အဖြစ် ရေပန်းစားမှု ထိပ်ဆုံးမှာ လေဗာကူဆင်အသင်း နည်းပြ အလွန်ဆို ရှိနေပါတယ်။ စပိန်သားဟာ လီဗာပူးအသင်းနဲ့အတူ ချန်ပီယံလိဂ်ဖလား အောင်မြင်ဖူးသူ ဖြစ်ပါတယ်။ နည်းပြကလော့ပ်က ရာသီကုန်မှာ ရာထူးက ထွက်ဖို့ စဉ်းစားတာက အသင်းကို ကိုင်တွယ်ဖို့ရာ ခွန်အား ကုန်ဆုံးသွားတာကြောင့်လို့ ထုတ်ပြောထားပါတယ်။ ",
"btext2":"ပထမသတင်းကတော့ လီဗာပူးအသင်း တာဝန်ရှိသူတွေဟာ ကလော့ပ် ထွက်မယ်ဆိုတာ သူတို့ ကြိုသိခဲ့ပြီး လျှို့ဝှက်ထားပေးခဲ့တဲ့ ၂၀၂၃ နိုဝင်ဘာလတည်းက အလွန်ဆိုကို ပထမအကြိမ် ဆက်သွယ်မှု ပြုလုပ်ခဲ့တယ်လို့ သိရပါတယ်။ ဒါဟာ လွန်ခဲ့တဲ့ ၃ လတည်းက လီဗာပူးအသင်းဟာ ကလော့ပ် နေရာ အစားထိုးဖို့ စတင် ပြင်ဆင်နေခဲ့ပြီလို့ ဆိုလိုတာဖြစ်ပါတယ်။ အလွန်ဆိုကို ပထမအကြိမ် ချဉ်းကပ်မှုဟာ အသက် ၄၂ နှစ်အရွယ် နည်းပြအား ဒီနွေမှာ ခေါ်ယူလို့ရမလား အခြေအနေကို တီးခေါက်တာလို့ နားလည်လို့ ရပါတယ်။ ထွက်ပေါ်နေတဲ့ ဒုတိယ သတင်းကတော့ လီဗာပူးအသင်းထံက ဆက်သွယ်မှု တစ်ခုကို အလွန်ဆို လက်ခံရရှိခဲ့ပြီး သူကတော့ လေဗာကူဆင်အတွက်ပဲ လက်တလောမှာ စဉ်းစားလိုသေးကြောင်း တုန့်ပြန်ခဲ့တယ်လို့ သိရပါတယ်။ ",
"btext3": "  ဒီတုန့်ပြန်မှုဟာ လွန်ခဲ့တဲ့ ၃ လကလား ဒီလထဲမှာလား ဆိုတဲ့ တိကျတဲ့ အချိန်ကာလတော့ မပါဝင်ခဲ့ပါဘူး။ လေဗာကူဆင်အသင်းဟာ ဘွန်ဒက်လီဂါမှာ ရလဒ်တွေကောင်းနေပြီး အမှတ်ပေးဇယား ဦးဆောင်နေတာမို့ နည်းပြအလွန်ဆိုက ပြင်ပက ချိတ်ဆက်မှုတွေကြောင့် အာရုံနောက် မခံလိုတာ သဘာဝကျပါတယ်။ လီဗာပူးအသင်းက အလွန်ဆိုကို တရားဝင် ချိတ်ဆက်မှု ပြုလုပ်ရင်တောင် ရာသီကုန်ပိုင်းမှ ဖြစ်လာဖွယ် ရှိနေပြီး အသင်းရဲ့ လျာထားစာရင်းမှာ ဘရိုက်တန်နည်းပြ ဒီဇာဘီလည်း ပါဝင်နေတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/02/alonso-klopp-lfc-2024-678x381.jpg",
"imgurl2":"https://lfcthadin.com/wp-content/uploads/2024/02/alonso-klopp-lfc-2024-678x381.jpg",
"imgurl3":"no",
"video":"no"
 },
          {"ndate":"Feb  7 , 2024",
"htext":"ရှုံးတာချင်းတူတူ လီဗာပူးအသင်းကို ဝေဖန်တာမျိုး မကြားမိလို့ တင်းနေတဲ့ ချယ်ဆီးနည်းပြ ပိုချက်တီနို",
"btext1":" ချယ်ဆီးနည်းပြ ပိုချက်တီနိုကတော့ သူ့အသင်း ဖိအားတွေ ရင်ဆိုင်နေရသလောက် လီဗာပူးအသင်းကတော့ ဘာဝေဖန်မှုမှ မခံရဘူးလို့ ဒဲ့တိုး ဝေဖန်လာခဲ့ပါတယ်။ လီဗာပူးအသင်းဟာ ချယ်ဆီးအသင်းကို ဂိုးပြတ် အနိုင်ရပြီး ဆက်တိုက် ယှဉ်ပြိုင်ရတဲ့ အာဆင်နယ်ပွဲမှာတော့ ဂိုးပြတ် ရှုံးနိမ့်ခဲ့တာပါ။ နောက်ဆုံးပွဲကို အနိုင်မရခြင်းကြောင့် ပရီးမီးယားလိဂ်ကို ဦးဆောင်ခွင့်မှာ မန်စီးတီးအား အသာရနေခြင်းက မသေချာတော့ပါဘူး။ ဒါပေမယ့်လို့ လီဗာပူးအပေါ် သူတို့အသင်းလောက် ဖိအားတွေ မပေးကြတာဟာ မမျှတဘူးလို့ ချယ်ဆီးနည်းပြက ခံစားနေရပါတယ်။",
"btext2":"ပိုချက်တီနိုကပဲ “ ကျနော်တို့ လူတွေမျှော်လင့်ထားသလို စွမ်းဆောင်ရည်မျိုး မပြသနိုင်ပါဘူး။ လက်တွေ့နဲ့ မျှော်လင့်ချက်တွေ ကွာခြားနေတာက တကယ်ကို ခက်ခဲပါတယ်။ လူတွေက စိတ်မရှည်ဖြစ်နေကြပါတယ်။ လီဗာပူးကို ရှုံးခဲ့တဲ့ ပွဲအပြီးမှာဆိုရင်.. အကြီးအကျယ်ကို ကျရှုံးနေပြီ၊ ချယ်ဆီးက အရမ်းကို ဆိုးရွားနေပြီ.. ဆိုတာမျိုး လူတိုင်းက ပြောကြတယ်။ အခု လီဗာပူး ရှုံးပြီလေ။ အာဆင်နယ်ကို ရင်ဆိုင်ပြီး သူတို့ ရှုံးသွားပြီ။ လီဗာပူးက ကျနော်တို့တုန်းကလို ရလဒ်မျိုး ထွက်ခဲ့တာဆိုပေမယ့် သူတို့ကိုကျ ဝေဖန်တာတွေ မကြားမိသလောက်ပါပဲ ” လို့ မှတ်ချက်ပေးခဲ့တာ ဖြစ်ပါတယ်။ မကြာခင်မှာတော့ လီဗာပူးနဲ့ ချယ်ဆီးတို့ဟာ ကာရာဘောင်းဖလား ဖိုင်နယ်ပွဲမှာ ထိပ်တိုက်တွေ့ကြဦးမှာပါ။ ပိုချက်တီနိုက အဆိုပါပွဲအကြို လီဗာပူးအသင်းကလည်း တူညီတဲ့ ဖိအားတွေ ဝင်နေတာမျိုးကို မြင်လိုနေဟန် ရှိနေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/pochet-lfc-cris-678x381.jpg",
"imgurl2":"https://lfcthadin.com/wp-content/uploads/2024/02/pochet-lfc-cris-678x381.jpg",
"imgurl3":"no",
"video":"no"
 },

        {"ndate":"Feb  7 , 2024",
"htext":"ဒါဝင် နူးညက်စ်က လီဗာပူးတိုက်စစ်အတွက် မရှိမဖြစ်လား? ညာခြမ်း တြိဂံအတွဲကို ပေါက်ကွဲခဲ့တဲ့ နည်းပြကလော့ပ်",
"btext1":" အာဆင်နယ်ကို ၃-၁ ဖြင့် ရှုံးနိမ့်ခဲ့တဲ့ ပွဲအပြီးမှာ နည်းပြကလော့ပ်ဟာ ညာခြမ်း တြိဂံအတွဲကို အတော်လေး သဘောမကျကြောင်းကို ထုတ်ပြောခဲ့ပါတယ်။ ဆာလာ ဒဏ်ရာရနေသလို ဆိုဘိုစလိုင်ကလည်း ဒဏ်ရာ ပြန်ရသွားတာမို့ နည်းပြကလော့ပ်ဟာ ညာခြမ်းမှာ ဂက်ပိုကို တိုက်စစ်တင်ပြီး ဂရာဗင်ဘက်ချ်ကို ညာခြမ်း ရွေ့ပြီး သုံးခဲ့ရပါတယ်။ ခံစစ်မှာတော့ ဖခင် ကွယ်လွန်မှုကြောင့် စိတ်ထိခိုက်နေတဲ့ ဘရတ်ဒလေ အစား ဒဏ်ရာက သက်သာလာစ ထရန့်ကို သုံးခဲ့ပါတယ်။ ဒီညာခြမ်းအတွဲဟာ အာဆင်နယ်ပွဲမှာ အတော်လေးကို အလုပ်မဖြစ်ခဲ့ပါဘူး။ ဂရာဗင်ဘက်ချ်ဆိုရင် ဘောလုံးကို ၂၄ ကြိမ်ပဲ ထိခဲ့ပြီး ပေးချက် ၁၂ ကြိမ်ပဲ အောင်မြင်ခဲ့ပါတယ်။ သူအပြင် ဂက်ပိုကလည်း ဖိအားပေးမှုတွေမှာ ချိန်သားကိုက် လုပ်နိုင်ခဲ့ခြင်း မရှိပါဘူး။",
"btext2":"အာဆင်နယ်ရဲ့ အဖွင့်ဂိုးဟာ လီဗာပူး ညာခြမ်းကနေ စတင်ခဲ့ခြင်းဖြစ်ကာ တိုက်စစ်က ဂက်ပိုနဲ့ ကွင်းလယ်လူ ဂရာဗင်ဘက်ချ်တို့ ဘောလုံး ဖိအားပေး လုယူပုံဟာ ဝန်ကျေတန်းကျေ ဆန်ခဲ့ပါတယ်။ နည်းပြကလော့ပ်ကတော့ “ အာဆင်နယ်က အစကောင်းခဲ့ပါတယ်။ ကျနော်တို့ကတော့ ဘောလုံးကို လုံလုံလောက်လောက် မကစားနိုင်ပါဘူး။ အချင်းချင်း တွဲကစားဖို့ အားနည်းခဲ့တယ်။ ပွဲစတည်းက ညာခြမ်း တြိဂံအတွဲဟာ လုံလောက်အောင် အားမထုတ်နိုင်ခဲ့ပါဘူး။ မာကာနဲ့ ကာတစ်က သူတို့ လူကပ်ထားတာတွေကနေ ခွာပြီး နောက်ပဲ ပြန်လှည့်နေခဲ့ရတယ်။ ထရန့်ကို ပိုရှာတွေ့ဖို့ လိုတာလည်း ဖြစ်ကောင်းဖြစ်နိုင်ပါတယ်။ အဲ့တာတွေကပဲ ကျနော်တို့ကို ပြဿနာတွေ ဖြစ်စေခဲ့ပါတယ် ” လို့ ရှင်းပြခဲ့ပါတယ်။ ",
"btext3": "   ပွဲအပြီး ထွက်ပေါ်လာတဲ့ ဗီဒီယိုတွေမှာဆိုရင် ကလော့ပ်ဟာ တိုက်စစ်မှာ ဖိအားပေးဖို့ ချိန်သားကိုက် မလုပ်ခဲ့တဲ့ ဂက်ပိုနဲ့ ဂရာဗင်ဘက်ချ်တို့ကို အကြီးအကျယ် ဒေါသထွက်နေခဲ့တာကို မြင်ခဲ့ရပါတယ်။ အခြားတစ်ဘက်မှာတော့ ဒီရာသီ လီဗာပူးအသင်းဟာ ပြိုင်ပွဲစုံမှာ ရှုံးပွဲ ၄ ပွဲ ရှိထားခဲ့ပြီး ထူးခြားမှုကတော့ အဆိုပါ ၄ ပွဲလုံးမှာ ဒါဝင်က ပွဲထွက်ကနေ ပါဝင်နိုင်ခဲ့ခြင်း မရှိပါဘူး။ အဆုံးသတ်ပိုင်း ညံ့ဖျင်းပေမယ့်လို့ ဒါဝင်ဟာ တိုက်စစ်မှာ နေရာယူ ကောင်းမွန်ပြီး တိုးအားကောင်းကောင်းဖြင့် ကစားနိုင်စွမ်း ရှိပါတယ်။ အာဆင်နယ်ပွဲမှာတော့ ဒဏ်ရာကြောင့် အရန်ခုံထိုင်နေခဲ့ရတဲ့ ဒါဝင် လူစားဝင်လာပြီးနောက်မှ အာဆင်နယ်တို့ ၂ ဂိုး ထပ်သွင်းခဲ့တာဖြစ်ပါတယ်။ ပွဲစကတည်းက နစ်မြုပ်နေတဲ့ အသင်းရဲ့ ကစားကွက် ပြန်တက်လာအောင်တော့ ဒါဝင်လည်း မကူညီနိုင်ခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/02/ryan-darwin--678x381.jpg",
"imgurl2":"https://lfcthadin.com/wp-content/uploads/2024/02/ryan-darwin--678x381.jpg",
"imgurl3":"no",
"video":"no"
 },

        {"ndate":"Feb  7 , 2024",
"htext":"စာချုပ် ၁ နှစ်ပဲကျန်တဲ့ ဆာလာကို ဆော်ဒီပရိုလိဂ် ကလပ် ၂ သင်း အပြိုင် လုကြဖွယ် ရှိလာ",
"btext1":"ကလော့ပ်ရဲ့ ခေတ်တစ်ခု ကုန်ဆုံးချိန်မှာတော့ လီဗာပူးအသင်းဟာ ကလပ်ရဲ့ အဓိက ကစားသမား အချို့ကို ထွက်ခွာခွင့်ပေးပြီး ပြန်တည်ဆောက်မှုတွေ စတင်လာဖွယ် ရှိပါတယ်။ အသက် ၃၁ နှစ်အရွယ် မိုဆာလာဟာ ဒီရာသီကုန်ရင် လီဗာပူးအသင်းနဲ့ စာချုပ် ၁ နှစ်ပဲ ကျန်ရှိတော့မှာပါ။ မနှစ်က နွေမှာ သူ့ကို ဆော်ဒီကလပ် Al Ittihad အသင်းက ပြောင်းရွှေ့ကြေး ပေါင် သန်း ၁၅၀ ဖြင့် သွေးတိုးစမ်းခဲ့ပေမယ့် လီဗာပူးက ပယ်ချခဲ့ပါတယ်။ ဒါပေမယ့်လို့ Al Ittihad အသင်းဟာ ဆာလာအပေါ် မျှော်လင့်ချက်တွေ မလျော့သေးပါဘူး။ ",
"btext2":" ဆော်ဒီကလပ် Al-Hilal အသင်းက မိုဆာလာကို ကနဦး ပြောင်းရွှေ့ကြေး ယူရို သန်း ၁၀၀ နဲ့ ထပ်တိုးကြေး ယူရို သန်း ၅၀ ပါဝင်တဲ့ ကမ်းလှမ်းချက်ကို ဒီနွေမှာ ပေးပို့မယ်လို့ အသံထွက်လာနေပါတယ်။ The Athletic ရဲ့ ဖော်ပြချက်အရ Al Ittihad ဟာ အာရပ်ကမ္ဘာရဲ့ အကောင်းဆုံး ကစားသမားဖြစ်သူ ဆာလာကို ခေါ်ယူပြီး ရော်နယ်ဒို၊ နေမာတို့နဲ့ ပြိုင်ဆိုင်ရေး ယူရို ၂၃၅ သန်းထိ သုံးဖို့ ပြင်ဆင်နေတယ်လို့ ပြောလာပါတယ်။ ကစားသမားဘဝ အကောင်းဆုံးနှစ်တွေ မကုန်ဆုံးသေးတဲ့ မိုဆာလာဟာ သူ့အနာဂတ်ကို နွေမှာ စဉ်းစားဖွယ် ရှိပါတယ်။ လီဗာပူးအသင်းဟာ ကလော့ပ်ကို ဆုံးရှုံးရခြင်းနဲ့အတူ မိုဆာလာ၊ ဗန်ဒိုက်နဲ့ ထရန့်တို့ရဲ့ စာချုပ်ကိစ္စတွေကို တစ်ခုခု ဆုံးဖြတ်ရဖွယ်ရှိပြီး ကလပ်ဟာ အကယ်ဒမီထွက် ညာအစွန်လူ ထရန့်ကို ဆက်ထိန်းဖို့ကိုပဲ ဦးစားပေးဖွယ် ရှိနေပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/salah-200-saudi-678x381.jpg",
"imgurl2":"https://lfcthadin.com/wp-content/uploads/2024/02/salah-200-saudi-678x381.jpg",
"imgurl3":"no",
"video":"no"
 },
         {"ndate":"Feb  7 , 2024",
"htext":"လီဗာပူးကို ဝေဖန်ကြဖို့ တိုက်တွန်းတဲ့ ပိုချက်တီနို၊ ဆာလာအတွက် ယူရို ၂၃၅ သန်းနဲ့ နံနက်ခင်း လီဗာပူး သတင်းတိုများ",
"btext1":" ဖေဖော်ဝါရီလ ၂၈ ရက်နေ့ အက်ဖ်အေဖလား ပွဲစဉ်အဖြစ် လီဗာပူးအသင်းက ဆောက်သမ်တန်နဲ့ ယှဉ်ပြိုင်ကစားရမှာ ဖြစ်ပါတယ်။ ချယ်ဆီးနည်းပြ ပိုချက်တီနိုက လီဗာပူးအသင်း အာဆင်နယ်ကို ဂိုးပြတ်ရှုံးတာကို ဘာမှ မပြောကြဘဲ သူ့ကိုတော့ အင်္ဂလန်မီဒီယာတွေက ဝေဖန်နေကြတယ်လို့ ထုတ်ပြောလာပါတယ်။ Al-Ittihad အသင်းဟာ မိုဆာလာကို ပြည်တွင်း ပြိုင်ဘက် Al-Hilal နဲ့အပြိုင် ချိတ်ဆက်ဖို့ ပြင်ဆင်နေပြီး ၎င်းတို့ပေးမယ့် ယူရို သန်း ၁၅၀ ကို ကျော်လွန်ကာ ပြောင်းရွှေ့ကြေး ယူရို ၂၃၅ သန်း ပေးဖို့ ပြင်ဆင်နေပါတယ်။",
"btext2":"လီဗာပူးအသင်းဟာ နည်းပြနေရာအတွက် အလွန်ဆိုကိုပဲ ဦးစားပေး ချိတ်ဆက်မယ်လို့ အသံထွက်နေပါတယ်။ လာမယ့်ပွဲတွေအတွက် ကွင်းလယ် ရွေးချယ်ရာမှာ အန်ဒိုကို နံပါတ် ၆ နေရာထားပြီး သီယေဂို၊ မာကာတို့ဖြင့် တွဲဘက်ပေးဖို့ တောင်းဆိုမှုတွေ ထွက်ပေါ်လာပါတယ်။ ကလော့ပ်နဲ့ အလွန်ဆိုတို့ရဲ့ နည်းစနစ်တွေဟာ ကောင်တာ၊ ပိုင်ဆိုင်မှု၊ တိုက်စစ်ပိုင်း၊ ခံစစ်ပိုင်း ကစားဟန်တွေမှာ နီးနီးစပ်စပ် တူညီကြပြီး လေဗာကူဆင်က ရုပ်ပိုင်းဆို်င်ရာ အားသန်မှုကို အားပြုကာ လီဗာပူးက ဖိအားပေးခြင်းကို အားပြုတယ်လို့ နှိုင်းယှဉ်မှုတွေ ရှိနေပါတယ်။ ",
"btext3": "  ဘာစီလိုနာအသင်းဟာ လီဗာပူးကနေ ထွက်ခွာပြီးရင် ၁ နှစ် အနားယူမယ် ကြေညာထားတဲ့ နည်းပြကလော့ပ်ကို စကားပြောကြည့်ဖို့ စီစဉ်နေပါပြီ။ ဒဏ်ရာရနေတဲ့ ကွင်းလယ်လူ ဆိုဘိုစလိုင်ဟာ ဒီအပတ်ထဲမှာတင် လီဗာပူးအသင်း လေ့ကျင့်ရေးကွင်းထဲ ပြန်ရောက်လာမယ်လို့ ဟန်ဂေရီလူမျိုး သတင်းထောက် Bence Bocsák က ဆိုပါတယ်။    ",
"imgurl1":"https://lfcthadin.com/wp-content/uploads/2024/02/456566fgghfg-678x381.jpg",
"imgurl2":"https://lfcthadin.com/wp-content/uploads/2024/02/456566fgghfg-678x381.jpg",
"imgurl3":"no",
"video":"no"
 },


         {"ndate":"Feb  1 , 2024",
"htext":"လီဗာပူးကနေ ထွက်ခွာပြီးရင် ဇနီးဖြစ်သူနဲ့ နေထိုင်ဖို့ ကလော့ပ် ဝယ်ယူထားတဲ့ စပိန်က နေအိမ်",
"btext1":"နည်းပြကလော့ပ်ဟာ လီဗာပူးကနေ ထွက်ခွာပြီးရင် အနားယူဖို့ စပိန်နိုင်ငံ မာယော့ကာက ကျွန်းတစ်ခုမှာ မိသားစု အိမ်ဂေဟာ တစ်ခုကို ပေါင် ၃.၄ သန်း အကုန်အကျခံ ဖန်တီးထားပါတယ်။ ဒီအိမ်ဟာ နည်းပြဘဝ အနားယူချိန်မှာ နေထိုင်ဖို့ ကလော့ပ် ကြိုတင် စီစဉ်ထားတာ ဖြစ်ပေမယ့် လီဗာပူးကနေ နှုတ်ထွက်ပြီး ၁ ရာသီ အနားယူနေမယ့် အခိုက်အတန့်ကို အဆိုပါ အိမ်မှာပဲ အချိန်ကုန်ဆုံးမယ် မှန်းဆရပါတယ်။ အထူးပြင်ဆင်မှုတွေပါ လုပ်ထားတဲ့ အဆိုပါအိမ်ကို နည်းပြကလော့ပ်တို့ ဇနီးမောင်နှံက ၂၀၂၂ ခုနှစ်မှာ ဝယ်ယူထားခဲ့တာ ဖြစ်ပါတယ်။ နည်းပြကလော့ပ်တို့ စိတ်ကြိုက် ပြင်ဆင်ခဲ့ကာ စွမ်းအင် သုံးစွဲမှု နည်းပါးအောင်လည်း စီစဉ်ထားတယ်လို့ သိရပါတယ်။ ",
"btext2":"စတုရန်းမီတာ ၅၀၀၀ ကျယ်ဝန်းတဲ့ အဆိုပါ အိမ်ကိုတော့ ဆွစ်လူမျိုး အနုပညာရှင် တစ်ဦးထံက ဝယ်ယူခဲ့ကာ ကလောပ်ရဲ့ ဇနီး အူဘာက အများကြီး ပြန်လည် ပြုပြင်ထားပါတယ်။ အထူးသဖြင့် အပူနဲ့ လေထုပိုင်းတွေကို ကွန်ပြူတာ စနစ်နဲ့ပါ ထိန်းချုပ်လို့ရအောင်ထိ စီမံထားတယ်လို့ သိရပါတယ်။ ဒါဟာ လျှပ်စစ်ဓါတ်အား သုံးစွဲမှုကို ၇၅% ထိ လျော့ချဖို့လည်း ရည်ရွယ်ပါတယ်။ ကလော့ပ်ဟာ စပိန်ကိုရောက်တိုင်း သူ့နေအိမ်အနီးက ဟိုတယ်မှာပဲ တည်းလေ့ရှိပေမယ့် ဒီနွေမှာတော့ အိမ်ပြုပြင်နေမှုဟာ အပြီးသတ်နိုင်မှာမို့ ဇနီးနဲ့အတူ အိမ်သစ်မှာ ပြောင်းရွှေ့ နေထိုင်သွားမယ်လို့ သိရပါတယ်။ ကလော့ပ်ဟာ ယခင်တည်းက ရာသီဥတု ကောင်းမွန်တဲ့ စပိန်ဘက်ကို နှစ်သက်သူပါ။ ဒါပေမယ့် ဒီတစ်ကြိမ် စပိန်မှာ အခြေချဖို့ ရွေးချယ်ခြင်းကြောင့် အနာဂတ်မှာ နည်းပြကလော့ပ်ရဲ့ အသင်းသစ်က လာလီဂါကလပ် တစ်သင်းသင်း ဖြစ်လာမလားက စိတ်ဝင်စားစရာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/02/klopp-and-wife-water-678x381.jpg",
"imgurl2":"https://lfcthadin.com/wp-content/uploads/2024/02/klopp-house-1.jpg",
"imgurl3":"https://lfcthadin.com/wp-content/uploads/2024/02/klopp-house-12.jpg",
"video":"no"
 },

         {"ndate":"Feb  1 , 2024",
"htext":"ချယ်ဆီးပွဲ နောက်ဆုံး မိနစ်တွေအတွင်း ဒူး ထိခိုက်ခဲ့တဲ့ မာကာရဲ့ အခြေအနေ ကလော့ပ် ပြောပြလာ",
"btext1":"ချယ်ဆီးကို အနိုင်ရတဲ့ပွဲမှာ မာကာဟာ ပွဲချိန်ပြည့် ကစားခဲ့ပေမယ့် နောက်ဆုံး မိနစ်တွေမှာ ပြိုင်ဘက် ကစားသမား ကာဆာဒီနဲ့ ကွင်းလယ်မှာ ခပ်ပြင်းပြင်း တိုက်မိရာက ဒူးမှာ နာကျင်ခဲ့ဟန် ရှိပါတယ်။ မာကာဟာ မကြာသေးခင်ကပဲ ဒူးဒဏ်ရာကြောင့် အနားယူနေခဲ့ရတာ အသင်းရဲ့ ပြိုင်ပွဲစုံ ၅ ပွဲထိကို လွဲချော်ထားတာမို့ သူ့ရဲ့ အခြေအနေကို ပရိသတ်တွေက စိတ်ပူနေကြပါတယ်။ လူစားလဲမှု ၅ ခုလုံး သုံးထားပြီဖြစ်လို့ မာကာကို လူစားလဲခြင်းတော့ မလုပ်ခဲ့ပါဘူး။ ကွင်းထဲကို ပြန်ဝင်လာတဲ့ မာကာဟာ အဲ့ဖြစ်ရပ် နောက်ပိုင်း ပြေးလွှား ကစားခဲ့ခြင်း မရှိဘဲ ကွင်းလယ်မှာ ဘောလုံးဖြန့်ဝေသူအဖြစ်ပဲ တာဝန်ယူခဲ့ပါတယ်။ ",
"btext2":" ပွဲအပြီးမှာ နည်းပြကလော့ပ်ကတော့ မာကာရဲ့ ဒဏ်ရာက မပြင်းထန်ပါဘူးလို့ ဖြေဆိုပေးပါတယ်။ ကလော့ပ်ကပဲ “ မာကာ ဒူး ဒူးချင်း တိုက်မိတာပါ။ အဲ့တာက ဒဏ်ရာကြီး မဟုတ်ပါဘူး။ ဆေးအဖွဲ့က ဘယ်သူမှလဲ အခုချိန်ထိ မာကာ အခြေအနေ စိုးရိမ်ရတယ် လာမပြောသေးပါဘူး ” လို့ ဆိုပါတယ်။ ဒီပွဲမှာ ချယ်ဆီးတို့ ပေါင် သန်း ၂၂၀ သုံးထားတဲ့ အန်ဇိုနဲ့ ကိုင်ဆီဒိုတို့ရဲ့ ကွင်းလယ်ဟာ မာကာရဲ့ ထိန်းချုပ်မှုအောက်မှာ လှုပ်လှုပ်ရှားရှားတောင် မတတ်နိုင်ခဲ့ပါဘူး။ ဒီပွဲဟာ မာကာရဲ့ ထိန်းချုပ်မှုအောက်မှာပဲ အပြည့်အဝ ရှိနေခဲ့တဲ့ ပွဲပါ။ ကွင်းလယ်ကနေ မာကာ တန်ပို အတင်အချ လုပ်ပေးသွားတာ၊ သူ့ရဲ့ ကောင်းမွန်တဲ့ ဘောလုံးအမြင်နဲ့ ဘောလုံးလမ်းကြောင်းတွေ ရှာဖွေပေးသွားတာတွေက သိပ်ကို အရေးကြီးခဲ့တာဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/marca-knee-678x381.jpg",
"imgurl2":"https://lfcthadin.com/wp-content/uploads/2024/02/marca-knee-678x381.jpg",
"imgurl3":"no",
"video":"no"
 },

         {"ndate":"Feb  1 , 2024",
"htext":"NEWS: လီဗာပူးအသင်းရဲ့ အဓိက ပစ်မှတ် မန်နေဂျာ ၂ ဦးကို ဝင်လုမယ့် ကလပ်တွေ ပေါ်လာပြီ",
"btext1":"လီဗာပူးအသင်းဟာ ယာဂင်ကလော့ပ် နေရာ အစားထိုးဖို့ နည်းပြလောင်း ရှာဖွေရာမှာ ပန်းခင်းလမ်းကို လျှောက်ရမှာ မဟုတ်ကြောင်း တယ်လီဂရပ်ရဲ့ ဖော်ပြချက်အရ သိလာရပါပြီ။ အနည်းဆုံး နည်းပြ ၅ ဦးကို အသင်းမူကြမ်းနဲ့ ကိုက်ညီမှု ရှိမလားလို့ လီဗာပူးအသင်းရဲ့ ဒေတာဌာနက စတင် စိစစ်နေပါပြီ။ ဒါပေမယ့် အဓိက ပစ်မှတ် ၂ ဦးလို့ နာမည်ထွက်ထားတဲ့ အလွန်ဆိုနဲ့ ဒီဇာဘီတို့ကို ရနိုင်ဖို့ ဥရောပ ထိပ်တန်းကလပ်တွေနဲ့ ယှဉ်ပြိုင်ရပါမယ်။ ဒီနွေမှာ ထိပ်တန်းနည်းပြ အရှာထွက်မယ့် ကလပ်ဟာ လီဗာပူး တစ်သင်းတည်း မဟုတ်နိုင်ဘဲ ဘိုင်ယန်မြူးနစ်၊ ဘာစီလိုနာ၊ မန်ချက်စတာ ယူနိုက်တက်တို့ ပါဝင်လာနိုင်ပါတယ်။ ဒါကြောင့် ဥရောပ ရှေ့ဆောင် ကလပ် ၄ သင်းလောက်ဟာ အလားအလာရှိ နည်းပြတွေကို အပြိုင် ချိတ်ဆက်ရတော့မှာပါ။ ",
"btext2":" ဘိုင်ယန်မြူးနစ်ဟာ နည်းပြတူချယ်ကို သဘောမကျဖြစ်နေတာကြောင့် နွေမှာ အပြောင်းအလဲ ပြုလုပ်လိုနေကာ အလွန်ဆိုကို ထိပ်တန်း ပစ်မှတ်အဖြစ် ချိန်ရွယ်လာပါတယ်။ မန်ချက်စတာ ယူနိုက်တက်ကလည်း တန်ဟက်နဲ့ လမ်းခွဲခဲ့မယ်ဆိုရင် အစားထိုးဖို့ ဒီဇာဘီကို ချိန်ရွယ်နေပြီး အီတလီသားဟာ ဘာစီလိုနာရဲ့ ပစ်မှတ် တစ်ခုလည်း ဖြစ်နေပါတယ်။ အလွန်ဆိုနဲ့ ဒီဇာဘီတို့ဟာ သက်ဆိုင်ရာ ကလပ်တွေကနေ သေချာပေါက် ထွက်ခွာမယ်ဆိုတဲ့ အာမခံချက်မျိုး မရှိပါဘူး။ နွေမှာ မန်နေဂျာလောကထဲ ပြန်ဝင်လာနိုင်သူတွေထဲမှာတော့ နာဂယ်စမန်း၊ မော်ရင်ညို၊ ဂရေဟမ် ပေါ်တာတို့လည်း ပါဝင်နေပါတယ်။ ပဲလေစ့်ကလည်း ရွိုင်ဟော့ဆန် နေရာမှာ မန်နေဂျာသစ် ထည့်သွင်းဖို့ ချိန်ရွယ်နေတာကြောင့် ကလပ်အများအပြားဟာ ဒီနွေမှာ ထိပ်တန်းမန်နေဂျာ ရှာဖွေမှုတွေ အပြိုင်အဆိုင် လုပ်လာကြလိမ့်မယ်လို့ သိရတာ ဖြစ်ပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2024/02/klopp-alonso-678x381.jpg",
"imgurl2":"https://lfcthadin.com/wp-content/uploads/2024/02/klopp-alonso-678x381.jpg",
"imgurl3":"no",
"video":"no"
 },

         {"ndate":"Feb  1 , 2024",
"htext":"ပင်နယ်တီ မရလို့ ရှုံးတယ်ဆိုတာ ဆင်ခြေတွေ ပေးနေကြတာ လီဗာပူးက ထိုက်ထိုက်တန်တန် နိုင်သွားတာပါလို့ ပိုချက်တီနို ဝန်ခံ",
"btext1":"ပထမပိုင်းမှာ ပင်နယ်တီရသင့်တဲ့ ဖြစ်ရပ်ကို ချယ်ဆီးတို့ မရခဲ့ဘူးလို့ ထောက်ပြနေကြတာတွေဟာ ဆင်ခြေတွေပဲဖြစ်ပြီး အဲ့တာတွေက စွမ်းဆောင်ရည် ညံ့ဖျင်းမှုကို မကုစားနိုင်ပါဘူးလို့ ပိုချက်တီနိုက ထုတ်ပြောလာပါတယ်။ လီဗာပူးအသင်းက ၄-၁ ဖြင့် အနိုင်ရခဲ့တဲ့ပွဲမှာ ဂါလယ်ဂါနဲ့ ဗန်ဒိုက် ဖြစ်ရပ်ဟာ ပင်နယ်တီ ပေးလို့ရပါတယ်လို့ ဝေဖန်ချက်တွေ ထွက်ပေါ်လာတာပါ။ ဒါပေမယ့် အဲ့ထက် ပိုသိသာတဲ့ အခြေအနေကိုတောင် ပင်နယ်တီ မပေးတာမျိုးတွေက ဒီရာသီမှာ မကြာခဏ ဖြစ်ထားခဲ့တာပါ။ ပိုချက်တီနိုက “ ဆင်ခြေတွေ ပေးနေမှာ မဟုတ်ပါဘူး။ ကျနော်တို့ရဲ့ စွမ်းဆောင်ရည်က မကောင်းခဲ့တာပါ။ လီဗာပူးတို့ အနိုင်ရဖို့ ထိုက်တန်ခဲ့ပါတယ်။ သူတို့က ကျနော်တို့ထက် ပိုကောင်းခဲ့တာပါ။ ကျနော်တို့ လိုချင်တဲ့အတိုင်း မကစားနိုင်ဘူး။ ဒီလိုပွဲမျိုးမှာ လီဗာပူးအသင်းကို ကောင်းခဲ့ပါတယ်လို့ ချီးကျူးဖို့ပဲ ရှိပါတော့တယ်။ ကာရာဘောင်း ဖိုင်နယ်ကျရင် တူညီတဲ့ ပုံစံ မဖြစ်လာဖို့ လိုပါတယ်။ ",
"btext2":" ဖိုင်နယ်မှာလည်း ဒီလို ခြေစွမ်းနဲ့ပဲ ကစားနေဦးမယ်ဆိုရင် ကျနော်တို့ ရှုံးဦးမှာပါပဲ။ ကျနော်တို့က ဆုဖလားတွေကို ပုံမှန် စိန်ခေါ်လေ့ရှိတဲ့ ထိပ်တန်း အသင်းကောင်းကို ရင်ဆိုင်ဖို့ ကြိုးစားနေရတာပါ ” လို့ ထုတ်ပြောသွားပါတယ်။ ဒီလထဲမှာပဲ လီဗာပူးနဲ့ ချယ်ဆီးတို့ဟာ ဝင်ဘာလေမှာ ကာရာဘောင်းဖလား ဖိုင်နယ်ပွဲ ယှဉ်ပြိုင်ရမှာပါ။ ဘောလုံးရာသီတစ်ခုမှာ ပထမဆုံး အောင်မြင်နိုင်မယ့် ဆုဖလားကို နှစ်သင်းလုံးက အောင်မြင်လိုနေကြတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/02/1059212024-678x381.jpg",
"imgurl2":"https://lfcthadin.com/wp-content/uploads/2024/02/1059212024-678x381.jpg",
"imgurl3":"https://lfcthadin.com/wp-content/uploads/2024/02/gallagher-vdd.jpg",
"video":"no"
 },
         {"ndate":"Feb  1 , 2024",
"htext":"အန်ဖီးအတွက် ကြယ်ပွင့်သစ် မွေးဖွားလာတဲ့ ချယ်ဆီး ဂိုးပြတ် နိုင်ပွဲမှ စကားစမြည်း ပြောစရာများ",
"btext1":"လီဗာပူးပရိသတ်တွေကို ဂိုဏ်ကွဲစေမယ့် ဘရတ်ဒလေ ချယ်ဆီးကို အနိုင်ရတဲ့ပွဲမှာ ပွဲစဉ်ရဲ့ အကောင်းဆုံး ကစားသမားဆုကို ဘရတ်ဒလေက ရရှိပါတယ်။ ဒီပွဲမှာ ဘရတ်ဒလေဟာ ညာအစွန်လူ နေရာက ပါဝင်ကစားခဲ့ခြင်းဖြစ်ကာ တနည်းအားဖြင့် ဒဏ်ရာက ပြန်သက်သာလာတဲ့ ထရန့်နဲ့ နေရာလုတိုက်ပွဲ စတင်တော့မယ့် အရိပ် လက္ခဏာပဲ ဖြစ်ပါတယ်။ တိုက်စစ်ကို ပံ့ပိုးပေးနိုင်စွမ်း ရှိသလို ခံစစ်ပိုင်းအတွက်လည်း မျှတတဲ့ တာဝန်ယူနိုင်စွမ်း ရှိတဲ့ ဘရတ်ဒလေဟာ ဘောလုံး လုယူမှုတွေမှာ အဝင်အထွက်လည်း မှန်ကန်ပါတယ်။ သူဟာ ဖြတ်တင်ဘောတွေလည်း ပေးနိုင်စွမ်းရှိပါတယ်။ ",
"btext2":"နောက်ဆုံး ကစားထားတဲ့ ၄ ပွဲမှာ ဂိုးထောက်ပံ့မှု ၅ ကြိမ် လုပ်ထားနိုင်တဲ့ သူ့ကို ညာအစွန်မှာ ဆက်ထားပြီး ထရန့်ကို ကွင်းလယ်ပို့ဖို့ဆိုတဲ့ တောင်းဆိုသံတွေက ခပ်တိုးတိုး ထွက်ပေါ်နေတဲ့ အဆင့်တင် မဟုတ်တော့ပါဘူး။ လောလွန်းတဲ့ ဒါဝင် ဒါဝင် နူးညက်စ်ဟာ Opta ကနေ ပရီးမီးယားလိဂ် မှတ်တမ်း စတင် ရယူတဲ့ ၂၀၀၃-၂၀၀၄ ဘောလုံးရာသီကစပြီး တစ်ပွဲတည်း တိုင် ၄ ကြိမ် ထိခဲ့တဲ့ ပထမဆုံး ပရီးမီးယားလိဂ် ကစားသမား အဖြစ် မနက်က ချယ်ဆီးကို ရင်ဆိုင်တဲ့ပွဲမှာ မှတ်တမ်းဝင်ခဲ့တာပါ။ ဒါဝင်ဟာ တက်ကြွတယ်၊ ပြေးနှုန်းရှိတယ်၊ ခံစစ်သမားတွေကြား နေရာယူနိုင်တယ်၊ နေရာလွတ်ရှာပေးနိုင်တယ်။ သူ့မှာ အရည်အချင်းတွေက အများကြီးပါပဲ။ ဒါပေမယ့် ချယ်ဆီးပွဲမှာတော့ သူရဲ့ ဂိုးကန်သွင်းတဲ့ ပုံစံတွေဟာ သွေးဆူလွန်းပြီး အလျင်စလို နိုင်လွန်းပါတယ်။ တကယ်တမ်း သူ နည်းနည်းလေး စိတ်အေးအေး ကစားခဲ့ရင် သွင်းဂိုး ၁ ဂိုးလောက်တော့ ရနိုင်ခဲ့သင့်တာပါ။ ပင်နယ်တီကို လွဲချော်ခဲ့တာမျိုးကတော့ သူ့ပုခုံးပေါ် ဖိအားတွေ တိုးသွားစေပါတယ်။ ဒီပွဲမှာ ဆာလာ မပါသေးပေမယ့် ဒါဝင်၊ ဂျိုတာ၊ ဒီယက်စ်ကြား တွဲဘက် ကစားနိုင်စွမ်းက ကောင်းမွန်နေဆဲပါ။  ",
"btext3": "  VAR ဆုံးဖြတ်ချက်အချို့ ဘောလုံးဝေဖန်ရေးသမားတွေကာ့ ကွင်းလယ်ဒိုင်ဟာ ဒီပွဲမှာ လုံလောက်စွာ မရဲရင့်ခဲ့ဘူးလို့ မှတ်ချက်ပေးကြပါတယ်။ ဂါလယ်ဂါရဲ့ ဖြစ်ရပ် ပင်နယ်တီ မပေးတာကိုပဲ ထောက်ပြနေပေမယ့် ချယ်ဆီး ကစားသမား ခပ်လွယ်လွယ် လဲချခဲ့တယ်လို့လည်း တုန့်ပြန်ဝေဖန်လို့ရပါတယ်။ လီဗာပူးဘက်ကကြည့်မယ် ဆိုရင် ဒီရာသီ မကြာခဏ ရတဲ့ အကြောင်းပြချက်လိုပါပဲ။ ဒိုင်လူကြီးဟာ ရှင်းလင်းမှု မရှိတဲ့ မပြတ်သားတဲ့ ဖြစ်ရပ်တွေကို ပြစ်ဒဏ် မပေးခဲ့ဘူးလို့ပဲ သုံးနှုန်းလို့ရပါတယ်။ နံပါတ် ၆ သမား ပီသလာတဲ့ မာကာ ရာသီစတုန်းက အန်ဇို ဖာနန်ဒက်စ်ဟာ လီဗာပူးကွင်းလယ်ကို ဖြိုခွင်းနိုင်မှုအတွက် ချီးကျူးခံခဲ့ရပါတယ်။ ဒီပွဲမှာတော့ ချယ်ဆီးတို့ ပေါင် သန်း ၂၂၀ သုံးထားတဲ့ အန်ဇိုနဲ့ ကိုင်ဆီဒိုတို့ရဲ့ ကွင်းလယ်ဟာ မာကာရဲ့ ထိန်းချုပ်မှုအောက်မှာ လှုပ်လှုပ်ရှားရှားတောင် မတတ်နိုင်ခဲ့ပါဘူး။ ဒီပွဲဟာ မာကာရဲ့ ထိန်းချုပ်မှုအောက်မှာပဲ အပြည့်အဝ ရှိနေခဲ့တဲ့ ပွဲပါ။ ကွင်းလယ်ကနေ မာကာ တန်ပို အတင်အချ လုပ်ပေးသွားတာ၊ သူ့ရဲ့ ကောင်းမွန်တဲ့ ဘောလုံးအမြင်နဲ့ ဘောလုံးလမ်းကြောင်းတွေ ရှာဖွေပေးသွားတာတွေက သိပ်ကို အရေးကြီးခဲ့ပါတယ်။ ဖိုင်နယ်ပြီးရင်း ဖိုင်နယ် ဝင်ဘာလေက ကာရာဘောင်းဖိုင်နယ်ပွဲ မတိုင်ခင် အားစမ်းမှုကိုတော့ လီဗာပူးအသင်း အသာရခဲ့ပါပြီ။ ဒါပေမယ့် ဖိုင်နယ်ပွဲတွေက တစ်ပွဲတည်း မဟုတ်ပါဘူး။ အာဆင်နယ်ကို ရင်ဆိုင်ရမယ့် ပရီးမီးယားလိဂ်ပွဲကလည်း ဖိုင်နယ်ပါပဲ။ လီဗာပူးအသင်းနဲ့ အသင်းသားတွေဟာ ယာဂင်ကလော့ပ်ကို အခမ်းနားဆုံး ပုံစံဖြင့်ပဲ နှုတ်ဆက်လိုပြီး နည်းပြတစ်ယောက်အတွက် အမြင့်ဆုံး အဆင့်အတန်းဟာ ဆုဖလား ကိုင်မြှောက်နိုင်ခြင်းပဲ ဖြစ်ပါလိမ့်မယ်။    ",
"imgurl1":"https://lfcthadin.com/wp-content/uploads/2024/02/1015122024-678x381.jpg",
"imgurl2":"https://lfcthadin.com/wp-content/uploads/2024/02/1015122024-678x381.jpg",
"imgurl3":"https://lfcthadin.com/wp-content/uploads/2024/02/gallagher-vdd.jpg",
"video":"no"
 },

         {"ndate":"Feb  1 , 2024",
"htext":"ပရီးမီးယားလိဂ် သမိုင်းမှာ ကံအဆိုးဆုံး ကစားသမားဆုကို ချယ်ဆီးပွဲမှာ တရားဝင် ရရှိသွားတဲ့ ဒါဝင် နူးညက်စ်",
"btext1":"ဒါဝင် နူးညက်စ်ဟာ လီဗာပူး ၄-၁ ချယ်ဆီးပွဲမှာ တိုင် ၄ ကြိမ်ထိတိုင် ထိခဲ့ခြင်းကြောင့် တစ်ပွဲတည်းဖြင့် တိုင်ထိမှု အများဆုံး ပရီးမီးယားလိဂ် ကစားသမား ဖြစ်လာခဲ့ပါတယ်။ အန်ဖီးကွင်းမှာ လီဗာပူးအသင်းဟာ ပွဲကောင်းကစားခဲ့ပြီး ဂျိုတာ၊ ဘရတ်ဒလေ၊ ဆိုဘိုစလိုင်း၊ ဒီယက်စ်တို့ရဲ့ သွင်းဂိုးတွေဖြင့် ချယ်ဆီးအသင်းကို သက်သက်သာသာ အနိုင်ယူခဲ့တာပါ။ အကယ်လို့ ဒါဝင် နူးညက်စ်ရဲ့ ကန်ချက် တစ်ကြိမ်ကြိမ်လောက်က တိုင်နဲ့ ဘားတန်းတွေကို မထိဘဲ ဂိုး ဖြစ်ခဲ့မယ်ဆိုရင် လီဗာပူးအတွက် ပိုလွယ်ကူတဲ့ပွဲ ဖြစ်ခဲ့နိုင်ပါတယ်။ ဒါဝင်ရဲ့ ၁၂ ကိုက် အကွာက ပထမဆုံး ခြိမ်းခြောက်မှုတည်းက ဂိုးဘားတန်း ထိခဲ့ခြင်းဖြစ်ပါတယ်။ ",
"btext2":"ဒါ့အပြင် ဧရိယာထဲ ဘယ်ခြမ်းကနေ ကန်သွင်းမှု တစ်ကြိမ် ချယ်ဆီးဂိုးသမား ပုပ်ထုတ်ရာက တိုင်ထိခဲ့တယ်။ ပထမပိုင်း ပြီးခါနီး ရလာတဲ့ ပင်နယ်တီကိုလည်း ကန်သွင်းရာမှာ တူညီတဲ့ တိုင်ပဲ ထပ်ထိခဲ့သလို ဒုတိယပိုင်း အပိုင် ပြေးဝင် ခေါင်းတိုက်ရာမှာ ဘားတန်းထိခဲ့ပါတယ်။ ဒါကြောင့်ပဲ ဒါဝင် နူးညက်စ်ဟာ Opta ကနေ ပရီးမီးယားလိဂ် မှတ်တမ်း စတင် ရယူတဲ့ ၂၀၀၃-၂၀၀၄ ဘောလုံးရာသီကစပြီး တစ်ပွဲတည်း တိုင် ၄ ကြိမ် ထိခဲ့တဲ့ ပထမဆုံး ပရီးမီးယားလိဂ် ကစားသမား အဖြစ် မှတ်တမ်းဝင်ခဲ့တာပါ။ ဒါဝင်ဟာ ဒီယက်စ်ရဲ့ အပိတ်ဂိုးအတွက်တော့ ထူးချွန်တဲ့ တိုက်စစ် နေရာယူမှု ဘောလုံး လုယူမှုက တစ်ဆင့် ဖန်တီးမှုပါ လုပ်ပေးနိုင်ခဲ့တာ ဖြစ်ပါတယ်။ လီဗာပူးဂန္တဝင်ဖောင်လာကတော့ ‘ တိုက်စစ်သမား တစ်ယောက် အနေနဲ့ သူ ဂိုးတွေသွင်းတာ ကျနော် မြင်လိုပါတယ်။ သူက ကန်ချက် ၁၂ ကြိမ်လောက် လုပ်ခဲ့ပြီး ၄ ကြိမ်က တိုင်ထိခဲ့ပါတယ်။ သူ့ကို ကြည့်ရတာ ကိစ္စတိုင်းကို အလျင်လိုနေပါတယ် ’ လို့ သတိပေးသွားခဲ့တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/02/darwin-miss-bar-678x381.jpg",
"imgurl2":"https://lfcthadin.com/wp-content/uploads/2024/02/darwin-miss-bar-678x381.jpg",
"imgurl3":"no",
"video":"no"
 },

         {"ndate":"Jan  31 , 2024",
"htext":"ဒီဘရိုင်းကို ရှာတွေ့ခဲ့တဲ့ အားကစားဒါရိုက်တာအား ခေါ်ယူရေး လီဗာပူးအသင်း ကြိုးစားမည်",
"btext1":"လီဗာပူးအသင်းဟာ အားကစားဒါရိုက်တာ ရာထူးအတွက် လူသစ် ခေါ်ယူဖို့ ကြိုးစားရာမှာ ပရီးမီးယားလိဂ် ကလပ် ၃ သင်းက ဒါရိုက်တာတွေကို ရွေးချယ်လာခဲ့ပါတယ်။ ဂျော့ရှမတ်ကီနဲ့ လမ်းခွဲတော့မယ့် လီဗာပူးအသင်းဟာ မိုက်ကယ် အတ်ဝပ်ကို ပြန်လည် ကြိုးစားခဲ့ပေမယ့် မအောင်မြင်ခဲ့ပါဘူး။ ဒါကြောင့် ဝက်စ်ဟမ်း၊ ဘုန်းမောက်နဲ့ ဘရိုက်တန်အသင်းတွေက အားကစားဒါရိုက်တာတွေကို ထပ်မံ ချဉ်းကပ်တော့မှာ ဖြစ်ပါတယ်။ သူတို့ထဲမှာတော့ ဝက်စ်ဟမ်းအသင်းရဲ့ အားကစားဒါရိုက်တာ Steidten နဲ့ ဘုန်းမောက် ဒါရိုက်တာ Richard Hughes တို့က လီဗာပူးအသင်းနဲ့ သတင်းအထွက်ဆုံး ဖြစ်လာပါတယ်။ ",
"btext2":"FSG က လီဗာပူးအသင်း ဖွဲ့စည်းပုံကို ပြန်လည် တည်ဆောက်ရာမှာ အားကစားဒါရိုက်တာကို အရင်ဆုံး ခေါ်ယူမှာ ဖြစ်ပေမယ့် တရားဝင် ချဉ်းကပ်မှုတွေ မစတင်ရသေးပါဘူး။ ဝက်စ်ဟမ်းကလည်း ကျော်ကြားတဲ့ သူတို့ရဲ့ ဂျာမာန် အားကစားဒါရိုက်တာကို ဆက်ထိန်းနိုင်ဖို့ အပြင်းအထန် အားထုတ်သွားမှာပါ။ Steidten ဟာ ဒီကလန်ရိုက်စ် နေရာ အစားထိုးဖို့ ဝတ်ပရောက်စ်၊ ခူးဒက်စ်နဲ့ အဲဗာရက်စ်လို ကစားသမားတွေကို ရှာဖွေခေါ်ယူပေးခဲ့သူ ဖြစ်ပါတယ်။ ",
"btext3": "   သူဟာ ဝက်စ်ဟမ်းကို မပြောင်းလာခင် အလွန်ဆို ကိုင်တွယ်နေတဲ့ လေဗာကူဆင် အသင်းမှာလည်း အားကစားဒါရိုက်တာ လုပ်ခဲ့ပါသေးတယ်။ ဒါ့အပြင် ဝါဒါဘရီမင် အသင်းမှာ ရှိနေတုန်းက ဒီဘရိုင်းနဲ့ ဂနာဘီတို့ကို ရှာဖွေ ခေါ်ယူခဲ့သူလည်း ဖြစ်ပါတယ်။ ဘုန်းမောက် ဒါရိုက်တာ Richard Hughes ကတော့ နည်းစနစ်ဒါရိုက်တာအဖြစ် ရာထူးတိုးထားတာ မကြာသေးသလို ဒေတာပိုင်းဆိုင်ရာ ချဉ်းကပ်မှုတွေကို ကျွမ်းကျင်သူအဖြစ် နာမည်ရနေသူပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/lfc-director--678x381.jpg",
"imgurl2":"https://lfcthadin.com/wp-content/uploads/2024/01/lfc-director--678x381.jpg",
"imgurl3":"no",
"video":"no"
 },



         {"ndate":"Jan  31 , 2024",
"htext":"လီဗာပူးပရိသတ်တွေ မပျော်စေရဘူး၊ ဒီညပွဲမှာ ကြေကွဲနေရအောင် လုပ်ပြမယ်လို့ ပိုချက်တီနို ကြွေးကြော်",
"btext1":" ဒီကနေ့ည အန်ဖီးမှာ ထိပ်တိုက်တွေ့မယ့် ပရီးမီးယားလိဂ် ပွဲမတိုင်ခင် ပြိုင်ဘက် ချယ်ဆီးနည်းပြ ပိုချက်တီနိုက လီဗာပူးအသင်းနဲ့ ပရိသတ်တွေကို သတိပေးလာခဲ့ပါတယ်။ ပရီးမီးယားလိဂ် ပွဲစဉ်အဖြစ် လီဗာပူးနဲ့ ချယ်ဆီးတို့ ပြည်တွင်း အမှတ်ပေးဖလား ပြိုင်ပွဲမှာ ထိပ်တိုက်တွေ့ကြမှာဖြစ်ကာ ဒါဟာ နောက်လမှာ ထိပ်တိုက် ယှဉ်ပြိုင်ရမယ့် ကာရာဘောင်းဖလား ဖိုင်နယ်ပွဲ မတိုင်ခင် ထိပ်သီး ၂ သင်းကြားက အားစမ်းမယ့် ပွဲစဉ်လည်း ဖြစ်ပါတယ်။ လီဗာပူးအသင်းဟာ ကလော့ပ်ကို လမ်းခွဲခြင်း မတိုင်ခင် ကစားရသမျှ အိမ်ကွင်းပွဲတိုင်းကို ပြင်းထန်တဲ့ အားပေးမှုတွေဖြင့် ကူညီပေးသွားမှာပါ။ ပိုချက်တီနိုကတော့ သူတို့အသင်းနဲ့ ရင်ဆိုင်ရမယ့်ပွဲမှာ လီဗာပူးပရိသတ်တွေ အပျော်နဲ့ မပြီးဆုံးစေရဘူးလို့ ကြွေးကြော်ပါတယ်။",
"btext2":"ပိုချက်တီနိုကပဲ ” ဒီညပွဲဟာ နည်းပြကလော့ပ်အတွက် သိပ်ကောင်းတဲ့ပွဲ ဖြစ်ပါလိမ့်မယ်။ ဒီကနေ ရာသီကုန်ထိ အန်ဖီးကွင်းမှာ ယှဉ်ပြိုင်ရမယ့် ပွဲတိုင်းက ကလော့ပ်အတွက် ပွဲကောင်းတွေချည်း ဖြစ်ပါလိမ့်မယ်။ အန်ဖီးမှာ ယှဉ်ပြိုင်ကစားရမယ့် ပွဲစဉ်တိုင်းကို လီဗာပူးပရိသတ်တွေက ပါတီပွဲကြီး တစ်ခုလို အောင်ပွဲခံကြပါလိမ့်မယ်။ လီဗာပူးပရိသတ်တွေက ကလော့ပ် အပေါ်ထားတဲ့ သူတို့ရဲ့ ချစ်ခြင်းကို ပြသချင်နေကြတယ်၊ ဒါက ကလော့ပ်အတွက် ထိုက်တန်ပါတယ်။ ",
"btext3": "  ကျနော်တို့ ချယ်ဆီးကလည်း ဒီပွဲကို အနိုင်ရဖို့ စဉ်းစားထားပါတယ်။ ဒီလို ပြေရလို့ စိတ်မကောင်းပါဘူး။ လီဗာပူးအသင်း အောင်ပွဲခံလိုမှုမှာ ကျနော်တို့ ပါဝင် ကူညီပေးမှာ မဟုတ်ပါဘူး။ ကျနော်တို့က သူတို့ရဲ့ အောင်ပွဲခံလိုမှုကို ဖျက်ဆီးမှာပါ။ အပျော်တွေကို ပျောက်ဆုံးသွားအောင် လုပ်ဆောင်မှာပါ။ လီဗာပူးတို့ မပျော်နိုင်ဖြစ်စေဖို့က ဒီပွဲကို အနိုင်ရအောင် အားထုတ်ရမယ့် ကျနော်တို့ အသင်း အပေါ်မှာပဲ မူတည်နေပါတယ် ” လို့ ဆိုခဲ့တာ ဖြစ်ပါတယ်။ လီဗာပူးအသင်းဟာ အမှတ်ပေးဇယား ဒုတိယနဲ့ တတိယ နေရာတွေက ကလပ်တွေရဲ့ ဖိအားပေးလာခြင်းကို ရင်ဆိုင်နေရတာမို့ ဒီကနေ့ညပွဲကို အနိုင်ရဖို့ လိုအပ်နေတာပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/klopp-pochet-warn-678x381.jpg",
"imgurl2":"https://lfcthadin.com/wp-content/uploads/2024/01/klopp-pochet-warn-678x381.jpg",
"imgurl3":"no",
"video":"no"
 },


         {"ndate":"Jan  31 , 2024",
"htext":"အားကစားဒါရိုက်တာ ရာထူးထက် ပိုမြင့်တဲ့ ရာထူးပေးရင်တောင် ပြန်လာမှာ မဟုတ်တဲ့ မိုက်ကယ် အတ်ဝပ်",
"btext1":"လီဗာပူးအသင်းဟာ မိုက်ကယ် အတ်ဝပ်ကို အကြီးတန် အရာရှိ ရာထူးအတွက် ပြန်လည် ချဉ်းကပ်မှုဟာ ပယ်ချခံရတယ်လို့ သတင်းထွက်လာပါတယ်။ ဘောလုံးလောကရဲ့ ဉာဏ်ကြီးရှင်တွေထဲက တစ်ဦးလို့ တင်စားခံထားရတဲ့ အတ်ဝပ်ဟာ ယာဂင်ကလော့ပ်၊ မိုက်ဂေါ်ဒန်တို့နဲ့ လက်တွဲပြီး လီဗာပူးအသင်း ကမ္ဘာ့ဘောလုံး ဇာတ်ခုံပေါ် ထိပ်တန်းနေရာ ပြန်တက်နိုင်ရေး ကြိုးစားပေးခဲ့သူ တစ်ဦးဖြစ်ပါတယ်။ ၂၀၂၂ မှာ လီဗာပူးကနေ သူ ထွက်ခွာသွားခဲ့သလို ကလပ်ဟာ ရာထူးတွေကို ပြန်လည် နေရာချရာမှာ အခုချိန်ထိ ကလပ်အသင်းသစ် မရသေးတဲ့ အတ်ဝပ်ကို စည်းရုံးမှု လုပ်ခဲ့တာလို့ သိရတယ်။ ဒါပေမယ့် အတ်ဝပ်ကတော့ လီဗာပူးမှ မဟုတ်ဘဲ ဘယ်အသင်းထံမှ ဒါရိုက်တာ ရာထူးနဲ့ ပြန်မလုပ်လိုတော့ပါဘူး။ ",
"btext2":"အတ်ဝပ်ဟာ လက်ရှိမှာတော့ လီဗာပူးအသင်းရဲ့ သုတေသန ဒါရိုက်တာဟောင်း အိုင်ရမ် ဂရေဟမ်နဲ့ ပူးတွဲပြီး ကိုယ်ပိုင် ကုမ္ပဏီတစ်ခု တည်ထောင်ထားကာ ကလပ်တွေအတွက် လေ့လာစိစစ်မှုတွေ ပြုလုပ်ပေးနေတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/edwards-no-678x381.jpg",
"imgurl2":"https://lfcthadin.com/wp-content/uploads/2024/01/edwards-no-678x381.jpg",
"imgurl3":"no",
"video":"no"
 },

         {"ndate":"Jan  31 , 2024",
"htext":"မင်းတို့ ဒီလိုတွေ လုပ်လာမှာ ငါ သိနေတယ် လို့ တုန့်ပြန်ရင်း ဂယက်တွေ မလုပ်ကြဖို့ ကလော့ပ် တားဆီး",
"btext1":"ကလော့ပ် ထွက်မယ်ဆိုတဲ့ သတင်းအပြီးမှာ သတင်းထောက်တွေက လီဗာပူး အသင်းခေါင်းဆောင် ဗန်ဒိုက်ကို စာချုပ်သက်တမ်း တိုးမှာလားလို့ တိုက်ရိုက်ကျတဲ့ မေးခွန်းတွေ မေးခဲ့ပါတယ်။ ဗန်ဒိုက်ကတော့ “ ကလပ်ရဲ့ လက်ထဲမှာ ကြီးမားတဲ့ တာဝန်ရောက်ရှိနေပါပြီ။ မန်နေဂျာ နေရာတင် အစားထိုးရမှာ မဟုတ်ဘဲ နည်းပြအဖွဲ့ တစ်ခုလုံးကို အစားထိုးရမှာပါ။ အပြောင်းအလဲကြီးတွေ အများကြီး ရှိလာပါမယ်။ ဘယ်လို ဦးတည်ချက်မျိုး ရောက်လာမလဲဆိုတာကို ကျနော် အတော်လေး စိတ်ဝင်စားနေပါတယ်။ ကိစ္စတွေကို ကြေညာလာချိန်ကျရင် ကျနော်တို့ရဲ့ အခြေအနေကိုလည်း သိရပါလိမ့်မယ်။ ” လို့ ထုတ်ပြောခဲ့ပါတယ်။ ",
"btext2":" လီဗာပူးခေတ်သစ်မှာ သူ ပါဝင်ဦးမလားလို့ မေးခံရချိန်မှာတော့ “ ဒါက မေးခွန်းကြီးပါ။ ကျနော် မသိသေးပါဘူး ” လို့ ဗန်ဒိုက်က သူ့အနာဂတ် လီဗာပူးမှာပဲ ဆက်ရှိနေဖို့ မသေချာသေးကြောင်း ဆက်ပြောခဲ့ပါတယ်။ ဗန်ဒိုက် စာချုပ်သစ်ကိစ္စ ဖြေပေးဖို့ ငြင်းဆန်ခဲ့ခြင်းအပေါ် နည်းပြကလော့ပ်က မကောင်းမမြင်သလို ကစားသမားတွေကို ဖိအားပေးနေကြတဲ့ အင်္ဂလန် သတင်းဌာနတွေအား အခုလို တုန့်ပြန်လာပါတယ်။ “ အရင်အပတ်လောက်က ကျနော် အခြေအနေကို ဘယ်သူမှ မသိကြပါဘူး။ အဲ့တာကြောင့် ဘယ်သူမှ စာချုပ်ကိစ္စ မေးမြန်းတာတွေ မလုပ်ခဲ့ကြဘူး။ ကောင်လေးတွေကို ခဏနားခွင့် ပေးလိုက်ကြပါ။ ဘယ်သူမှ စိတ်ပူနေဖို့ မလိုပါဘူး။",
"btext3": "   ဒီလိုအခြေအနေတွေ ဖြစ်လာမယ်ဆိုတာ ကျနော် သိပါတယ်။ လူတွေက ဒီလို မေးခွန်းတွေကို ချက်ခြင်း မေးလိုကြတယ်။ မင်းတို့ ရေးချင်တာရေးပါ။ လီဗာပူးအသင်းက တည်တည်ငြိမ်ငြိမ် ရှိနေပါတယ်။ ” လို့ ထုတ်ပြောလာတာ ဖြစ်ပါတယ်။ ဗန်ဒိုက်ကလည်း မနေ့ညတုန်းကပဲ သူ့ရဲ့ ဖြေဆိုမှုကို တလွဲတွေ မဖော်ပြဖို့နဲ့ သူဟာ လီဗာပူးအသင်းအတွက် စိတ်နှစ်မြုပ်ထားဆဲလို့ ပြန်လည် ဖော်ပြလာခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2023/07/klopp-vandijk-cap-678x381.jpg",
"imgurl2":"https://lfcthadin.com/wp-content/uploads/2023/07/klopp-vandijk-cap-678x381.jpg",
"imgurl3":"no",
"video":"no"
 },


         {"ndate":"Jan  30 , 2024",
"htext":"လီဗာပူးအတွက် တိုက်စစ်မှူး မိုဆာလာ ဘောလုံး ပြန်ကစားပေးနိုင်မယ့် အချိန်",
"btext1":"အာဖရိကဖလားမှာ တံကောက်ကြော ဒဏ်ရာ ရလာခဲ့တဲ့ ဆာလာဟာ သူ့ရဲ့ လက်ရွေးစင်အသင်း ရှုံးထွက်မှာ ကွန်ဂိုကို အရေးနိမ့် ထွက်ခွာခြင်းကို မာဆေးဆိုဒ်ကနေ ကြည့်နေခဲ့ရပါတယ်။ လက်ရွေးစင်နဲ့ ကလပ်ကြား အကျိတ်အနယ် ဆွေးနွေးပြီးမှ အက်ဆာကို ပြန်ရောက်လာတဲ့ ဆာလာဟာ အီဂျစ်အသင်း ဖိုင်နယ်တက်နိုင်ခဲ့ရင် ပြိုင်ပွဲထံ ပြန်သွားဖို့ စီစဉ်ထားပေမယ့် အခုကတော့ ကြံ့ခိုင်မှု ပြန်ကောင်းလာဖို့ပဲ အာရုံစိုက်ရတော့မှာပါ။ ဆာလာရဲ့ ဒဏ်ရာဟာ ၂၁ ရက်ကနေ ၂၈ ရက်ကြား အနားယူရမယ်လို့ သိထားရပါတယ်။ ဆာလာဟာ ချယ်ဆီးနဲ့ ရင်ဆိုင်ရမယ့် ပွဲစဉ်၊ အာဆင်နယ်နဲ့ ယှဉ်ပြိုင်ရမယ့် ပွဲစဉ်တွေကိုတော့ လွဲချော်သွားမှာ ဖြစ်ပါတယ်။ ",
"btext2":"ဒီအတိုင်းဆိုရင် သူဟာ ဖေဖော်ဝါရီလ ၁၀ ရက်နေ့မှာ ယှဉ်ပြိုင်ရမယ့် ဘန်လေပွဲလောက်ကို အစောဆုံး ပြန်ကစားနိုင်မှာပါ။ ဒါဟာ ဒဏ်ရာကနေ ၃ ပတ်နဲ့ ၂ ရက်ကြာ အနားယူရမှုဖြစ်ပြီး ပိုပြီး သေချာဖို့ဆိုရင် ဖေဖော်ဝါရီလ ၁၇ ရက်နေ့မှာ ယှဉ်ပြိုင်ရမယ့် ဘရန့်ဖိုဒ့်ပွဲမှာမှ ပါဝင်ခွင့်ပေးဖို့ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/salah-return-date-678x381.jpg",
"imgurl2":"https://lfcthadin.com/wp-content/uploads/2024/01/salah-return-date-678x381.jpg",
"imgurl3":"no",
"video":"no"
 },

         {"ndate":"Jan  30 , 2024",
"htext":"FSG လက်ထက် တတိယမြောက် လီဗာပူး မန်နေဂျာ ရွေးချယ်မှုဟာ ဘယ်လို စံနှုန်းနဲ့ ဖြစ်လာမလဲ",
"btext1":"ဒီနွေမှာတော့ လီဗာပူးအသင်းဟာ ကလပ်ရဲ့ အရေးကြီး ရာထူးဖြစ်တဲ့ မန်နေဂျာ (ဒါမှမဟုတ်) နည်းပြချုပ် နေရာအတွက် လူသစ် ခန့်အပ်မှု ပြုလုပ်သွားမှာပါ။ တကယ်တမ်းမှာတော့ လီဗာပူးပိုင်ရှင်တွေဖြစ်တဲ့ FSG လက်ထက်မှာ လီဗာပူးအသင်းရဲ့ မန်နေဂျာ ရာထူး ရှာဖွေမှုဟာ ဒီတစ်ကြိမ်ဆိုရင် ၃ ကြိမ်မြောက် ဖြစ်လာပါမယ်။ လီဗာပူးအသင်းဟာ ကလပ်ရဲ့ ပေါ်လစီနဲ့ ကိုက်ညီမယ့် မန်နေဂျာ ရှာဖွေရာမှာ အရင်ကလည်း အတွေ့အကြုံတွေ ရှိထားခဲ့ပြီး ဖြစ်ပါတယ်။ FSG ရဲ့ ကနဦး ကာလမှာ အင်္ဂလန်သားနည်းပြ ရွိုင်ဟော့ဆန်ကို ရာထူးကနေ ထုတ်ပယ်ပြီး ကင်းကင်နီကို ခပ်မြန်မြန် တာဝန်ပေးခဲ့ချိန်လောက်ပဲ မန်နေဂျာတာဝန်အတွက် အလျင်စလို လုပ်ဆောင်မှုမျိုး ဖြစ်ခဲ့ပါတယ်။ ",
"btext2":"နောက်ပြီး အဲ့အချိန်တုန်းက လီဗာပူးအသင်းဟာ မော်ဒန်ဘောလုံးကလပ် ဖွဲ့စည်းမှုတွေ စတင်ပျိုးထောင်ချိန်ဖြစ်လို့ ဒေတာပိုင်း အရမ်း မသုံးနိုင်သေးသလို မိုက်ကယ်အတ်ဝပ်တို့တောင် ရာထူးငယ်ပဲ ရှိပါသေးတယ်။ အပြောင်းအရွှေ့မှာ ကော်မတီက ရွေးချယ်တာထက် ကင်းကင်နီ အလိုကျ ဝယ်ယူမှုကိုပဲ ပိုလုပ်ပေးခဲ့ပါတယ်။ ၂၀၁၂ ပထမမျိုးဆက် လီဗာပူးတာဝန်ရှိသူတွေဟာ ကလပ်ကို ဥရောပထိပ်တန်း အဆင့်ထံ ပြန်ပို့ဆောင်ဖို့ ၂၀၁၂ လောက်မှာ သူတို့ရဲ့ Money Ball ဗျူဟာနဲ့အတူ ပထမဆုံး ခြေလှမ်းကို စတင်ခဲ့ချိန်ဖြစ်ပါတယ်။ ထိုစဉ်က ဥရောပမှာကော အင်္ဂလန်လိဂ်မှာပါ အစစ အရာရာ အရှိန်အဝါ ကျဆင်းနေတဲ့ လီဗာပူးကို ပြန်ထမ်းတင်ဖို့ရာ ရေရှည်အတွက် ရည်ရွယ်တဲ့ ပလန်ကို စတင်ခဲ့ပါတယ်။ အခြေခံအားဖြင့် ဆွဲဆောင်မှုရှိတဲ့ ကစားဟန်ကို ကျင့်သုံးရမယ်၊ အလားအလာရှိရမယ်၊ အပြောင်းအရွှေ့ ကော်မတီလို ပရော်ဖက်ရှင်နယ်တွေဖြင့် ဖွဲ့စည်းထားတဲ့ အစုအဖွဲ့တွေဖြင့်နဲ့ လက်တွဲလုပ်နိုင်ရမယ် ဆိုတဲ့ အချက်တွေနဲ့ ကိုက်ညီတဲ့ မန်နေဂျာလောင်းတွေကို ကလပ်က စိစစ် ရွေးထုတ်ခဲ့ပါတယ်။ လီဗာပူးအသင်းဟာ လျာထား ပုဂ္ဂိုလ် ၁၂ ဦးထိကို စကားပြောခဲ့ပြီး ထိုစဉ် ဝီဂန်နည်းပြ ရော်ဘတ်တို မာတီနက်စ်နဲ့ ဆွမ်ဆီးနည်းပြ ဘရန်ဒန် ရော်ဂျာတို့ဟာ ကာပယ်လို၊ ဘိုစ့်အာတို့ကို ကျော်ပြီး ထိပ်ဆုံးရောက်လာခဲ့တယ်။ လီဗာပူးအသင်းဟာ ထိုစဉ်က ရာထူးကနေ အနားယူထားတဲ့ ဂွာဒီယိုလာကိုလည်း ချဉ်းကပ်ပေမယ့် တစ်ရာသီ အနားယူလိုသေးတယ်ဆိုကာ ငြင်းဆန်ခံခဲ့ရပါတယ်။ အဆုံးမှာတော့ ဘရန်ဒန် ရော်ဂျာဟာ လီဗာပူးအသင်းရဲ့ မူကြမ်းနဲ့ ကိုက်ညီတဲ့ မန်နေဂျာအဖြစ် ရွေးချယ်ခံခဲ့ရပါတယ်။  ",
"btext3": " ၂၀၁၅ ဒုတိယမျိုးဆက် ဆွာရက်စ် ထွက်ခွာသွားပြီး ဂျရတ်ကိုလည်း ရှင်းထုတ်တဲ့ ၂၀၁၄ ဝန်းကျင်မှာတော့ ရော်ဂျာရဲ့ ဩဇာဟာ ဆက်တိုက် ကျဆင်းလာပါတယ်။ ၂၀၁၅ နွေမှာ ရော်ဂျာဟာ သူဦးဆောင်တဲ့ နည်းပြအဖွဲ့ကို အသစ် ပြန်ဖွဲ့စည်းပေမယ့် ပရိသတ်ကြိုက်နှုန်း ထိုးကျသွားခဲ့ပါပြီ။ ရာသီဝက်မှာ နည်းပြရော်ဂျာကို ရာထူးကနေ ထုတ်ပယ်ပြီးတဲ့နောက် FSG ဟာ ထုံးစံအတိုင်း ဒေတာသုတေသနအဖွဲ့နဲ့ တိုင်ပင်ပြီး နည်းပြလောင်း ရှာဖွေခဲ့ပါတယ်။ အဆင့်ဆင့် စစ်ထုတ်အပြီးမှာ ယာဂင်ကလော့ပ်နဲ့ အန်ဆယ်လော့တီတို့ နှစ်ဦးထဲက တစ်ဦးကို ရွေးချယ်ဖို့ ဖြစ်လာပါတယ်။ ကလော့ပ်က အားကစားဒါရိုက်တာတွေနဲ့ တွဲလုပ်နိုင်ပြီး ဂျာမနီရဲ့ ဘုရင်ကြီးဘွဲ့ကနေ လောလောလတ်လတ် အနားယူထားသူဖြစ်ပါတယ်။ အန်ဆယ်လော့တီကတော့ သူ့ရဲ့ ကြွယ်ဝတဲ့ ဘောလုံး အတွေ့အကြုံနဲ့အတူ ဆုဖလားများစွာ အောင်မြင်ဖူးပါတယ်။ နောက်ဆုံးမှာ FSG က ကလော့ပ်ကို ရွေးချယ်ခဲ့ပါတယ်။ ၂၀၂၄ တတိယမျိုးဆက် ကလော့ပ် ထွက်ခွာမှာဖြစ်တာကြောင့် လီဗာပူးအသင်းရဲ့ ဒေတာသုတေသနအဖွဲ့ရဲ့ ဒါရိုက်တာဟာ စတင် အလုပ်များနေပါပြီ။ ဒီတစ်ကြိမ်မှာ အင်္ဂလန်ပြင်ပကနေ လေဗာကူဆင်နည်းပြ အလွန်ဆိုနဲ့ စပို့တင်းနည်းပြ အာမိုရင်းတို့ကို စောင့်ကြည့်နေတယ်။ ပြည်တွင်းမှာတော့ ဒီဇာဘီ၊ ပိုစတီဂိုကလူနဲ့ သောမက်စ် ဖရန့်တို့ ပါနေပါတယ်။ ရွေးချယ်ရမယ့် မန်နေဂျာဟာ လီဗာပူးအသင်း စံသတ်မှတ်ချက် မူကြမ်းတွေနဲ့ ကိုက်ညီမှု ရှိရမှာဖြစ်ပါတယ်။ လီဗာပူးအကြီးအကဲတွေဟာ နည်းပြလောင်းလျာ ရှာဖွေနေစဉ်မှာ အားကစားဒါရိုက်တာ ရာထူးအတွက်လည်း လူသစ်ရှာဖွေနေပါတယ်။ ဒီလတွေအတွင်း အကဲဖြတ်မှုတွေ ပြုလုပ်မှာဖြစ်ကာ ရာသီသစ် မတိုင်ခင် ၂ နေရာလုံးကို အစားထိုးသွားမှာ ဖြစ်ပါတယ်။     ",
"imgurl1":"https://lfcthadin.com/wp-content/uploads/2024/01/11023012025-678x381.jpg",
"imgurl2":"https://lfcthadin.com/wp-content/uploads/2024/01/11023012025-678x381.jpg",
"imgurl3":"no",
"video":"no"
 },

         {"ndate":"Jan  30 , 2024",
"htext":"ကလော့ပ်ကို လုပ်ခတိုးပေးပြီး စည်းရုံးဖို့ ကြိုးစားခဲ့ခြင်း၊ အမေရိကန် ရာသီကြို ခရီးစဉ်၊ အလွန်ဆိုနဲ့ နံနက်ခင်း လီဗာပူး သတင်းတိုများ",
"btext1":"လီဗာပူးနဲ့ စာချုပ် ၁၈ လပဲ ကျန်တော့တဲ့ ဗန်ဒိုက်က အနာဂတ်အကြောင်း မပြောနိုင်သေးဘဲ လီဗာပူးနည်းပြ အပြောင်းအလဲကို စောင့်ကြည့်မယ်လို့ ဆိုပါတယ်။ ကလော့ပ် ရာထူးကနေ နှုတ်ထွက်မယ်လို့ စတင် အကြောင်းကြားချိန်မှာ မိုက်ဂေါ်ဒန်က အသင်းမှာ ဆက်နေဖို့ အကျိတ်အနယ် တားဆီးခဲ့ပါတယ်။ ဒါပေမယ့် နောက်ဆုံးမှာ ကလော့ပ်ရဲ့ ဆုံးဖြတ်ချက်ကို လက်ခံခဲ့ရပါတယ်။ မာဆေးဆိုဒ် သတင်းဌာနရဲ့ အဆိုအရ ဂေါ်ဒန်ဟာ ဟာသနှောပြီး အသင်းမှာ ဆက်နေမယ်ဆိုရင် လုပ်ခသစ်နဲ့ စာချုပ်သစ် ပြင်ဆင်ပေးဖို့ကို တွန့်တိုနေမှာ မဟုတ်ဘူးလို့ ပြောခဲ့သေးပေမယ့် နှစ်ဦးသား ရယ်ရယ်မောမော အခြေအနေနဲ့ပဲ ပြီးဆုံးခဲ့ရပါတယ်။ ",
"btext2":" ကြားရက် လီဗာပူးနဲ့ပွဲမှာတော့ ချယ်ဆီး တိုက်စစ်သမား အန်ကွန်ကူ ပြန်ပြီး ပါဝင်လာနိုင်ဖွယ် ရှိနေပါတယ်။ လီဗာပူးအသင်းဟာ လာမယ့်နွေမှာ အမေရိကန်ကို ရာသီကြို ထွက်ခွာမှာဖြစ်ကာ ယူနိုက်တက်၊ အာဆင်နယ်တို့နဲ့ ခြေစမ်းပွဲ ကစားသွားဖို့ စီစဉ်ထားပါတယ်။ ညာအစွန်လူ ကယ်ဗင်ရမ်ဆေးဟာ ဇန်နဝါရီမှာ ဘော်တန်အသင်းထံ အငှားထွက်ဖွယ်ရှိကာ ဘရတ်ဒလေနည်းတူ ကစားသမားဘဝ တိုးတက်မှုတွေကို အောက်လိဂ်တွေမှာ သွားရောက် တည်ဆောက်ဖွယ် ရှိပါတယ်။",
"btext3": "   လီဗာပူးအသင်းနဲ့ အလွန်ဆိုကြားမှာ သဘောတူညီမှုရဖို့ အဝေးကြီး လိုအပ်နေသေးပြီး တရားဝင် စကားပြောမှုတွေ လုပ်မလာသေးဘူးလို့ စပိန်သတင်းထောက်တွေက ဆိုပါတယ်။ လီဗာပူးဘက်က သတင်းတွေမှာတော့ လာမယ့် အပတ်တွေထဲ ကလပ် တာဝန်ရှိသူတွေဟာ အလွန်ဆိုကို ချဉ်းကပ်မှု စတင်မယ်လို့ ဖော်ပြနေပါတယ်။ အာဆင်နယ် ဂန္တဝင် အီရန်ရိုက်က သူဟာ လီဗာပူးဖန်းဖြစ်လုဖြစ်ခင် အဆင့်ကို ရောက်နေပြီလို့ ဝန်ခံခဲ့ကာ ကလော့ပ် ထွက်ခွာသွားခြင်းကို သိပ်ဝမ်းနည်းမိတယ်လို့ ထုတ်ပြောလာပါတယ်။ ရော်ဘတ်ဆန် သက်သာလာပြီမို့ လူငယ် ဘယ်အစွန်လူ အိုဝင်ဘက်ဟာ Dundee အသင်းထံ အငှားပြန်ထွက်သွားပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/9483012024-678x381.jpg",
"imgurl2":"https://lfcthadin.com/wp-content/uploads/2024/01/9483012024-678x381.jpg",
"imgurl3":"no",
"video":"no"
 },

         {"ndate":"Jan  29 , 2024",
"htext":"ကလော့ပ် ထွက်တော့မှာမို့ မန်နေဂျာသစ်အတွက် လီဗာပူးမှာ ဆက်ရှိနေမလား မေးခွန်းကို တုန့်ပြန်လာပါပြီ",
"btext1":"လီဗာပူးအသင်းဟာ ကလော့ပ်နေရာ အစားထိုးမှုကို အကောင်းဆုံး လုပ်ဆောင်နိုင်ဖို့ လိုအပ်နေပြီး ကလပ်ရဲ့ ရွေးချယ်မှုအပေါ် မူတည်ပြီး အဓိက ကစားသမားတွေရဲ့ အနာဂတ်က အပြောင်းအလဲ ဖြစ်လာနိုင်ပါတယ်။ မိုဆာလာ၊ ဗန်ဒိုက်နဲ့ ထရန့်တို့ဟာ လီဗာပူးအသင်းနဲ့ စာချုပ် ၁၈ လ ပဲ ကျန်ရှိတော့တာပါ။ သူတို့ကို စာချုပ်သစ် ပေးနိုင်ခြင်း မရှိသေးချိန်မှာ ကလော့ပ် ထွက်ခွာမယ့် ကိစ္စ ပေါ်ပေါက်လာခြင်းဟာ လီဗာပူးအသင်းအပေါ် အများကြီး ရိုက်ခတ်မှု ရှိလာပါတယ်။ နော်ဝစ်ချ်ပွဲအပြီးမှာ ဗန်ဒိုက်က “ ကလပ်ရဲ့ လက်ထဲမှာ ကြီးမားတဲ့ တာဝန်ရောက်ရှိနေပါပြီ။ မန်နေဂျာ နေရာတင် အစားထိုးရမှာ မဟုတ်ဘဲ နည်းပြအဖွဲ့ တစ်ခုလုံးကို အစားထိုးရမှာပါ။ အပြောင်းအလဲကြီးတွေ အများကြီး ရှိလာပါမယ်။ ",
"btext2":"ဘယ်လို ဦးတည်ချက်မျိုး ရောက်လာမလဲဆိုတာကို ကျနော် အတော်လေး စိတ်ဝင်စားနေပါတယ်။ ကိစ္စတွေကို ကြေညာလာချိန်ကျရင် ကျနော်တို့ရဲ့ အခြေအနေကိုလည်း သိရပါလိမ့်မယ်။ ဘယ်လမ်းကြောင်းကို သွားမလဲဆိုတာ အရမ်းသိချင်ပေမယ့် ကြေညာမယ့်အချိန်ကျရင် ကျွန်တော်တို့ရဲ့ အခြေအနေကို မြင်ရမှာပါ။ ” လို့ ထုတ်ပြောခဲ့ပါတယ်။ လီဗာပူးခေတ်သစ်မှာ သူ ပါဝင်ဦးမလားလို့ မေးခံရချိန်မှာတော့ “ ဒါက မေးခွန်းကြီးပါ။ ကျနော် မသိသေးပါဘူး ” လို့ ဗန်ဒိုက်က သူ့အနာဂတ် လီဗာပူးမှာပဲ ဆက်ရှိနေဖို့ မသေချာသေးကြောင်း ဆက်ပြောခဲ့ပါတယ်။ ",
"btext3": "  ဗန်ဒိုက်နဲ့ ဆာလာတို့ဟာ လီဗာပူးရဲ့ လုပ်ခ အများဆုံးရ ကစားသမားတွေဖြစ်ပြီး နွေကျရင် အသက် ၃၃ နှစ်နဲ့ ၃၂ နှစ်အရွယ်တွေ ရှိနေတော့မှာပါ။ သူတို့ကို စာချုပ်သစ်ပေးဖို့က စိန်ခေါ်မှုကြီး ဖြစ်လာသလို ကစားသမားတွေ ကိုယ်တိုင်က ဘာရွေးချယ်မယ် မသိနိုင်သေးပါဘူး။ အသက် ၂၅ နှစ်အရွယ် ထရန့်ကို ဒီတစ်ကြိမ် သက်တမ်းတိုးမယ်ဆိုရင် ကလပ်ရဲ့ ထိပ်တန်း လုပ်ခရှင်တွေထဲက တစ်ဦး ဖြစ်လာတဲ့ထိ တိုးပေးရမှာဖြစ်ကာ အခုချိန်ထိတော့ စာချုပ်သစ်ကိစ္စ သတင်းထူး ထွက်မလာသေးပါဘူး။    ",
"imgurl1":"https://lfcthadin.com/wp-content/uploads/2024/01/vdd-salah-trent--678x381.jpg",
"imgurl2":"https://lfcthadin.com/wp-content/uploads/2024/01/vdd-salah-trent--678x381.jpg",
"imgurl3":"no",
"video":"no"
 },
         {"ndate":"Jan  29 , 2024",
"htext":"နော်ဝစ်ချ်ပွဲမှာ နံပါတ် ၆ နေရာက ကစားခဲ့တဲ့ မက်ကော်နာရဲ့ စိတ်ကြိုက်နေရာကို ကလော့ပ် ထုတ်ပြော",
"btext1":"မနေ့က ယှဉ်ပြိုင်ကစားတဲ့ လီဗာပူး ၅-၂ နော်ဝစ်ချ်ပွဲမှာ လူငယ် ကွင်းလယ်လူ မက် ကော်နာဟာ နံပါတ် ၆ နေရာကနေ သူ့ရဲ့ ပထမဆုံး စီနီယာ ပွဲထွက်ခွင့် ရရှိခဲ့ပါတယ်။ မာကာကို အနားပေးထားချိန် ကွင်းလယ် အတွင်းလူနေရာက ကော်နာ ကစားခဲ့တာဖြစ်ပြီး ကာတစ်ဂျုံး ဂိုးရအောင် ကူညီပေးခဲ့ပါတယ်။ အသက် ၁၉ နှစ်အရွယ် ကြယ်ပွင့်လေး ထွန်းတောက်လာနိုင်တဲ့ အဓိက နေရာကို ကလော့ပ်က အခုလို ထုတ်ပြောခဲ့ပါတယ်။ ” ဂျိမ်စ်ကတော့ သူ့ဘာသာ နံပါတ် ၈ သမားလို့ ခံယူထားမှာပါ ကွင်းလယ်သမားတိုင်းကတော့ အဲ့နေရာက ကစားလိုကြတာပါပဲ။ ဘယ်သူမှတော့ ကစားသမားဘဝ တစ်ခုလုံး နံပါတ် ၆ နေရာက မကစားလိုကြပါဘူး။ ဒါပေမယ့် သူက စမတ်ကျတဲ့ ဘောလုံးသမားပါ။ တိုက်ခိုက်လိုစိတ်၊ ဘောလုံး အမြင် ဒါတွေရှိပါတယ်။ သူက နော်ဝစ်ချ်ပွဲလို နံပါတ် ၆ နေရာကနေ ကောင်းကောင်း ကစားနိုင်ပါတယ်။ ",
"btext2":"ကာတစ်ဂျုံးအတွက် သူလုပ်ပေးတဲ့ ဖြတ်တင်ဘော တစ်ခုတည်းတင် မဟုတ်ဘဲ အခြားသော နေရာတွေမှာလည်း သူက ကစားသမားကောင်းပါ။ သူ အခုလို ကစားနိုင်တာ မြင်ရတာ သိပ်ကောင်းပါတယ် ” လို့ ဆိုသွားခဲ့တာ ဖြစ်ပါတယ်။ ဂျိမ်းစ် မက်ကော်နာဟာ ကလော့ပ် ဖလားပွဲမှာ နေရာဆက်ရဦးမှာမို့ နည်းပြကြီး ချန်ရစ်ခဲ့မယ့် နောက်ဆုံး အမွေဖြစ်လာနိုင်တာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/klopp-mc-con-678x381.jpg",
"imgurl2":"https://lfcthadin.com/wp-content/uploads/2024/01/klopp-mc-con-678x381.jpg",
"imgurl3":"no",
"video":"no"
 },

         {"ndate":"Jan  29 , 2024",
"htext":"မနှစ်ကရာသီ ‘Klopp Out’ လုပ်ခဲ့ကြတည်းက လီဗာပူးကနေ ထွက်လိုပေမယ့် ဇနီးဖြစ်သူ တားဆီး",
"btext1":" လီဗာပူးအသင်းကနေ ရာသီကုန်ရင် ကလော့ပ် ထွက်ခွာတော့မှာဖြစ်ကာ ဒီဆုံးဖြတ်ချက်ကိုတော့ မနှစ်ကရာသီ သူ့ရဲ့ ဩဇာ ကျဆင်းမှုဖြစ်ခဲ့စဉ်မှာ စတင် ဆုံးဖြတ်ခဲ့တာ ဖြစ်ပါတယ်။ သောကြာနေ့တုန်းကပဲ နည်းပြကလော့ပ်က ရာသီကုန်ရင် လီဗာပူးကနေ ထွက်ခွာမယ်လို့ ကြေညာခဲ့တယ်။ သူဟာ နည်းပြဘဝက ၁ နှစ် အနားယူဦးမှာဖြစ်ကာ ပြီးရင်တော့ မန်နေဂျာလောကထဲ ပြန်လည် ဝင်ရောက်လာပါလိမ့်မယ်။ ကလော့ပ် အခုလို ဆုံးဖြတ်ခဲ့ရတာဟာ မနှစ်ကရာသီ လီဗာပူးအသင်း ဆိုးဆိုးရွားရွား ကျဆင်းခဲ့မှုနဲ့ သက်ဆိုင်တယ်လို့ ဗြိတိန် နာမည်ကျော် The Times သတင်းဌာနကနေ သတင်းထောက် Jonathan Northcroft က ဖော်ပြလာပါတယ်။",
"btext2":"ကလော့ပ်ဟာ လီဗာပူးအသင်း အဆင့် ၁၀ ထိ ကျဆင်းသွားသလို အခြေအနေ အရမ်းဆိုးရွားနေတဲ့ မနှစ်ကရာသီ ဘောလုံးရာသီဝက်မှာတင် သူ့ရဲ့ တာဝန်ကနေ နှုတ်ထွက်ပေးလိုခဲ့တာပါ။ လွန်ခဲ့တဲ့ ၁၂ လ ဝန်းကျင်တုန်းက လီဗာပူးပရိသတ်တွေကြားမှာ အသင်းနည်းပြ ရာထူးကနေ ကလော့ပ် နှုတ်ထွက်သင့်ပြီဆိုတဲ့ Klopp Out လှုပ်ရှားမှုလည်း ရှိခဲ့ပါသေးတယ်။ Northcroft ကတော့ ကလော့ပ်ရဲ့ ဇနီးဖြစ်သူ Ulla က ခင်ပွန်းဖြစ်သူရဲ့ ဆုံးဖြတ်ချက်ကို တားဆီးပြီး ရာသီကုန်ထိ ဆက်နေဖို့နဲ့ လီဗာပူးကို ပြန်ပြီး စုဖွဲ့ပေးဖို့ တိုက်တွန်းခဲ့တာလို့ ဆိုပါတယ်။ အူလာက မာဆေးဆိုဒ်ကို ချစ်မြတ်နိုးပြီး ကောင်းသော လမ်းခွဲခြင်းကိုပဲ လုပ်စေလိုပါတယ်။ ",
"btext3": "   မနှစ်တုန်းက ကလော့ပ် ကိုယ်တိုင်ကလည်း သူ့ရဲ့ ပြီးခဲ့တဲ့ ရာသီ အောင်မြင်မှုတွေကြောင့် မဟုတ်ရင် ရာထူးကနေ ထုတ်ပယ်ခံနေရလောက်ပြီ ဆိုတဲ့ ဝန်ခံခြင်းမျိုး ပြုလုပ်ခဲ့ဖူးပါတယ်။ ဒီရာသီမှာ လီဗာပူး လူစာရင်းကို ပြန်လည် ပြင်ဆင်ပေးလာနိုင်ခြင်းနဲ့အတူ နိုဝင်ဘာမှာတော့ သူ နှုတ်ထွက်မယ့်အကြောင်း အသင်းတာဝန်ရှိသူတွေကို ကလော့ပ်က ကြိုတင် အသိပေးထားခဲ့ကာ ဒီလမှပဲ တရားဝင် ကြေညာခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/11452912024-678x381.jpg",
"imgurl2":"https://lfcthadin.com/wp-content/uploads/2024/01/11452912024-678x381.jpg",
"imgurl3":"no",
"video":"no"
 },


         {"ndate":"Jan  29 , 2024",
"htext":"နော်ဝစ်ချ်ပွဲမှ အကောင်းဆုံး ကစားသမား၊ မာကာရဲ့ အခြေအနေနဲ့ နံနက်ခင်း လီဗာပူးသတင်းတိုများ",
"btext1":" အာဖရိကဖလား ပြိုင်ပွဲကနေ အီဂျစ်အသင်း ထွက်ခွာခဲ့ရပြီဖြစ်ပါတယ်။ အက်ဆာမှာ ရှိနေတဲ့ ဆာလာဟာ အီဂျစ်ကို ပြန်စရာ မလိုတော့ဘဲ အသင်းမှာပဲ ဆက်နေကာ ကြံ့ခိုင်မှုပိုင်း အားထုတ်ရမှာဖြစ်ပါတယ်။ နော်ဝစ်ချ်ကို ၅-၂ ဖြင့် အနိုင်ရတဲ့ပွဲမှာ ပွဲစဉ်ရဲ့ အကောင်းဆုံး ကစားသမားဆုကို ဘရတ်ဒလေက ရရှိသွားပါတယ်။ နော်ဝစ်ချ်နည်းပြ ဒေးဗစ် ဝဂ်နာက သူ့အချစ်ဆုံး သူငယ်ချင်း ကလော့ပ်နဲ့ ယှဉ်ပြိုင်ရတဲ့အပေါ် ” သူ နိုင်ချင်တယ်၊ ကျနော်လည်း နိုင်ချင်တယ်။ ထုံးစံအတိုင်း ကျနော်ပဲ ရှုံးသွားတာပါပဲ ” လို့ ပွဲအပြီးမှာ မှတ်ချက်ပေးလိုက်ပါတယ်။ အဆိုပါပွဲမှာ လီဗာပူးအသင်းဟာ အကယ်ဒမီထွက် ကစားသမား ၅ ဦးအဖြစ် ကွမ်းဆက်၊ ဘရတ်ဒလေ၊ ကော်နာ၊ ဂျုံး၊ ထရန့် တို့ကို ထုတ်သုံးခဲ့ပါတယ်။",
"btext2":" ကလော့ပ်ရဲ့ ဆုံးဖြတ်ချက်ကို အံ့ဩမိပေမယ့် နည်းပြရဲ့ စိတ်ဆန္ဒအပေါ် လေးစားမှုပေးရမှာပါလို့ ရိုဘိုက ဆိုပါတယ်။ လီဗာပူးအသင်းဟာ အက်ဖ်အေဖလား ပဉ္စမအဆင့် ပွဲစဉ်အဖြစ် ဝတ်ဖိုဒ့်နဲ့ ဆောက်သမ်တန် အတွဲက အနိုင်ရမယ့် အသင်းနဲ့ အန်ဖီးကွင်းမှာ ယှဉ်ပြိုင်ရဖို့ ရှိနေပါတယ်။ မာကာကို ဒီပွဲမှာ အနားပေးထားတာဖြစ်ကာ ကြားရက် ပရီးမီးယားလိဂ်ပွဲအတွက် အဆင်သင့် ဖြစ်နေမယ်လို့ ကလော့ပ်က ထုတ်ပြောပါတယ်။",
"btext3": "  မနှစ်ကဘောလုံးရာသီ ရာသီဝက်မှာတင် ကလော့ပ်ဟာ လီဗာပူးက နှုတ်ထွက်ဖို့ စဉ်းစားခဲ့ပေမယ့် ဇနီးဖြစ်သူက အဲ့လို မလုပ်ဖို့ တိုက်တွန်းခဲ့တာလို့ Times သတင်းဌာနက ဖော်ထုတ်သွားပါတယ်။ ကလော့ပ်၊ ပပ်လင်ဒါး၊ ပီတာနဲ့ ဗစ်တာမာတိုစ့်တို့ ထွက်ခွာမှာဖြစ်ပေမယ့် လီဗာပူးအသင်း အကယ်ဒမီနဲ့ လူငယ်အသင်း နည်းပြတွေကတော့ အသင်းမှာပဲ ဆက်ရှိနေဦးမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/salah-egypt-678x381.jpg",
"imgurl2":"https://lfcthadin.com/wp-content/uploads/2024/01/salah-egypt-678x381.jpg",
"imgurl3":"no",
"video":"no"
 },


         {"ndate":"Jan  28 , 2024",
"htext":"လီဗာပူးရဲ့ ပစ်မှတ်စာရင်းမှာ အလွန်ဆိုနည်းတူ ထိပ်ဆုံးရောက်လာတဲ့ အာမိုရင်းဆိုတာ ဘယ်သူလဲ",
"btext1":"လီဗာပူးအသင်းဟာ ဇာဗီ အလွန်ဆို၊ ဒီဇာဘီတို့ကို ကလပ်ရဲ့ မန်နေဂျာသစ် ရာထူးအတွက် စောင့်ကြည့်နေသလို ဥရောပရဲ့ အလားအလာရှိ လူငယ်နည်းပြအဖြစ် တောက်ပလာတဲ့ အာမိုရင်းကိုလည်း စိတ်ဝင်စားနေတယ်လို့ သိရပါတယ်။ ရူဘန်အာမိုရင်းဟာ ပေါ်တူဂီကလပ် စပို့တင်းအသင်းရဲ့ နည်းပြဖြစ်ပြီး ၂၀၂၂ မှာ စတင် တာဝန်ယူခဲ့ခြင်း ဖြစ်ပါတယ်။ အသက် ၃၉ နှစ်ပဲ ရှိသေးကာ သူ့လက်ထက်မှာ စပို့တင်းရဲ့ တိုးတက်မှုဟာ အတော်လေး လူပြောများလာနေပါတယ်။ အာမိုရင်းဟာ မော်ရင်ညို နောက်ပိုင်း အကောင်းဆုံး ပေါ်တူဂီလူမျိုး နည်းပြဖြစ်လာမယ့်သူလို့ ညွှန်းဆိုခံနေရတယ်။ ပေါ်တူဂီသားဟာ သူ့ရဲ့ မိခင်ဘာသာ စကားအပြင် အင်္ဂလိပ်စကားပါ ကောင်းကောင်းကြီး ပြောဆိုနိုင်တာကလည်း အသင်း ပိုင်ဆိုင်ထားတဲ့ ဥရောပနဲ့ တောင်အမေရိက ကစားသမားတွေကို ကိုင်တွယ်ဖို့ရာ အရေးပါပါလိမ့်မယ်။ ",
"btext2":"အချို့သတင်းတွေအရ လီဗာပူးအသင်းဟာ ကလော့ပ်နေရာ အစားထိုးဖို့ အလွန်ဆိုကို ဦးစားပေးအဖြစ် ရွေးချယ်ထားပြီး ဒုတိယနေရာမှာတော့ ဘရိုက်တန်းနည်းပြ ဒီဇာဘီကို ကျော်ကာ အာမိုရင်းကို လျာထားတယ်လို့ သိရပါတယ်။ တိုက်စစ်အားသန်သလို စွဲမက်ဖို့ကောင်းပြီး လိုက်လျောညီထွေရှိတဲ့ ကစားဟန်ကို ကျင့်သုံးတဲ့ အာမိုရင်းဟာ ပိုင်ဆိုင်မှု အသားပေးတဲ့ စနစ်ကို အဓိက အသုံးပြုတယ်လို့ သုံးသပ်ခံထားရတယ်။ သူဟာ ၃-၄-၃ စနစ်ကို ကြိုက်နှစ်သက်ပြီး ကစားသမားတွေကို တိုးတက်လာအောင် လမ်းညွှန်ပေးနိုင်စွမ်းရှိပါတယ်။ ",
"btext3": "   လီဗာပူးအသင်း ဒီနှစ်တွေမှာ ကင်းထောက်လွှတ် စောင့်ကြည့်နေတဲ့ အန်နာဆီယိုဟာ အာမိုရင်း လက်အောက်မှာ ထူးချွန် ခံစစ်မှူးအဖြစ် တောက်ပလာသူဖြစ်ပါတယ်။ စပို့တင်းထံကနေ အာမိုရင်းကို ခေါ်ယူလိုရင် ယူရို သန်း ၂၀ လျော်ကြေး ပေးရပါလိမ့်မယ်။ လီဗာပူးအသင်းရဲ့ သုတေသန ဒါရိုက်တာ Will Spearman က လီဗာပူးဘောလုံးအသင်းရဲ့ ပုံစံကြမ်းနဲ့ ကိုက်ညီမှုရှိမယ့် မန်နေဂျာလောင်းလျာတွေကို ပြီးခဲ့တဲ့ နိုင်ဝင်ဘာလတည်းက စတင် ရှာဖွေနေခဲ့ပြီး ဖြစ်ပါတယ်။ မန်နေဂျာသစ် ရွေးချယ်မှုမှာ ကလော့ပ်ရဲ့ အကြံပေးမှု လုံးဝ ပါဝင်မှာ မဟုတ်ပါဘူး။ FSG ဥက္ကဋ္ဌ Mike Gordon ကတော့ မန်နေဂျာရှာဖွေရေးမှာ အစိတ်အပိုင်းအဖြစ် ပါဝင်သွားမှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/amor-678x381.jpg",
"imgurl2":"https://lfcthadin.com/wp-content/uploads/2024/01/amor-678x381.jpg",
"imgurl3":"no",
"video":"no"
 },

         {"ndate":"Jan  28 , 2024",
"htext":"ကလော့ပ် မကြိုက်ဆုံး လုပ်ရပ်ကို အကောင်အထည် ဖော်နေပြီဖြစ်တဲ့ လီဗာပူးအသင်း",
"btext1":" လီဗာပူးအသင်းဟာ ကလော့ပ်ရဲ့ နောက်ဆုံးလတွေကို မှတ်တမ်းရုပ်ရှင် ရိုက်ကူးပြီး ပရိသတ်တွေကို ချပြသွားတော့မှာ ဖြစ်ပါတယ်။ မကြာသေးခင်ကပဲ လီဗာပူးအသင်းဟာ ရုပ်သံကုမ္ပဏီတစ်ခု ရှာဖွေနေကြောင်း သတင်းကြားထားရပါတယ်။ Amazon ရဲ့ “All or Nothing” ကဲ့သို့သော ဘောလုံးပွဲနောက်ကွယ်က ဖြစ်ရပ်တွေကို မှတ်တမ်းရုပ်ရှင် စီးရီးအဖြစ် ရိုက်ကူးမှုတွေ ပြုလုပ်မှာဖြစ်ပါတယ်။ ၂၀၁၈ တုန်းက Amazon ကပဲ လီဗာပူးအသင်းကို မှတ်တမ်းရုပ်ရှင် ရိုက်ဖို့ ကမ်းလှမ်းခဲ့ပေမယ့် ကလော့ပ်က ပယ်ချစေခဲ့တာပါ။ အဆိုပါကိစ္စကို အတည်ပြုလာနိုင်ပြီဖြစ်ကာ ပြင်ပ ရုပ်သံဌာနနဲ့ ရိုက်ကူးမှာလား LFC TV က ရိုက်ကူးမှာလားတော့ မသိရသေးပါဘူး။",
"btext2":" အန်ဖီးကွင်းနဲ့ လေ့ကျင့်ရေးကွင်းတွေမှာ နောက်ကွယ်ကဖြစ်ရပ်တွေကို ကင်မရာတွေနဲ့ မှတ်တမ်းတင်ထားမှာ ဖြစ်ပါတယ်။ ကလော့ပ် လုံးဝ မကြိုက်တဲ့ အဝတ်လဲခန်းထဲ ဗီဒီယို ရိုက်ကူးမှုလည်း ပါဝင်လာနိုင်ပါတယ်။ လီဗာပူးနဲ့ နီးစပ်တဲ့ သတင်းရင်းမြစ်ကတော့ အရင်တုန်းက ပြင်းပြင်းထန်ထန် ငြင်းဆန်ခဲ့ပေမယ့် ဒီတစ်ကြိမ် မှတ်တမ်းရုပ်ရှင်ကိစ္စ ပြန်လည် စတင်ခြင်းကတော့ ရာသီု့န်ရင် ကလပ်နဲ့ လမ်းခွဲတော့မယ့် ကလော့ပ် ကိုယ်တိုင် ခွင့်ပြုပေးထားတယ်လို့ သိရပါတယ်။ နည်းပြကလော့ပ်ကို နှုတ်ဆက်မှုဟာ ကောင်းမွန်တဲ့ အမှတ်တရတွေ ဖြစ်လာဖို့ မျှော်လင့်ရသလို အသင်းသားတွေကလည်း ဆုဖလားဖြင့် ဂုဏ်ပြုပေးဖို့ စိတ်အားထက်သန်နေကြပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/klopp-pep-all-or-nothing-678x381.jpg",
"imgurl2":"https://lfcthadin.com/wp-content/uploads/2024/01/klopp-pep-all-or-nothing-678x381.jpg",
"imgurl3":"no",
"video":"no"
 },

         {"ndate":"Jan  28 , 2024",
"htext":"ဘာစီလိုနာနဲ့ မန်နေဂျာအပြိုင် ရှာဖွေရဖို့ရှိခြင်း၊ မှတ်တမ်းရုပ်ရှင် ရိုက်ဖို့ရှိခြင်း၊ ထရန့်ကို ဆွဲထားဖို့ ကြိုးစားနေခြင်းနဲ့ နံနက်ခင်း လီဗာပူး သတင်းတိုများ",
"btext1":"ဘာစီလိုနာအသင်းကနေ ရာသီကုန်ရင် ထွက်ခွာမယ်လို့ နည်းပြဖြစ်သူ ဇာဗီ ထုတ်ပြောလိုက်တာကြောင့် စပိန်ကလပ်နဲ့ လီဗာပူးတို့ဟာ မန်နေဂျာသစ်ကို အပြိုင် ရှာရဖွယ် ရှိနေပါတယ်။ ကလော့ပ်ရဲ့ အနားယူမယ့် ကိစ္စ ကြေညာအပြီး ပထမဆုံး ပွဲစဉ်အဖြစ် ဒီကနေ့ည အန်ဖီးမှာ အက်ဖ်အေပွဲ ယှဉ်ပြိုင်ရမှာ ဖြစ်ပါတယ်။ လီဗာပူးအသင်းဟာ ကလော့ပ်ရဲ့ နောက်ဆုံးကာလကို မှတ်တမ်းရုပ်ရှင် ရိုက်ကူးသွားမှာဖြစ်ပြီး ရာသီကုန်ရင် အသင်းတွင်း အခြေအနေတွေကို ချပြသွားမှာပါ။ ",
"btext2":"The Athletic ရဲ့ ဖော်ထုတ်ချက်အရ လီဗာပူးအသင်းရဲ့ သုတေသန ဒါရိုက်တာ Will Spearman က လီဗာပူးဘောလုံးအသင်းရဲ့ ပုံစံကြမ်းနဲ့ ကိုက်ညီမှုရှိမယ့် မန်နေဂျာလောင်းလျာတွေကို နိုဝင်ဘာလတည်းက စတင် ရှာဖွေနေခဲ့ပြီး ဖြစ်ပါတယ်။ ကလော့ပ်နေရာ အစားထိုးဖို့ လီဗာပူးအသင်းဟာ အလွန်ဆိုကို ဦးတည် ကြိုးစားမယ့် အရိပ်အယောင်တွေ စတင်ထွက်ပေါ်နေပါတယ်။ အခုချိန်ထိတော့ သူနဲ့ ဒီဇာဘီတို့ ၂ ဦးက ရေပန်းစားမှု အမြင့်ဆုံး ဖြစ်ပါတယ်။ လေဗာကူဆင်နည်းပြ အလွန်ဆိုဟာ ရီးရဲလ်ကိုလည်း နည်းပြဖို့ စိတ်ဝင်စားပေမယ့် ပြီးခဲ့တဲ့လကပဲ အန်ဆယ်လော့တီ စာချုပ်သစ် ချုပ်ဆိုထားတာကြောင့် လက်ရှိမှာ လီဗာပူးက အခွင့်အရေး အသာဆုံး ဖြစ်နေပါတယ်။ ပေါ်တူဂီကလပ် စပို့တင်းနည်းပြ ရူဘန် အာမိုရမ်ကလည်း လီဗာပူးနည်းပြရာထူးအတွက် သတင်းတွေထွက်နေပြီး သူ့မှာ စာချုပ်ပါကြေး ပေါင် ၁၇ သန်း ပါဝင်ထားပါတယ်။ ",
"btext3": "  မန်နေဂျာကလော့ပ်အတွက် အကောင်းဆုံး အခိုက်အတန့် ပေးနိုင်အောင် ကြိုးစားကြရအောင်လို့ အသင်းခေါင်းဆောင် ဗန်ဒိုက်က အသင်းကို တိုက်တွန်းလိုက်ပါတယ်။ ထရန့်ကို ကာလရှည် စာချုပ်သစ်ပေးဖို့ကို လီဗာပူးအသင်းဘက်က ဦးစားပေးအဖြစ် ဆုံးဖြတ်ထားပြီး ကလပ်ရဲ့ ထိပ်တန်း လုပ်ခရှင် တစ်ဦးအဖြစ် ထိန်းသိမ်းသွားလိုနေပါတယ်။ ခံစစ်မှူး နက်ဖီးလစ်ဟာ ဘလက်ဘန်းအသင်းထံ ရာသီကုန်ထိ အငှားထွက်ကစားပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/8542812024-678x381.jpg",
"imgurl2":"https://lfcthadin.com/wp-content/uploads/2024/01/8542812024-678x381.jpg",
"imgurl3":"no",
"video":"no"
 },


         {"ndate":"Jan  27 , 2024",
"htext":"လီဗာပူးမန်နေဂျာသစ် ရှာဖွေမှုကို ဘယ်သူ ဦးဆောင်မှာလဲ? ဒီလုပ်ငန်းစဉ် ဘယ်အခြေအနေ ရောက်နေပြီလဲ?",
"btext1":"နည်းပြကလော့ပ်ဟာ လီဗာပူးကနေ ထွက်ခွာတော့မယ်လို့ တရားဝင် ကြေညာလိုက်ပြီဖြစ်ကာ သူ့ရဲ့ ဆုံးဖြတ်ချက်ကို နိုဝင်ဘာလမှာတည်းက ကလပ်တာဝန်ရှိသူတွေ သိထားခဲ့ကြပြီး ဖြစ်ပါတယ်။ The Athletic ရဲ့ ဖော်ထုတ်ချက်အရ လီဗာပူးအသင်းရဲ့ သုတေသန ဒါရိုက်တာ Will Spearman က လီဗာပူးဘောလုံးအသင်းရဲ့ ပုံစံကြမ်းနဲ့ ကိုက်ညီမှုရှိမယ့် မန်နေဂျာလောင်းလျာတွေကို အဆိုပါကာလတည်းက စတင် ရှာဖွေနေခဲ့ပြီး ဖြစ်ပါတယ်။ ကလော့ပ်ဘက်က ကြေညာပေးခဲ့တာကြောင့် လီဗာပူးအသင်းရဲ့ လှုပ်ရှားမှုတွေက အရှိန်မြှင့်လာဖွယ် ရှိနေပါတယ်။ အခုချိန်ထိတော့ မန်နေဂျာလောင်းလျာ တစ်ဦးကိုမှ တရားဝင် ချဉ်းကပ် ချိတ်ဆက်ခြင်း မရှိသေးပါဘူး။ လေဗာကူဆင်မှ အလွန်ဆိုအပြင် ဘရိုက်တန်မှ ဒီဇာဘီ၊ စပါးအသင်းမှာ ပိုစတီကိုဂလူ၊ ဘရန့်ဖိုဒ့်မှ သောမက်စ် ဖရန့်တို့ကို အသင်းဘက်က စိစစ်မှုတွေ ပြုလုပ်နေပါတယ်။ ဒီလုပ်ငန်းစဉ်ကိုတော့ သုတေသနဒါရိုက်တာ Spearman က ဦးဆောင်သွားပါမယ်။ ",
"btext2":"ဟားဗက် ကျောင်းထွက်ဖြစ်တဲ့ Spearman ဟာ ၂၀၁၈ မှာ လီဗာပူးအသင်းကို ရောက်လာခဲ့ပြီး ယခင်ကတော့ data scientist ပိုင်းမှာ ခေါင်းဆောင်ဖြစ်ပါတယ်။ ၂၀၂၃ မှာ လက်ရှိ ရာထူးကို ခန့်အပ်ခြင်း ခံထားရသူ ဖြစ်ပါတယ်။ သူ့မတိုင်ခင် လီဗာပူးရဲ့ သုတေသနဒါရိုက်တာကတော့ Ian Graham ဖြစ်ပါတယ်။ မန်နေဂျာသစ် ရွေးချယ်မှုမှာ ကလော့ပ်ရဲ့ အကြံပေးမှု လုံးဝ ပါဝင်မှာ မဟုတ်ပါဘူး။ လီဗာပူးအသင်း စီအီးအို Billy Hogan ကပဲ FSG ဥက္ကဋ္ဌ Mike Gordon ကတော့ မန်နေဂျာရှာဖွေရေးမှာ အစိတ်အပိုင်းအဖြစ် ပါဝင်မယ်လို့ အတည်ပြုပါတယ်။ Mike Gordon ဟာ ဘော့စတွန်နဲ့ မာဆေးဆိုဒ်ကြားက အဓိက ချိတ်ဆက်သူအဖြစ် လူသိများသူ ဖြစ်ပါတယ်။ မန်နေဂျာသစ် မခန့်ခင်မှာ လီဗာပူးအသင်းဟာ အားကစားဒါရိုက်တာ ရာထူးကို အရင်ဆုံး အသစ် ခန့်မယ်လို့ သိရပါတယ်။ လက်ရှိ ဒါရိုက်တာ ဂျော့ရှမတ်ကီဟာ ဇန်နဝါရီ အကုန်မှာတင် လီဗာပူးကနေ ထွက်ခွာမှာပါ။ အားကစားဒါရိုက်တာဟာ အသစ်ရောက်လာမယ့် မန်နေဂျာရဲ့ လုပ်ငန်းစဉ်တွေအပေါ် လွှမ်းမိုးမှု ကြီးမားမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/klopp-will--678x381.jpg",
"imgurl2":"https://lfcthadin.com/wp-content/uploads/2024/01/klopp-will--678x381.jpg",
"imgurl3":"no",
"video":"no"
 },

        {"ndate":"Jan  27 , 2024",
"htext":"FSG ကြောင့်လား၊ နည်းပြသစ်ရော ရွေးပေးမှာလား၊ ကလော့ပ် လီဗာပူးက ထွက်မယ် ဆိုတဲ့ ဆုံးဖြတ်ချက် နောက်ဆက်တွဲ သိထားရမယ့် အချက်များ",
"btext1":"ယာဂင်ကလော့ပ် က ဒီရာသီကုန်ရင် လီဗာပူးအသင်းကနေ ထွက်ခွာမယ် ဆိုတဲ့ ဆုံးဖြတ်ချက်ကို မနေ့က ရုတ်တရက် အသိပေး ကြေညာသွားပါတယ်။ ဒီသတင်း နောက်ဆက်တွဲမှာ ဘာကြောင့် ဘယ်လို ဖြစ်မယ် သို့လော သို့လော ဖြစ်မှုတွေ အများကြီး ရှိပြီး ဒီထဲက မီဒီယာတွေ့ဆုံမှုအတွင်း ကလော့ပ် ကိုယ်တိုင် ပြောထားတဲ့ အချက် တစ်ချိုကို စုစည်း ဖော်ပြပေးပါမယ်။ ၁) ဒီလို လီဗာပူး အသင်း မန်နေဂျာ ရာထူးကနေ အနားယူတဲ့ အဓိက အကြောင်းအရင်း တစ်ခုကတော့ ကလော့ပ်က သူ ပင်ပန်းနေပြီ ဖြစ်လို့ပါ လို့ ဆိုပါတယ်။ ",
"btext2":"၂) ကလော့ပ်က လီဗာပူး အပြင် အခြားသော အင်္ဂလိပ် ကလပ်အသင်း တစ်သင်းသင်းကို လုံးဝ နည်းပြတော့မှာ မဟုတ်ဘူးလို့ အပြတ် ပြောထားပါတယ်။ ဒါဟာ လီဗာပူးအသင်းနဲ့ ပရိသတ်တွေကို ချစ်ခင်လေးစားမှုကြောင့် ဖြစ်ပါတယ်။ ၃) ကလော့ပ် ထွက်ခွာသလို သူ့ရဲ့ လက်ထောက် နည်းပြ ပက်လင်ဒါးစ် အပါအဝင် နည်းပြ အဖွဲ့ဝင် အားလုံးလည်း နှုတ်ထွက်မှာပါ။ နွေကမှ ရောက်လာတဲ့ အားကစား ဒါရိုက်တာလည်း ပါဝင်ပါတယ်။ ၄) လီဗာပူး နည်းပြသစ် ဖြစ်လာဖို့ ရေပန်းစားလာတဲ့ နည်းပြ ၇ ဦးလောက်ထိ ရှိနေပြီး လီဗာပူး ကွင်းလယ်ဟောင်း လက်ရှိ ဘိုင်ယန်လီဗာကူဆင် နည်းပြ ဇာဗီ အလွန်ဆိုကတော့ ပရိသတ်တွေ အကြိုက်ဆုံး ဖြစ်နေပါတယ်။ ၅) အလွန်ဆိုရဲ့ လီဗာကူဆင်နဲ့ စာချုပ်မှာ စာချုပ်ဖျက်သိမ်းကြေးတွေ ဘာတွေ မပါဝင်ပါဘူး။ ဒါကြောင့် သူ့ရဲ့ လက်ရှိ ကလပ်က အလွန်ဆို ကို ဇွတ်ဆွဲထားလို့ ရမှာ မဟုတ်ဘဲ စပိန်သားရဲ့ သဘောထား အပေါ်ပဲ မူတည်ပါမယ်။ ၆) နောက်ထပ် ရေပန်းစားတဲ့ နည်းပြလောင်းက ဘရိုက်တန်မှ ဒီဇာဘီ ဖြစ်ပြီး ၎င်းကို မေးခွန်းထုတ်ကြရာမှာတော့ လက်ရှိကလပ် အပေါ်ပဲ အာရုံစိုက်ထားတယ် လို့ ဖြေပါတယ်။ ၇) ကလော့ပ်က လီဗာပူး နည်းပြသစ် ရွေးချယ်ရေး အတွက် FSG အား ဝင် အကြံပေးမှာ မဟုတ်ပါဘူး။ အသင်းကနေ ထွက်သွားတဲ့ လူအို တစ်ယောက်ဆီကနေ အကြံဉာဏ်လည်း မလိုအပ်ပါဘူး လို့ ကလော့ပ်က ခပ်ဘွင်းဘွင်းပဲ ပြောပါတယ်။ ",
"btext3": " ၈) ကလော့ပ်ကတော့ အသင်းကနေ ထွက်ခွာသွားရခြင်းဟာ FSG ကြောင့် မဟုတ်ပါဘူးလို့ ပြောပါတယ်။ ပရိသတ်တွေထံက ဘာအသံ ထွက်လာမယ် မျှော်လင့်မိထားတဲ့ ကလော့ပ် ကိုယ်တိုင်က ဒါကို အသေအချာ ထည့် ဖြေရှင်းထားပါတယ်။ သူကတော့ အသင်းပိုင်ရှင်တွေဟာ အသင်းကို အများကြီး ပံ့ပိုးပေးခဲ့ပါတယ် လို့ ဆိုပါတယ်။ ၉) ဘွန်ကီတွေရဲ့ အလေးပေးမှုမှာ အလွန်ဆို၊ ဒီဇာဘီနဲ့ စတီဗင် ဂျရတ် တို့က လီဗာပူး နည်းပြသစ် ဖြစ်လာဖို့ ရေပန်း အစားဆုံး ဖြစ်နေပါတယ်။ ၁ဝ) ကလော့ပ်ရဲ့ လီဗာပူး နည်းပြ ဘဝ နောက်ဆုံးပွဲကတော့ သိပ် မဝေးတော့ပါဘူး။ လာမယ့် မေလလောက် ကျရင် အသင်း ပရိသတ်တွေ ချုံးပွဲချ ငိုကြွေးရမယ့် နှုတ်ဆက်ပွဲ ရောက်လာတော့မှာပါ။ သတင်းကောင်းအဖြစ် ကလော့ပ်က လီဗာပူးအတွက် ဆုဖလား ၃ လုံးလောက် ယူပေးသွားနိုင်ပါသေးတယ်။     ",
"imgurl1":"https://lfcthadin.com/wp-content/uploads/2024/01/klopp-678x381.jpg",
"imgurl2":"https://lfcthadin.com/wp-content/uploads/2024/01/klopp-678x381.jpg",
"imgurl3":"no",
"video":"no"
 },

        {"ndate":"Jan  26 , 2024",
"htext":"ကလော့ပ်ရဲ့ လီဗာပူးနည်းပြ နေရာ ဆက်ခံဖို့ ရေပန်းစားမှု ထိပ်ဆုံး ရောက်လာသူ",
"btext1":"ရာသီကုန်ရင် လီဗာပူးအသင်းကနေ ယာဂင်ကလော့ပ် ထွက်ခွာမယ့် သတင်းဟာ ဘောလုံးလောကကို ပျံ့နှံ့သွားခဲ့ပါပြီ။ အားလုံး မေးခွန်းထုတ်လာတဲ့ ကိစ္စကတော့ လီဗာပူးအသင်းရဲ့ နောက်ထပ် မန်နေဂျာသစ်က ဘယ်သူဖြစ်လာမလဲ? ပါပဲ။ နာမည်ကျော် မန်နေဂျာ အများအပြားကို သတင်းတွေက ဖော်ပြလာပေမယ့် လီဗာပူးပရိသတ်တွ သိကြတဲ့ နာမည်တစ်ခုကတော့ ရှေ့ကို ရောက်လာနေပါတယ်။ သူကတော့ အသင်းရဲ့ ကွင်းလယ်လူဟောင်း ဇာဗီ အလွန်ဆိုပဲ ဖြစ်ပါတယ်။ ",
"btext2":"၂၀၀၄ မှာ ရီးရဲလ်ဆိုစီဒက်ကနေ လီဗာပူးကို ရောက်လာခဲ့တဲ့ အလွန်ဆိုဟာ ၅ ရာသီကြာ ကစားခဲ့ပါတယ်။ လက်ရှိ ဘွန်ဒက်လီဂါကလပ် လေဗာကူဆင်ကို ကိုင်တွယ်နေပြီး ဘိုင်ယန်မြူးနစ်ကို ကျော်ဖြတ်ကာ ဇယားထိပ်မှာ ရှိနေတာပဲ ဖြစ်ပါတယ်။ အလွန်ဆိုနဲ့ လေဗာကူဆင်ကြားမှာ စာချုပ်ပါ သဘောတူညီမှု ရှိထားပြီး အသင်းဟောင်းတွေဖြစ်တဲ့ လီဗာပူးနဲ့ ရီးရဲလ်တို့က ခေါ်ယူလိုရင် ထွက်ခွင့်ပေးရမယ့် အချက်ဟာ ဒီနွေမှာ အသက်ဝင်မယ်လို့ သိရပါတယ်။ ဒါပေမယ့် ဒီအချက်ဟာ တရားဝင် စာရွက်ပေါ်မှာ ပါဝင်တာထက် ပုဂ္ဂိုလ်ရေးရာ သဘောတူညီမှု ယူထားတာလို့လည်း သိထားရတယ်။ အလွန်ဆိုရဲ့ ကိုင်တွယ်တဲ့ ပုံစံဟာ လီဗာပူးအသင်းမှာ FSG တည်ဆောက်ထားတာနဲ့ အံ့ဝင်ဖွယ်ရှိပြီး စပိန်သားဟာလည်း အားကစားဒါရိုက်တာ အဖွဲ့နဲ့အတူ လက်တွဲ လုပ်ဆောင်ရတာကို နှစ်သက်သူလို့ နားလည်ထားရပါတယ်။ အလွန်ဆိုနဲ့အပြိုင် ဘရိုက်တန်မှ ဒီဇာဘီကလည်း သတင်းထွက်နေပေမယ့် အခုချိန်ထိတော့ စပိန်သားကပဲ ရှေ့ပြေးနေတာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/alonson-de-zerbi-klopp--678x381.jpg",
"imgurl2":"https://lfcthadin.com/wp-content/uploads/2024/01/alonson-de-zerbi-klopp--678x381.jpg",
"imgurl3":"https://lfcthadin.com/wp-content/uploads/2024/01/klopp-replace.jpg",
"video":"no"
 },


         {"ndate":"Jan  26 , 2024",
"htext":"မန်နေဂျာ ဘဝကနေပါ အနားယူဖွယ်ရှိကြောင်း ကလော့ပ် အရိပ်အမြွက် ပြောလာ",
"btext1":"လီဗာပူးအသင်းဘက်က မန်နေဂျာ ယာဂင်ကလော့ပ်နဲ့ လက်ထောက် နည်းပြ ၂ ဦးဖြစ်တဲ့ ပပ်လင်ဒါး၊ ပီတာတို့အပြင် တိုးတက်မှုဆိုင်ရာ နည်းပြ ဗစ်တာ မာတိုစ့်ပါ ရာသီကုန်ရင် ရာထူးက နှုတ်ထွက်မယ်လို့ ကြေညာလိုက်ပါတယ်။ စိတ်ဝင်စားစရာကတော့ ၂၀၂၆ ခုနှစ်ထိ လီဗာပူးနဲ့ စာချုပ်ရှိထားတဲ့ ကလော့ပ်ဟာ ခပ်စောစော ရာထူးက နှုတ်ထွက်ပေမယ့် အချိန်တစ်ခုယူပြီး နည်းပြလောကထဲ ပြန်ဝင်လာမလား မသိနိုင်သေးပါဘူး။ လီဗာပူးရဲ့ ပြည်တွင်းပြိုင်ဘက် တစ်သင်းထံတော့ လုံးဝ ပြောင်းမှာ မဟုတ်ကြောင်း ကလော့ပ်က အတည်ပြုပါတယ်။ ကလော့ပ်က ” မန်နေဂျာလောကထဲ ပြန်ဝင်လာဦးမလားဆိုရင်? အခုလောလောဆယ်တော့ နိုး လို့ပဲ ဖြေချင်ပါတယ်။ ဒါပေမယ့် ဘာဖြစ်လာမယ်ဆိုတာ မသိပါဘူး။ ခံစားချက်အပေါ် မူတည်ပါသေးတယ်။ ",
"btext2":"သေချာပေါက် ပြောနိုင်တာက လီဗာပူးရဲ့ အင်္ဂလန်ပြိုင်ဘက် ကလပ်အသင်း တစ်သင်းကို ကျနော် ဘယ်တော့မှ ကိုင်တွယ်မှာ မဟုတ်ပါဘူး။ ဒါတော့ ၁၀၀% သေချာပါတယ်။ လီဗာပူးကလပ်နဲ့ လီဗာပူးပရိသတ်တွေအပေါ် ကျနော်ရဲ့ မြတ်နိုးမှုက သိပ်ကြီးမားပါတယ်။ ပြိုင်ဘက်အသင်းထံ မသွားနိုင်ပါဘူး။ တစက္ကန့်လေးတောင် သွားဖို့ မစဉ်းစားပါဘူး ” လို့ ပြောပါတယ်။ ရာသီမကုန်ရင် အခုလို ကြေညာရတာကတော့ လီဗာပူးအသင်း ပြင်ဆင်ဖို့ရာ အချိန်ရအောင် ဖြစ်ပါတယ်။ ၈ နှစ်ခွဲကြာမှာ ကလပ်နဲ့ လမ်းခွဲမယ့် ကလော့ပ်နေရာ ဘယ်သူ့ကို အစားထိုးမလဲကတော့ အတော်လေး စိတ်ဝင်စားခံလာရပါတယ်။ “ ကျနော်ရဲ့ ဝန်ထမ်းတွေ ခပ်စောစော သိရဖို့ လိုပါတယ်။ အထူးသဖြင့် ကလပ်က ခပ်စောစောသိပြီး ခပ်စောစော ပြင်ဆင်ချိန်ရဖို့ လိုပါတယ်။ အခုလို တရားဝင် မကြေညာဘူးဆိုရင် အချို့ အရေးကြီးတဲ့ ကိစ္စတွေ လုပ်လို့ကိုင်လို့ မရနိုင်တာမျိုး ရှိပါတယ်။ ",
"btext3": "   ကလပ်က အချိန်လိုပါတယ်။ ကုန်ခဲ့တဲ့ နှစ်တွေမှာ အသင်းအပေါ် ကျနော်ရဲ့ ရာထူးက လွှမ်းမိုးမှု ရှိထားပါတယ်။ တမင်ရည်ရွယ်တာ မဟုတ်ပေမယ့် ဒါက ဖြစ်လာခဲ့ပါပြီ ” လို့ ရာထူးကနေ နှုတ်ထွက်ကြောင်း ကြေညာရမှုကို ကလော့ပ်က ရှင်းပြခဲ့ပါတယ်။ ရာသီကုန်ရင် လီဗာပူးအသင်းရဲ့ အရေးကြီး နည်းပြ ၄ ဦးအပြင် အားကစားဒါရိုက်တာ ရှမတ်ကီလည်း ထွက်ခွာမှာမို့ ကွင်းတွင်းရေးရာတွေအတွက် နည်းပြအဖွဲ့ အသစ် ထည့်တွင်းဖို့ လိုအပ်လာပြီ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/9898377387445-678x381.jpg",
"imgurl2":"https://lfcthadin.com/wp-content/uploads/2024/01/9898377387445-678x381.jpg",
"imgurl3":"no",
"video":"no"
 },

         {"ndate":"Jan  26 , 2024",
"htext":"BREAKING: သူ့မှာ ခွန်အားမရှိတော့လို့ လီဗာပူးကနေ ရာသီကုန် ထွက်မယ်လို့ ကလော့ပ် ကြေညာ",
"btext1":"လီဗာပူးအသင်းနဲ့ ၂၀၂၆ ခုနှစ်ထိ စာချုပ်ရှိထားတဲ့ ကလော့ပ်ဟာ မျှော်လင့်ထားတာထက် ပိုစောလျင်စွာပဲ ရာသီကုန်ရင် အသင်းကနေ ထွက်ခွာမယ်လို့ တရားဝင် ကြေညာလိုက်ပါတယ်။ ကလော့ပ်ကတော့ လီဗာပူးအသင်း နည်းပြတာဝန်ကို ဆက်လက် ရယူဖို့ရာ သူ့မှာ ခွန်အားမရှိတော့တာကြောင့် အခုလို ရာထူးကနေ နှုတ်ထွက်မှာဖြစ်တဲ့အကြောင်း အသင်းဝဘ်ဆိုဒ်ကနေ ထုတ်ဖော်ခဲ့တာပါ။ လက်ရှိကနေ ရာသီကုန်အထိတော့ အသင်းရဲ့ နည်းပြတာဝန်ကို ဆက်လက် ရယူပေးသွားဦးမှာ ဖြစ်ပါတယ်။ ",
"btext2":"ပရိသတ်တွေကို နည်းပြကလော့ပ်ကပဲ “ ဒီအချိန်မှာ လူအတော်များများက ဒီသတင်းအတွက် ထိတ်လန့်သွားကြမယ်ဆိုတာ ကျနော် နားလည်ပါတယ်။ ဒါကို ပထမဆုံးအကြိမ် အားလုံး ကြားသိရတာပါ။ ဒါပေမယ့် တတ်နိုင်သလောက် ကျနော် ရှင်းပြသွားပါမယ်။ ဒီအသင်းနဲ့ပတ်သက်ပြီး အရာအားလုံးကို ကျနော် မြတ်နိုးပါတယ်။ ဒီမြို့ကိုလည်း ကျနော် ချစ်ပါတယ်။ ကျနော်တို့ရဲ့ ပရိသတ်တွေ၊ အသင်းနဲ့ ဝန်ထမ်းတွေ အားလုံးကို ချစ်မြတ်နိုးပါတယ်။ ဒါပေမယ့် ဒီဆုံးဖြတ်ချက် လုပ်ရတော့မယ့် အချိန် ရောက်လာပြီလို့ ထင်ပါတယ်။ ကျနော် ခွန်အားကုန်ဆုံးသွားပြီလို့ ပြောရမလားပဲ။ အခုချိန်မှာတော့ ဘာပြဿနာမှ မရှိသေးပါဘူး။ တချိန်ချိန်ကျရင်တော့ ဒါကို ကြေညာရမယ်ဆိုတာကို ကျနော် သိပါတယ်။ အခု ဒီကိစ္စကို ထုတ်ပြောရတာပါ။ ",
"btext3": "   ဒီအလုပ်ကြီးပဲ ထပ်ဖန်တလဲလဲ ကျနော် ဆက်မလုပ်နိုင်ပါဘူး။ ကျနော်တို့တွေ အချိန်အတော်ကြာ အတူတူရှိခဲ့တယ်၊ အတူကျော်ဖြတ်ခဲ့ရတယ်။ အားလုံးကို ကျနော် လေးစားမှုတွေ ချစ်ခင်မှုတွေ တိုးလာပါတယ်။ ဒါကြောင့်ပဲ အမှန်တရားကို ပွင့်ပွင့်လင်းလင်း ချပြလာတာပါ ” လို့ ထုတ်ပြောခဲ့ပါတယ်။ ရာသီကုန်မှာတော့ ကလော့ပ် အပြင် လက်ထောက်နည်းပြ ပပ်လင်ဒါး၊ ပီတာနဲ့တကွ တိုးတက်မှုဆိုင်ရာနည်းပြ ဗစ်တာမာတိုစ့်တို့လည်း ရာထူးကနေ ထွက်ခွာကြမယ်လို့ သိရပါတယ်။   ",
"imgurl1":"https://lfcthadin.com/wp-content/uploads/2024/01/lfc-klopp-out-678x381.jpg",
"imgurl2":"https://lfcthadin.com/wp-content/uploads/2024/01/lfc-klopp-out-678x381.jpg",
"imgurl3":"no",
"video":"no"
 },


         {"ndate":"Jan  26 , 2024",
"htext":"ကလော့ပ်က လူစုံတော့မယ်လို့ အသိပေးလာ၊ သီယေဂိုနဲ့ ဘာ့ဂျ်ဆီတစ် အကြောင်းလည်း ပါဝင်",
"btext1":" နည်းပြကလော့ပ်ကတော့ ဖေဖော်ဝါရီလမှာ လီဗာပူးအသင်းဟာ လူစုံနည်းပါးဖြင့် ပြိုင်ပွဲတွေကို ယှဉ်ပြိုင်တော့မယ့်အကြောင်း ထုတ်ပြောလာပါတယ်။ ဒီတစ်ကြိမ် နည်းပြရဲ့ ပြောဆိုမှုမှာ လွန်ခဲ့တဲ့ မေလမှာ ဒဏ်ရာကြောင့် အနားယူနေခဲ့ရကတည်းက အသင်းလူစာရင်းမှာ မပါနိုင်ခဲ့တဲ့ သီယေဂိုအကြောင်း အကောင်းမြင်မှုလည်း ပါလာခဲ့ပါတယ်။ သီယေဂိုဟာ လီဗာပူးပွဲပေါင်း ၃၉ ပွဲထိကို လွဲချော်ထားသူပါ။ ကလော့ပ်က “ ကျနော်တို့ တကယ်ကိုပဲ အခြေအနေ ကောင်းနေပါပြီ။ ဒဏ်ရာတွေ ထပ်ဖြစ်စရာ မရှိတော့ပါဘူး။ များပြားတဲ့ပွဲတွေ ရောက်လာပါတော့မယ်။ တချိန်လုံး ကစားရတော့မှာမို့ ကစားသမား အားလုံး ပြန်လာနိုင်ဖို့ လိုနေပါပြီ။ သီယေဂိုနဲ့ စတီဖန်တို့ အနှေးနဲ့အမြန် ပြန်သက်သာလာဖို့ မျှော်လင့်ပါတယ်။ အဲ့တာက သိပ်ကောင်းပါလိမ့်မယ်။ ကိုစတက်ကလည်း ကြံ့ခိုင်မှုရဖို့ နီးစပ်နေပါပြီ။ သူ့အရိုး ပြန်ပြီး သန်မာလာဖို့ အချိန်ကို ကျနော်တို့ စောင့်နေတာပါ။",
"btext2":"အခုချိန်မှာ ဘယ်သူက အသင်းနဲ့အတူ ပြန်ပြီး ပါဝင်ဖို့ လုံလောက်ပြီလဲ ဆိုတာကို ကျနော်တို့ အဖြေရှာရတော့မယ်။ အဲ့လိုပဲ ပြောလိုပါတယ်။ ” လို့ ပြောဆိုခဲ့ပါတယ်။ နည်းပြကလော့ပ်ကတော့ နော်ဝစ်ချ်ပွဲမှာ ရိုဘို၊ ဒွန်နဲ့ ထရန့်တို့ ပါဝင်နိုင်ဖို့ အခွင့်အရေး ရှိနေတယ်လို့ အတည်ပြုသွားခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/thaigo-kostas-bar-678x381.jpg",
"imgurl2":"https://lfcthadin.com/wp-content/uploads/2024/01/thaigo-kostas-bar-678x381.jpg",
"imgurl3":"https://lfcthadin.com/wp-content/uploads/2024/01/thaigo-back-lfc-traning.jpg",
"video":"no"
 },
         {"ndate":"Jan  26 , 2024",
"htext":"အပြောင်းအရွှေ့မှာ အသင်း စိတ်ဝင်စားမှု ပြသနေတဲ့ ကစားသမားများ၊ ပါလင်ညာရဲ့ ဂုဏ်ပြုစကားနဲ့ နံနက်ခင်း လီဗာပူး သတင်းတိုများ",
"btext1":" လီဗာပူးအသင်းက အသင်းကောင်းဖြစ်ပြီး ကာရာဘောင်းဖိုင်နယ်မှာ ဒီလို အသင်းနဲ့ ယှဉ်ပြိုင်ရမှာ ကျေနပ်မိတယ်လို့ ချယ်ဆီးနည်းပြ ပိုချက်တီနိုက ပြောပါတယ်။ တိုက်စစ်မှူး ဂက်ပိုက ပြိုင်ဘက်ကွင်းတွေထဲ ပြင်းပြတဲ့ ပရိသတ်အားပေးမှု အရှိဆုံး ကွင်းဆိုရင်တော့ စပါးကွင်းဖြစ်တယ်လို့ ပြောပါတယ်။ သူကပဲ ဘယ်တောင်ပံမှာ ကစားရတာကို အကြိုက်ဆုံးလို့ ဖွင့်ဟပါသေးတယ်။ ဖူလ်ဟမ်ကွင်းလယ်လူ ပါလင်ညာက သူတို့ကို ကျော်ဖြတ်ပြီး ဖိုင်နယ်တက်သွားတဲ့ လီဗာပူးအသင်းအား ဂုဏ်ပြုပါတယ်လို့ လူမှုကွန်ယက်ကနေ ဖော်ပြသွားပါတယ်။",
"btext2":" တံကောက်ကြော ဒဏ်ရာကနေ ပြန်သက်သာလာရေး ကုသမှု ခံယူဖို့အတွက် မိုဆာလာ အက်ဆာလေ့ကျင့်ရေးကို ပြန်ရောက်နေပါပြီ။ အမေရိကန် NFL အသင်း New Tennessee Titans ရဲ့ နည်းပြချုပ်ကတော့ ” လီဗာပူးအသင်းရဲ့ နည်းပြ ကလော့ပ်က အတူတကွ ကြိုးစားကြမယ်ဆိုရင် အရမ်းကောင်းတဲ့ တစ်ခုခု အောင်မြင်နိုင်မယ်လို့ ပြောခဲ့ပါတယ်။ ဒါကို ကျနော် ယုံကြည်ပါတယ်။ အသင်းမှာ ကျနော်လည်း အဲ့လို လုပ်မှာပါ ” လို့ ကလော့ပ်ရဲ့ နည်းပြမှုကို ကိုးကားခဲ့ပါတယ်။ တေလာမော်တန်က သူဟာ ငယ်စဉ်တည်းက အလွန်ဆိုကို အားကျပြီး လီဗာပူးကော အဲဗာတန်မှာပါ ခြေစမ်းမှုတွေ လုပ်ခဲ့ကြောင်းနဲ့ လီဗာပူးကတော့ ရင်ဘတ်ထဲက အသင်းပါလို့ ထုတ်ပြောပါတယ်။",
"btext3": "  ဘိုင်ယန်မြူးနစ်ကနေ ထွက်ခွာလိုတဲ့ ကမ်မစ်ကို နွေစျေးကွက်ကျရင် ခေါ်ယူလိုနေတဲ့ ကလပ်တွေထဲ လီဗာပူးအသင်းကလည်း မန်စီးတီးနည်းတူ ပါဝင်နေပါတယ်။ ဆိုစီဒက် အသင်းရဲ့ ဂျပန်လက်ရွေးစင် ကစားသမား ကူဘိုကို သဘောကျနေတဲ့ အသင်းတွေထဲ လီဗာပူးလည်း ပါဝင်နေပါတယ်။ လေဗာကူဆင် ခံစစ်မှူး Piero Hincapie ဟာ လီဗာပူးအသင်းရဲ့ ခံစစ် ပစ်မှတ် တွေထဲက တစ်ဦးဖြစ်ပြီး နွေမှာတော့ ဗဟိုခံစစ်ပိုင်း ခေါ်ယူရေးက ဦးစားပေး ဖြစ်လာပါမယ်။    ",
"imgurl1":"https://lfcthadin.com/wp-content/uploads/2024/01/9102612025-678x381.jpg",
"imgurl2":"https://lfcthadin.com/wp-content/uploads/2024/01/9102612025-678x381.jpg",
"imgurl3":"https://lfcthadin.com/wp-content/uploads/2024/01/mo-return-.jpg",
"video":"no"
 },


         {"ndate":"Jan  25 , 2024",
"htext":"သစ္စာမရှိတဲ့ ဆာလာဆိုပြီး ဝေဖန်မှု အရမ်းများနေခြင်းအပေါ် အရှိတရားကို လက်ခံကြဖို့ ကလော့ပ် ထွက်ရှင်း",
"btext1":"မိုဆာလာရဲ့ ဒဏ်ရာ ပြဿနာ ထင်ထားတာထက် ပိုဆိုးရွားနေခြင်းဟာ လက်ရွေးစင်နဲ့ ကလပ်ကြားမှာ အက်ကြောင်းတွေ ထွက်ပေါ်လာစေသလို ကစားသမားရဲ့ ပုံရိပ်ကိုလည်း ထိခိုက်မှု ဖြစ်လာစေပါတယ်။ အာဖရိကဖလား ပြိုင်ပွဲထံ သွားရောက် ယှဉ်ပြိုင်ရင်း ဆာလာ တံကောက်ကြော ဒဏ်ရာ ရခဲ့တာပါ။ အီဂျစ်အသင်းက ၂ ပွဲပယ် နားရမယ်လို့ သတင်းထုတ်ပြန်ခဲ့ပေမယ့် ကစားသမားရဲ့ အေးဂျင့်နဲ့ အီဂျစ်အသင်း ဆရာဝန်တို့ရဲ့ ဖော်ထုတ်မှုအရ ဒဏ်ရာက ပိုပြင်းထန်နေကြောင်း သိလာရပါတယ်။ နောက်ဆက်တွဲအဖြစ် လီဗာပူးဘက်က သတင်းထုတ်ပြန်ရာမှာတော့ ဆာလာရဲ့ ဒဏ်ရာဟာ မျှော်လင့်ထားတာထက် ပိုပြင်းထန်တယ်လို့ ပါဝင်လာခဲ့ပါတယ်။ ဆာလာဟာ တံကောက်ကြော ဒဏ်ရာကြောင့် ၁ လ ဝန်းကျင် အနားယူရနိုင်ပါတယ်။ ",
"btext2":"လီဗာပူးအသင်းဘက်က ဆာလာကို အက်ဆာထံ ပြန်ခေါ်ပြီး သေချာလေး စစ်ဆေးမှုနဲ့တကွ ပြန်လည် ထူထောင်ရေးကို သေချာလေး ပြုလုပ်လိုပါတယ်။ ဆာလာ ကိုယ်တိုင်ကတော့ အီဂျစ်အသင်းမှာ ဆက်နေလိုပါတယ်။ ဒါပေမယ့် ဆာလာကို အက်ဆာထံ ပြန်ပို့ဖို့ အီဂျစ်နဲ့ လီဗာပူးအသင်းကြား သဘောတူညီမှု ရထားခဲ့ပါပြီ။ အီဂျစ်သတင်းဌာနတွေနဲ့ အီဂျစ်အသင်း ပရိသတ်တွေဘက်ကတော့ အဲ့လို မမြင်ဘဲ ဆာလာဟာ ဒဏ်ရာ အကြောင်းပြပြီး လက်ရွေးစင်အသင်းကို စွန့်ခွာလိုတယ်လို့ မြင်နေကြပါတယ်။ ဆာလာဟာ အီဂျစ်အပေါ် သစ္စာမရှိဘူးဆိုတဲ့ စွဲချက်တွေကလည်း ပြင်းထန်လာနေပါပြီ။ ဖူလ်ဟမ်ကို အနိုင်ရအပြီး မီဒီယာတွေ့ဆုံချိန်မှာ ဆာလာကို နိုင်ငံအတွက် သစ္စာမရှိသူလို့ ဝေဖန်နေကြခြင်းအပေါ် ကလော့ပ်က ကာကွယ်ပေးသွားခဲ့ပါတယ်။ ",
"btext3": "  ကလော့ပ်ကတော့ “ ဆာလာကို ပြန်ခေါ်ရေး ဆွေးနွေးမှုတွေမှာ ကျနော် မပါပါဘူး။ အီဂျစ်ကော လီဗာပူးအသင်းကပါ ဆာလာ အမြန်ဆုံး ပြန်ကောင်းလာဖို့ကိုပဲ စိတ်အားထက်သန်နေကြတာပါ။ အီဂျစ်နဲ့အတူ ဆာလာ ဆက်နေမယ်ဆိုရင် သူ သေချာလေး ကုသခွင့်ရမှာ မဟုတ်ပါဘူး။ ဆာလာကို သေချာလေး မကုရင် ကြံ့ခိုင်ရေးက နှောင့်နှေးမှုတွေ ရှိလာမယ် အထူးသဖြင့် အီဂျစ်အသင်း နောက်အဆင့် တက်သွားရင်ပေါ့။ ဆာလာကို အီဂျစ်ကနေ ခေါ်ထုတ်လိုတာ မဟုတ်ဘူး။ သူ့ကို လီဗာပူးထံ ပြန်ခေါ်တာ အကောင်းဆုံး ဆေးကုသမှု လုပ်ပေးချင်လို့ပါ။ အီဂျစ်အသင်း ဖိုင်နယ်တက်သွားလို့ ဆာလာ ကြံ့ခိုင်နေရင် မို ပြန်သွားရမယ်ဆိုတာ ၁၀၀% အာမခံပါတယ်။ မိုလည်း ဒါကို လိုချင်ပါတယ်။ မိုဆာလာရဲ့ သစ္စာတရားအကြောင်း မေးခွန်းထုတ်နေတဲ့သူတွေ အနေနဲ့ ကိုယ့်ဘာသာပဲ ပြန်ပြီး မေးခွန်းထုတ်ကြပါ။ မိုဆာလာဟာ ကျနော်ဘဝ မြင်ဖူးသမျှ အီဂျစ်သားတွေထဲ သစ္စာအရှိဆုံးလူပါ ” လို့ တုန့်ပြန်သွားခဲ့တာ ဖြစ်ပါတယ်။ အခုချိန်ထိတော့ လီဗာပူးကို ဆာလာ ပြန်ရောက်လာကြောင်း သတင်းမျိုး ကြားသိရခြင်း မရှိသေးတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/klopp-salah-lfc-thadin-egpt-678x381.jpg",
"imgurl2":"https://lfcthadin.com/wp-content/uploads/2024/01/klopp-salah-lfc-thadin-egpt-678x381.jpg",
"imgurl3":"no",
"video":"no"
 },

         {"ndate":"Jan  25 , 2024",
"htext":"၂၀၂၃ ဝင်ငွေစာရင်းတွေ ထွက်ပေါ်လာပြီး မန်စီးတီး၊ ယူနိုက်တက်နောက် ရောက်သွားတဲ့ လီဗာပူး",
"btext1":"Deloitte Money League ရဲ့ နှစ်ပတ်လည် အစီရင်ခံစာ ထွက်ပေါ်လာရာမှာ လီဗာပူးအသင်းဟာ ထိပ်တန်း အသင်း ၂၀ အတွင်းမှာ အဆိုးရွားဆုံး ကျဆင်းသွားတဲ့ အသင်းဖြစ်လာခဲ့ပါတယ်။ ၂၀၂၂ တုန်းက ဝင်ငွေ ပေါင် ၅၉၄.၃ သန်း ရှိခဲ့ရာကနေ ၂၀၂၃ မှာတော့ ပေါင် ၅၉၃.၈ သန်း ဝင်ငွေရှိခဲ့ပါတယ်။ ဝင်ငွေပိုင်း သိပ်မလျော့နည်းပေမယ့် အဆင့်မှာတော့ မနှစ်က ၃ နေရာကနေ ဒီနှစ်မှာ ၇ အထိကို ကျဆင်းသွားခဲ့ပါတယ်။ မနှစ်ကရာသီ ချန်ပီယံလိဂ်ကနေ ခပ်စောစော ထွက်ခဲ့ရခြင်းကြောင့် လီဗာပူးအသင်းရဲ့ ရုပ်သံ ထုတ်လွှင့်ကြေးတွေ နည်းပါးခဲ့တာဖြစ်တယ်။ ကွင်းဝင်ကြေးမှာလည်း လျော့နည်းခဲ့ပါတယ်။ ဒါပေမယ့်လို့ စီးပွားရေးဆိုင်ရာ စပွန်ဆာ ရှာဖွေနိုင်စွမ်းကနေတော့ ဝင်ငွေ တိုးတက်ခဲ့တာ ဖြစ်ပါတယ်။ ဒီရာသီမှာ ချန်ပီယံလိဂ်ပြိုင်ပွဲထံ ပါဝင်ခွင့်မရခဲ့ခြင်းရဲ့ အကျိုးဆက်ကတော့ နောက်နှစ်မှ ရင်ဆိုင်ရမှာဖြစ်ပါတယ်။ အသင်းဟာ စပွန်ဆာပိုင်းမှာ ဝင်ငွေ ကောင်းမွန်နေဆဲဖြစ်ပြီး Standard Chartered နဲ့ ကာလရှည် လက်မှတ်ထိုးနိုင်ခဲ့ခြင်းကနေ အကျိုးအမြတ် ရနေတာဖြစ်ပါတယ်။ ",
"btext2":"၂၀၂၂ နဲ့ ၂၀၂၃ တွေမှာ လီဗာပူးအသင်းဟာ တန်ဖိုးကြီး ကုမ္ပဏီတွေနဲ့ လက်တွဲနိုင်ခြင်းကြောင့် စီးပွားရေးဆိုင်ရာ commercial performance မှာတော့ ကောင်းမွန်နေသေးတာပါ။ ဒါပေမယ့်လည်း ထိပ်ဆုံးမှာ ရှိနေတဲ့ ရီးရဲလ်မက်ဒရစ်ရဲ့ ဝင်ငွေ ပေါင် ၇၂၃ သန်း၊ ဒုတိယနေရာမှာ ရှိနေတဲ့ မန်စီးတီးရဲ့ ဝင်ငွေ ပေါင် ၇၁၈.၂ သန်းအပြင် အဆင့် ၅ နေရာမှာ ရှိနေတဲ့ ယူနိုက်တက် ပေါင် ၆၄၈.၅ သန်းတို့နဲ့ နှိုင်းယှဉ်ရင်တော့ အများကြီး ကွာဟသွားခဲ့တာ ဖြစ်ပါတယ်။ ဝင်ငွေ စုစုပေါင်းရဲ့ ၆၃% ကို အသင်းရဲ့ တစ်နှစ်စာ လုပ်ခအဖြစ် သုံးနေရတာဖြစ်ပေမယ့် လီဗာပူးအသင်းဟာ ဘဏ္ဍာရေး ဟန်ချက်ညီမှုကိုတော့ ဆက်ထိန်းနိုင်ဆဲပါ။ အသင်းဟာ ယူအီးအက်ဖ်အေနဲ့ ပရီးမီးယားလိဂ်တို့ရဲ့ ဘဏ္ဍာရေး ကန့်သတ်မှုတွေကိုတော့ အကောင်းဆုံး ကျော်ဖြတ်နိုင်နေဆဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/lfc-income-lost-678x381.jpg",
"imgurl2":"https://lfcthadin.com/wp-content/uploads/2024/01/lfc-liverpool-2023-income.jpg",
"imgurl3":"https://lfcthadin.com/wp-content/uploads/2024/01/lfc-2023-income.jpg",
"video":"no"
 },

         {"ndate":"Jan  25 , 2024",
"htext":"ဒီစကားပြောရတာ ရူးလောက်ပေမယ့် ဂိုးမက်စ်ကို ကျော်ပြီး ရိုဘို နေရာမရသင့်ဘူးလို့ ပရိသတ်တွေ မှတ်ချက်ပေးလာ",
"btext1":"၂၀၂၄ မှာ ဂိုးမက်စ်ဟာ လီဗာပူးအသင်းရဲ့ ပွဲစဉ်တိုင်းမှာ ပါဝင်ထားသလို ပွဲချိန်ပြည့်လည်း ကစားခွင့်ရထားပါတယ်။ ဒဏ်ရာပြဿနာတွေကို ကျော်ဖြတ်ခဲ့ပြီဖြစ်တဲ့ ဂိုးမက်စ်ဟာ အကောင်းဆုံး ခြေစွမ်းတွေ ပြန်ရလာခဲ့ပါပြီ။ ရော်ဘတ်ဆန် ဒဏ်ရာရနေတာကြောင့်နဲ့ ခံစစ်ကြောင်းမှာ ဗန်ဒိုက်၊ ကိုနတေးတို့ကို အနားပေးလိုတာကြောင့် ပွဲကစားခွင့်တွေ ရလာခဲ့တဲ့ ဂိုးမက်စ်ဟာ အခုဆိုရင် ဖယ်ထုတ်မရတဲ့ အသင်းသား တစ်ဦးဖြစ်လာခဲ့ပါပြီ။ ကာရာဘောင်း ဖိုင်နယ်ထံ တက်ရောက်အပြီးမှာ နည်းပြကတော့ ဂိုးမက်စ်နဲ့ ပတ်သက်ပြီး ထင်မြင်ချက်ပေးဖို့ တောင်းဆိုခံရချိန်မှာ ‘အသက်ကယ်ဆေး’ လို့ ခိုင်းနှိုင်းသွားပါတယ်။ ",
"btext2":" ဖူလ်ဟမ်ကို ရင်ဆိုင်ရတဲ့ပွဲအတွင်း ဂိုးမက်စ်က အဆုံးသတ်ပိုင်းထံ ပေးချက် ၆ ကြိမ်၊ ဘောလုံးဆယ်ယူမှု ၆ ကြိမ်၊ ဘလော့ကာမှု ၂ ကြိမ်တို့ကို ပြုလုပ်ခဲ့ပါတယ်။ သူအခုလို ခြေစွမ်းပြနေခြင်းကြောင့် ရော်ဘတ်ဆန်ဟာ ဘယ်ခြမ်း နေရာကို အလွယ်တကူ ပြန်ရယူခွင့် ရသင့်ရဲ့လားဆိုတာက ဆွေးနွေးစရာ ဖြစ်လာခဲ့ပါတယ်။ ဖူလ်ဟမ်ပွဲအပြီးမှာ လီဗာပူးပရိသတ်တွေကတော့ အောက်ပါအတိုင်း မှတ်ချက်တွေ ပေးလာခဲ့ကြပါတယ်။ ” ဒီလိုပြောလို့ ရူးကြောင်ကြောင်နိုင်ပေမယ့် ဂိုးမက်စ် အကောင်းဆုံး ကစားနေတဲ့ ဘယ်ခြမ်းနေရာမှာ ရိုဘို နေရာပြန်ရသင့်ရဲ့လား။ ဂိုးမက်စ်က ခံစစ်ပိုင်း သိပ်ကောင်းသလို တိုက်စစ်လိုက်တာလည်း ကောင်းနေတယ်။ သူက ကွင်းလယ်ထဲပါ ဝင်ကစားနိုင်နေပါတယ်။ ” ” ဂိုးမက်စ်က ဘယ်ခြမ်း အစွန်မှာ သိပ်ကောင်းနေပါတယ်။ ရိုဘို ဒဏ်သာလာပေမယ့် ဂိုးမက်စ်ထံက နေရာကို ပြန်လုယူနိုင်ဖို့ ခက်ခက်ခဲခဲ ကြိုးစားရမှာပါ။ ” ",
"btext3": "  ” ဂိုးမက်စ်လို ညာအစွန်လူကို ဘယ်ခြမ်းမှာ ကစားပြီး ကွင်းလယ်ထိ ဝင်ပြီး တာဝန်ယူနိုင်မယ် မတွေးထားမိဘူး။ အဝေးကွင်း သွားရောက် အားပေးတဲ့ ပရိသတ်တွေက သူ့နာမည်ကို အော်ဟစ် အားပေးရတဲ့ထိ ထိုက်တန်တဲ့ အသိအမှတ်ပြုမှုပါ ရနေခဲ့ပါတယ်။ ” ” ဂိုးမက်စ်က ဗဟိုခံစစ်ထက် အစွန်သမားနေရာမှာ ပိုကောင်းတယ်လို့ ဝန်ခံရပါမယ်။ ဘယ်ခြမ်းအတွက် ပြုပြင်ရေးမှာ ထွန်းတောက်လာမယ့်သူက သူ ဖြစ်လာမယ်လို့ တွေးတောင် မတွေးမိခဲ့ပါဘူး။ ” စဖြင့် မှတ်ချက်ပေးခဲ့ကြပါတယ်။ အခုဆိုရင် ဘယ်အစွန်မှာ ဂိုးမက်စ်ကို ဆက်သုံးဖို့ ထောက်ခံမလား ရိုဘိုကို နေရာပြန်ပေးဖို့ ထောက်ခံသင့်လား လီဗာပူးပရိသတ်တွေ ဝေခွဲမရနိုင်ဖြစ်နေကြပြီ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/gomes-robbo-lb-678x381.jpg",
"imgurl2":"https://lfcthadin.com/wp-content/uploads/2024/01/gomes-robbo-lb-678x381.jpg",
"imgurl3":"no",
"video":"no"
 },

         {"ndate":"Jan  25 , 2024",
"htext":"လန်ပျံနေတဲ့ ခြေစွမ်းမလိုဘူး ဖိုင်နယ်တက်ဖို့ပဲ လိုတယ်လို့ ဖူလ်ဟမ်နဲ့ သရေပွဲအပြီး ကလော့ပ် တုန့်ပြန်",
"btext1":"ဖူလ်ဟမ်ကို သရေကစားပြီး ဖိုင်နယ်ထံ တက်ရောက်သွားတဲ့နောက် နည်းပြကလော့ပ်က အသင်းရဲ့ ကြယ်ပွင့်ကစားသမားတွေကို ချီးကျူးခဲ့သလို ဒီပွဲဟာ နိုင်ဖို့ထက် ဗိုလ်လုပွဲရောက်ဖို့ပဲ လိုအပ်တာဖြစ်ကြောင်း အသိပေးခဲ့ပါတယ်။ လီဗာပူးအသင်းဟာ ပထမအကျော့ကို ၂-၁ ဖြင့် အနိုင်ရထားတာမို့ ဒုတိယအကျော့ သရေကျပေမယ့် ဖိုင်နယ်တက်နိုင်ခဲ့တာပါ။ ဒီပွဲမှာ ဖူလ်ဟမ်က ဦးဆောင်ဂိုး ရခဲ့ရင်တော့ မိနစ် ၃၀ အချိန်ပို ကစားရမှာဖြစ်ပါတယ်။ အကောင်းဆုံး စွမ်းဆောင်ရည်တွေ ပြတ်သားတဲ့ ရလဒ်တွေ ပြသဖို့ထက် ဖိုင်နယ်တက်ဖို့ပဲ လိုအပ်တဲ့ပွဲစဉ်မှာ လိုအပ်တဲ့ ရလဒ်ကို ယူပြနိုင်ခဲ့ခြင်းအတွက် ကလော့ပ်က ကျေနပ်နေပါတယ်။ ",
"btext2":" “ အတွေ့အကြုံတွေ အပြည့်ရခဲ့ပါတယ်။ ဖွင့်ကစားခဲ့ကြပြီး ဒုတိယပိုင်းမှာ ဖူလ်ဟမ်က ခပ်ကြမ်းကြမ်း စတင်မှု ပြုလုပ်ခဲ့တယ်။ သူတို့ ဂိုးသွင်းနိုင်ခဲ့တယ်။ သရေရလဒ်ကို ယူနိုင်ခဲ့တယ်။ ကောင်လေးတွေ ကစားခဲ့တာ သိပ်ကောင်းပါတယ်။ ကိစ္စတွေ အများကြီးအတွက် ကျနော် ပျော်ရွှင်မိပါတယ်။ ဒီပွဲမှာ အရေးအကြီးဆုံးကတော့ ဖိုင်နယ်ကို တက်ရောက်နိုင်ဖို့ပဲ ဖြစ်ပါတယ်။ ဖိုင်နယ်ကိုရောက်ဖို့ ပါဝင်ကစားခဲ့ကြတဲ့ လူငယ်လေးတွေအတွက် မယုံနိုင်စရာ တာဝန်ကို ထမ်းဆောင်ခဲ့ရတာဖြစ်ပါတယ်။ အဝတ်လဲခန်းထဲမှာ သူတို့တွေ ပျော်ရွှင်နေကြတာကို မြင်ရတာက သိပ်ကို ကောင်းပါတယ်။ ဒီညဟာ သိပ်ကောင်းတဲ့ ဘောလုံးကို ကစားပြီး တောက်ပနေရမယ့် ညမျိုး မဟုတ်ပါဘူး။ ဖိုင်နယ်ထံ တက်ရောက်နိုင်ရမယ့် ညတစ်ညဖြစ်ခဲ့ပါတယ်။ ” လို့ ကလော့ပ်က ထုတ်ပြောခဲ့တာ ဖြစ်ပါတယ်။ ဖေဖော်ဝါရီလအတွင်း ဝင်ဘာလေမှာ လီဗာပူးအသင်းဟာ ချယ်ဆီးအသင်းနဲ့ ယှဉ်ပြိုင်ကစားပြီး ကာရာဘောင်းဖလား ဗိုလ်လုရမှာပဲ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/fulham-1-lfc-efl-678x381.jpg",
"imgurl2":"https://lfcthadin.com/wp-content/uploads/2024/01/fulham-1-lfc-efl-678x381.jpg",
"imgurl3":"no",
"video":"no"
 },

         {"ndate":"Jan  25 , 2024",
"htext":"ဖူလ်ဟမ်ကို ကျော်ဖြတ်ပြီး ကာရာဘောင်း ဖိုင်နယ်ထံ တက်ရောက်ခဲ့ပြီဖြစ်တဲ့ လီဗာပူး",
"btext1":" လီဗာပူးအသင်းဟာ ဖူလ်ဟမ်အသင်းကို အဝေးကွင်းမှာ ၁-၁ သရေကျပေမယ့် ပထမအကျော့မှာ အနိုင်ရထားခဲ့တာကြောင့် နှစ်ကျော့ပေါင်း ရလဒ်ဖြင့် ကာရာဘောင်းဖိုင်နယ်ကို တက်ရောက်သွားပြီ ဖြစ်ပါတယ်။ ပထမပိုင်း ၁၀ မိနစ်မှာတင် ထရန့်လား ထင်ရမယ့် ကွမ်းဆက်ရဲ့ ကောင်းမွန်တဲ့ ပေးချက်ကနေ ဒီယက်စ်က ဘောလုံးကို ရယူပြီး ဖူလ်ဟမ် ဧရိယာထောင့်နား ဆွဲပြေးကာ တစ်ချက်လှည့်ရင်း ဂိုးထောင့်ကို ကန်သွင်းခဲ့တာပါ။ ဖူလ်ဟမ်တို့ ကစားပုံ ကောင်းပေမယ့် ပွဲချိန် ၇၅ မိနစ် အထိကတော့ လီဗာပူးအသင်း သက်သောင့်သက်သာ ကစားနိုင်ခဲ့သလို ဦးဆောင်ဂိုး ပိုရခဲ့သင့်တာ ဖြစ်ပါတယ်။ အဲ့နောက်မှာ ရင်ထိတ်စရာ ပွဲရဲ့ နောက်ဆုံးမိနစ်တွေကို တွေ့ကြုံခဲ့ရပေမယ့် ကျော်ဖြတ်နိုင်ခဲ့ပါတယ်။",
"btext2":" ဒါဟာ လီဗာပူးအတွက် အသင်းသမိုင်းမှာ ၁၄ ကြိမ်မြောက် ကာရာဘောင်းဖလား ဖိုင်နယ်ထံ တက်ရောက်နိုင်မှု ဖြစ်ပါတယ်။ မနှစ်ကရာသီ ဖလားလက်မဲ့ဖြင့် အခြေအနေ ဆိုးရွားခဲ့အပြီး ဒီရာသီမှာ ဆုဖလားအောင်မြင်ရေး လက်တစ်ကမ်းထံ ပြန်ရောက်လာပါတယ်။ ကလော့ပ် ပြန်လည် တည်ဆောက်နေတဲ့ အသင်းသစ်ဟာ စိတ်လှုပ်ရှားဖို့ ကောင်းမွန်ပြီး ပြည်တွင်းဖလားပြိုင်ပွဲ ၃ ခုလုံးမှာ အောင်မြင် ဗိုလ်စွဲနိုင်ဖို့ထိ အားကောင်းနေပါတယ်။ ပြိုင်ပွဲစုံမှာ ၁ ပွဲတည်းသော ရှုံးပွဲကလည်း စက်တင်ဘာလ ၃၀ တုန်းက စပါးကို ရင်ဆိုင်ချိန် ရခဲ့တာ ဖြစ်ပါတယ်။ ဒီယက်စ် အတော်လေး ကောင်းခဲ့တဲ့ ဒီပွဲမှာ ဒါဝင်ကလည်း ထူးချွန်တဲ့ ခြေစွမ်း ပြသခဲ့ပါတယ်။ ဒီယက်စ် ဒုတိယဂိုး ပိတ်သွင်းပေမယ့် သူ့အရင် ဒါဝင် ကန်ခဲ့ကတည်းက လူကျွံနေတာပါ။ ဒီပွဲမှာ ရိုဘိုကို အရန်လူစာရင်းမှာ မြင်ခဲ့ရပြီး လူစားဝင်စေခဲ့ခြင်းတော့ မရှိပါဘူး။",
"btext3": "  ဖူလ်ဟမ်ကလည်း ဖိုင်နယ်ထံ တက်နိုင်မယ့် ပွဲကောင်းဖြစ်လို့ ကြိုးစား ယှဉ်ပြိုင်ခဲ့သလို အားကောင်းတဲ့ ပရိသတ်တွေကို ရခဲ့ပါသေးတယ်။ ကလယ်ဟာရဲ့ ကာကွယ်မှုတွေ ရခဲ့ပေမယ့် လူစားဝင် တိုက်စစ်သမား ဝဲလ်ဆန်ရဲ့ ဖန်တီးပေးမှုကနေ ဒီယော့က ပိတ်သွင်းခဲ့တာ ဖြစ်ပါတယ်။ ဒါပေမယ့် ဖူလ်ဟမ်ရဲ့ နောက်ထပ် ကြိုးစားမှုတွေကို လီဗာပူးအသင်း ဟန့်တားနိုင်ခဲ့တာကြောင့် အချိန်ပို မိနစ် ၃၀ ဆက်ကစားရခြင်း မရှိဘဲ ဝင်ဘာလေမှာ ယှဉ်ပြိုင်ရမယ့် ၂ သင်း ပေါ်ထွက်လာခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/8022512024-678x381.jpg",
"imgurl2":"https://lfcthadin.com/wp-content/uploads/2024/01/8022512024-678x381.jpg",
"imgurl3":"no",
"video":"no"
 },
         {"ndate":"Jan  24 , 2024",
"htext":"လီဗာပူးကို သတိပေးလာပြီး ဖိုင်နယ်တက်မယ် ကြွေးကြော်တဲ့ ဖူလ်ဟမ်နည်းပြ မားကိုစ့် ဆေးဗား",
"btext1":"ဖူလ်ဟမ်နည်းပြ မားကိုစ့် ဆေးဗားကတော့ ဒီကနေ့ည ယှဉ်ပြိုင်ကစားရမယ့် ကာရာဘောင်းဖလား ဆီမီးဖိုင်နယ် ဒုတိယအကျော့ ပွဲစဉ်ကို အနိုင်ယူကာ ဖိုင်နယ်ထံ တက်ရောက်နိုင်ဖို့ စိတ်အားထက်သန်နေပါတယ်။ ပထမအကျော့မှာတုန်းက ဖူလ်ဟမ်တို့ ဦးဆောင်ဂိုး ရယူခဲ့ပေမယ့် အန်ဖီးပရိသတ်တွေရှေ့ လီဗာပူးက ခြေပဂိုးနဲ့ ဦးဆောင်ဂိုး ပြန်ယူသွားခဲ့တာပါ။ မားကိုစ့်ဆေးဗားကတော့ ၎င်းတို့ အိမ်ကွင်းမှာ တူညီတဲ့ ပရိသတ်အင်အားမျိုးတွေရဖို့ မျှော်လင့်နေတာဖြစ်ပါတယ်။ လီဗာပူးကို ခက်ခဲမှုတွေပေးဖို့နဲ့ ဒီပွဲဟာ ကာရာဘောင်းဖလားမှာ ဖူလ်ဟမ်ရဲ့ နောက်ဆုံးပွဲ ဖြစ်မသွားအောင် ကြိုးစားကြဖို့ ဆေးဗားက စိန်ခေါ်လာတယ်။ ",
"btext2":"“ ပရိသတ်တွေက အရေးပါလာပါလိမ့်မယ်။ လီဗာပူးအသင်း ခက်ခဲသွားအောင် သူတို့ ကူညီပေးရမှာပါ။ အန်ဖီးကွင်းက လီဗာပူးအတွက် အင်အားဖြစ်စေခဲ့သလိုပဲ ကျနော်တို့ကွင်းမှာ ပရိသတ်တွေက ကျနော်တို့ကို အင်အားပေးမယ် မျှော်လင့်ပါတယ်။ ကစားသမားတွေကလည်း ဒီပွဲက အသင်းအတွက် အရေးကြီးတာကို သိကြပါလိမ့်မယ်။ လူတိုင်းကတော့ ဒီပွဲ လီဗာပူးအသင်း အနိုင်ရဖို့ ရေပန်းစားမယ်ဆိုတာကို လက်ခံကြမှာပါ။ သူတို့က ပထမအကျော့ကို ဦးဆောင်ထားတယ်။ ဒါပေမယ့် ကျနော်တို့ရဲ့ ရည်မှန်းချက်ကို ဘယ်သူကမှ လာဖယ်ထုတ်လို့ မရပါဘူး။ ပရိသတ်တွေကလည်း ဆုဖလားအတွက် အသင်း တိုက်ခိုက်သွားတာ မြင်ရဖို့ အရမ်းကို စိတ်အားထက်သန်နေပါတယ်။ လီဗာပူးလို ထိပ်တန်းအသင်းကို ရင်ဆိုင်မှာကို အားလုံး အာရုံစိုက်နေပြီး ကျနော်တို့ မှန်မှန်ကန်ကန် လုပ်နိုင်ရင် ဖိုင်နယ်ထံ တက်ရောက်နိုင်မှာ ဖြစ်ပါတယ် ” လို့ ဖူလ်ဟမ်နည်းပြက ပြောဆိုသွားပါတယ်။ ",
"btext3": "   လီဗာပူးအသင်းဟာ ပထမအကျော့ကို ၂-၁ ဖြင့် အနိုင်ရထားတာဖြစ်ကာ ဒီပွဲကို သရေကျကစားနိုင်ရင်တောင် ဖိုင်နယ်ထံ တက်ရောက်သွားမှာ ဖြစ်ပါတယ်။ ဖိုင်နယ်တက်လာမယ့် အသင်းဟာ ဝင်ဘာလေမှာ ချယ်ဆီးအသင်းနဲ့ ယှဉ်ပြိုင်ကာ ဗိုလ်လုရဖို့ ရှိနေပါတယ်။   ",
"imgurl1":"https://lfcthadin.com/wp-content/uploads/2024/01/silva-efl-lfc-2024-678x381.jpg",
"imgurl2":"https://lfcthadin.com/wp-content/uploads/2024/01/silva-efl-lfc-2024-678x381.jpg",
"imgurl3":"https://lfcthadin.com/wp-content/uploads/2024/01/fulham-lfc-efl-.jpg",
"video":"no"
 },

         {"ndate":"Jan  24 , 2024",
"htext":"ဝင်ဘာလေရောက်ဖို့ လူစုံထုတ်မယ့် ဖူလ်ဟမ်ပွဲအတွက် ဖြစ်လာဖွယ် လီဗာပူးအသင်း ပွဲထွက် လူစာရင်း",
"btext1":" လီဗာပူးအသင်းဟာ ဒီကနေ့ညမှာတော့ ဖူလ်ဟမ်အသင်း အိမ်ကွင်းထံသွားပြီး ကာရာဘောင်းဖလား ဆီမီးဖိုင်နယ် ဒုတိယအကျော့ကို ယှဉ်ပြိုင်ရမှာပါ။ ပထမအကျော့တုန်းက ၂-၁ ဖြင့် အနိုင်ရထားတာဖြစ်ကာ ရလဒ် အရမ်း မပြတ်သားခဲ့ပါဘူး။ ကာတစ်ဂျုံးမှာ ဘာဒဏ်ရာမှ မရှိဘဲ ဖူလ်ဟမ်ပွဲအတွက် ပွဲထုတ်လို့ ရပါမယ်။ အန်ဒီရော်ဘတ်ဆန် အသင်းလူစာရင်းထဲ ပြန်ပါလာပါပြီ။ ဆိုဘိုစလိုင်နဲ့ ထရန့်တို့ ပါဝင်ဦးမှာ မဟုတ်ပါဘူး။ ကိုစတက် နောက်ထပ် ၂ ပတ်ဝန်းကျင် နားရပါမယ်။ အီဂျစ်ကနေ ပြန်လာမယ့် ဆာလာဟာ ၁ လဝန်းကျင် နားရမယ်လို့ သိရပါတယ်။",
"btext2":"ဒီနေ့ပွဲဟာ ဖိုင်နယ်ကို ရောက်ဖို့ နောက်ဆုံး ခြေတစ်လှမ်းဖြစ်နေတာမို့ ကလော့ပ်ဟာ လူစုံထုတ်သုံးလာဖို့ ရှိနေပါတယ်။ ဒီပွဲမှာ ကြံ့ခိုင်မှုပိုင်း အနည်းငယ် အသံထွက်ထားတဲ့ ကာတစ်ဂျုံးအစား ဂရာဗင်ဘက်ချ် ပါဝင်မယ်လို့ ခန့်မှန်းရပြီး ခံစစ်မှာ ကွမ်းဆက်ကို အသုံးပြုမလားကတော့ စောင့်ကြည့်ရမှာပါ။ ဂိုးသမားနေရာ ကလယ်ဟာကို ပွဲထုတ်လာမှာဖြစ်ပြီး အတောင့်တင်းဆုံး ခံစစ်ကြောင်းအဖြစ် ဘရတ်ဒလေ၊ ကိုနတေး၊ ဗန်ဒိုက်နဲ့ ဂိုးမက်စ်တို့ကို တွဲသုံးလာဖွယ် ရှိနေပါသေးတယ်။ နည်းပြကလော့ပ် အနေနဲ့ ဘရတ်ဒလေနဲ့ ကွမ်းဆက်လို အကယ်ဒမီထွက် နှစ်ဦးလုံးကိုတော့ ခံစစ်မှာ တပြိုင်နက်တည်း မသုံးဘဲ အက်ဖ်အေဖလားပွဲကျမှ ကွမ်းဆက်ကို သုံးမယ်လို့ ခန့်မှန်းရပါတယ်။ ကွင်းလယ်မှာ ဘယ်ခြမ်းကနေ ဂရာဗင်ဘက်ချ် ပါဝင်လာပြီး မာကာ အထိုင်နဲ့ ညာခြမ်းမှာ ဟာဗေးတို့ ကစားလာဖွယ် ရှိပါတယ်။ တိုက်စစ်ကတော့ ဒါဝင်၊ ဂျိုတာ၊ ဒီယက်စ်ပဲ ဖြစ်ပါလိမ့်မယ်။ ဒီပွဲကို ကျော်ဖြတ်နိုင်ရင် လီဗာပူးအသင်းဟာ ဝင်ဘာလေမှာ ချယ်ဆီးအသင်းနဲ့ ကာရာဘောင်းဖလား ဗိုလ်လုရမှာပဲ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/fulham-lfc-efl--678x381.jpg",
"imgurl2":"https://lfcthadin.com/wp-content/uploads/2024/01/fulham-lfc-efl--678x381.jpg",
"imgurl3":"https://lfcthadin.com/wp-content/uploads/2024/01/lfc-line-up-11292412024-1024x641.jpg",
"video":"no"
 },

  {"ndate":"Jan  24 , 2024",
"htext":"ကာရာဘောင်းဖိုင်နယ်ထံ တက်ရောက်ပြီးနောက် သတိပေးစကား ပြောလာတဲ့ ချယ်ဆီးနည်းပြ ပိုချက်တီနို",
"btext1":" မနက်က ယှဉ်ပြိုင်ကစားတဲ့ ကာရာဘောင်းဖလား ဆီမီးဖိုင်နယ်ပွဲစဉ်မှာ ချယ်ဆီးအသင်းက ပထမအကျော့ ရှုံးထားမှုကို ခြေဖျက်ပြီး ၆-၁ ဖြင့် အနိုင်ရခြင်းကြောင့် ဖိုင်နယ်ထံ တက်သွားခဲ့ပါပြီ။ ၎င်းတို့ဟာ လီဗာပူး vs ဖူလ်ဟမ် အတွဲကနေ တက်လာမယ့် အသင်းနဲ့ ဖိုင်နယ် ကစားရမှာဖြစ်ပါတယ်။ ပထမအကျော့မှာ လီဗာပူးက ဖူလ်ဟမ်ကို ၂-၁ ဖြင့် အနိုင်ရထားခဲ့ပါတယ်။ ဆာလာ၊ ထရန့်တို့ မပါနိုင်သေးပေမယ့် ဒုတိယအကျော့ကို လီဗာပူးတို့ ကျော်ဖြတ်နိုင်မယ် ရေပန်စားနေတယ်။ နည်းပြပိုချက်တီနိုကတော့ ချယ်ဆီးအသင်းနဲ့အတူ ပထမဆုံး ဆုဖလားတစ်လုံး အောင်မြင်လိုနေတာကြောင့် ဘယ်အသင်းကိုမဆို ဖိုင်နယ်မှာ အနိုင်ယူပြမယ်လို့ သတိပေးလာခဲ့တယ်။",
"btext2":" ပိုချက်တီနိုက “ ကျနော် ချယ်ဆီးနဲ့အတူ ဖလားတစ်လုံး အောင်မြင်ချင်နေပါပြီ။ ပဲရစ်မှာတုန်းက ၁ နှစ်ခွဲလောက်ကာလမှာ ဖလား ၃ လုံး အောင်မြင်ခဲ့တယ်။ ချယ်ဆီးမှာလည်း ဖလားတွေ အောင်မြင်လိုတယ်။ အောင်မြင်ဖို့လည်း အရမ်းကို စိတ်အားထက်သန်နေပါတယ်။ ဒီဖလားက ကျနော်တို့အတွက် အရေးကြီးလိမ့်မယ်။ ဖူလ်ဟမ် ဒါမှမဟုတ် လီဗာပူးလို သိပ်ကောင်းတဲ့ ၂ သင်းထဲက ၁ သင်းနဲ့ ဖိုင်နယ်မှာ တွေ့ဆုံမှာပါ။ ဘယ်အသင်းနဲ့တွေ့ပါစေ အနိုင်ယူနိုင်မယ်လို့ ကျနော်တို့ ယုံကြည်နေတယ်။ ဒါက အရေးကြီးတဲ့ ခြေလှမ်း တစ်ရပ်ပဲ ” လို့ ပြောဆိုခဲ့ပါတယ်။",
"btext3": "   လီဗာပူးအသင်းဟာ ဒီရာသီမှာ ဖလား ၄ လုံး လမ်းကြောင်းပေါ်မှာ ရှိနေတဲ့ အသင်းဖြစ်ပါတယ်။ ကာရာဘောင်းမှာ ဆီမီးဖိုင်နယ်၊ အက်ဖ်အေမှာ စတုတ္ထအဆင့်၊ ယူရိုပါလိဂ်မှာ ရှုံးထွက်နဲ့ ပရီးမီးယားလိဂ်ကိုလည်း ဦးဆောင်ထားသေးတာ ဖြစ်ပါတယ်။ လက်ကျန် ဘောလုံးရာသီအတွက် စိတ်ဓါတ်ပိုင်း အင်အားရဖို့ရာ ဖိုင်နယ်ကို တက်ရောက်ဖို့နဲ့ ချယ်ဆီးကို အနိုင်ယူဖို့ အရေးကြီးမှာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/10022412024-678x381.jpg",
"imgurl2":"https://lfcthadin.com/wp-content/uploads/2024/01/10022412024-678x381.jpg",
"imgurl3":"no",
"video":"no"
 },

               {"ndate":"Jan  23 , 2024",
"htext":"ဆယ်စုနှစ်တွေအတွင်း မြင်ရခဲတဲ့ လူစာရင်းကို ပွဲထုတ်မှုတွေ ပြုလုပ်နေတဲ့ နည်းပြကလော့ပ်",
"btext1":" လီဗာပူးအသင်းဟာ ပြိုင်ပွဲစုံကို ရင်ဆိုင်ကျော်ဖြတ်ဖို့ လူစာရင်း တစ်ခုကို ကာလတိုအတွင်း တည်ဆောက်လာနေပြီး အကယ်ဒမီထွက်တွေ အများအပြား ပါဝင်ခွင့် ရနေပါတယ်။ စီနီယာကစားသမားများစွာ ဒဏ်ရာရနေခြင်းနဲ့အတူ လီဗာပူး လူငယ်တွေဟာ ပွဲထွက်ခွင့် တစ်နေရာအတွက် သက်သေပြခွင့်တွေ ရလာနေတာပါ။ ပရီးမီးယားလိဂ် ပွဲစဉ်အဖြစ် ဘုန်းမောက်ကို အနိုင်ရတဲ့ပွဲမှာ အသင်းဟာ ဆယ်စုနှစ်အတွင်း ပထမဆုံးသော မှတ်တမ်းတစ်ခုကို ပြန်ရခဲ့ပါတယ်။ Opta ရဲ့ အယ်ဒီတာ တစ်ဦးဖြစ်သူ Michael Reid ရဲ့ အဆိုအရ “ ဘရတ်ဒလေ (၂၀ နှစ်)၊ ဟာဗေး (၂၀ နှစ်)၊ ဂရာဗင်ဘက်ချ် (၂၁ နှစ်)၊ ကလက် (၁၈ နှစ်)၊ အိုဝင်ဘက် (၂၁ နှစ်) ကိတ်ဂေါ်ဒန် (၁၉ နှစ်) အစရှိတဲ့ ကစားသမား ၆ ဦးဟာ အမှတ်ပေးပွဲစဉ်မှာ အတူ ကစားခဲ့ပါတယ်။",
"btext2":"ဒါဟာ လီဗာပူးသမိုင်းမှာ အသက် ၂၁ နှစ်အောက် ကစားသမား ၆ ဦးလောက်ကို အမှတ်ပေးပွဲ တစ်ပွဲမှာ အတူ ကစားတာမျိူး ၄ ခါမြောက် မြင်ရခြင်းဖြစ်တယ်။ ၁၉၆၅ ခုနှစ်တုန်းက ဝုဗ်ကို ရင်ဆိုင်ကစားတဲ့ပွဲအပြီး ဆယ်စုနှစ်တွေအကြာမှ တစ်ကျော့ပြန် မြင်လာရခြင်း ဖြစ်ပါတယ်။ ” လို့ ဖော်ပြပါတယ်။ အမှတ်ပေးပွဲတစ်ပွဲမှာ လူငယ်ကြယ်ပွင့် ၆ ဦးလောက်ထိကို တစ်ပြိုင်တည်း ထုတ်သုံးခြင်းမျိုး နောက်ဆုံးမြင်ခဲ့ရတာဟာ လွန်ခဲ့တဲ့ ၅၉ နှစ်တုန်းက ဖြစ်ပါတယ်။ ",
"btext3": "  နည်းပြကလော့ပ်တို့ဟာ လာမယ့် ကာရာဘောင်းဖလား ဆီမီးဖိုင်နယ်ပွဲနဲ့ အက်ဖ်အေဖလား ပွဲစဉ်တွေမှာလည်း ဘရတ်ဒလေ၊ ကွမ်းဆက်၊ ဟာဗေးတို့ကို ပွဲထွက်ခွင့်ပေးပြီး လူငယ် အများအပြားကို အရန်စာရင်းမှာ ထည့်လာဖွယ် ရှိနေပါတယ်။ သူတို့အားလုံးဟာ လီဗာပူးအသင်းမှာ ရေရှည် ရှိနေမှာ မဟုတ်ဘဲ အချို့က အပြောင်းအရွှေ့တွေမှာ ရောင်းထုတ်ခံရမှာပါ။ ဒါပေမယ့်လို့ ဘယ်သူတွေကများ ထရန့်၊ ကာတစ်ဂျုံးလို အသင်းမှာ နေရာတစ်နေရာရအောင် ကြိုးစားနိုင်မလားက စောင့်ကြည့်ချင်စရာ ကောင်းနေခဲ့ပါပြီ။    ",
"imgurl1":"https://lfcthadin.com/wp-content/uploads/2024/01/19012312024-678x381.jpg",
"imgurl2":"https://lfcthadin.com/wp-content/uploads/2024/01/19012312024-678x381.jpg",
"imgurl3":"no",
"video":"no"
 },


         {"ndate":"Jan  23 , 2024",
"htext":"NEWS: သတင်းကောင်းတွေ အများကြီး ပါလာတဲ့ လီဗာပူး ဒဏ်ရာရ ကစားသမားများ နောက်ဆုံးရ အခြေအနေ",
"btext1":" လီဗာပူးအသင်းရဲ့ ဒဏ်ရာရ ကစားသမားတွေရဲ့ အခြေအနေကို ဒီအပတ် ကြာသပတေးနေ့ည ကာရာဘောင်း ပွဲကြိုမှာ လက်ထောက်နည်းပြ ပပ်လင်ဒါးက သတင်းကောင်းတွေ ပေးလာခဲ့ပါတယ်။ Robertson မနေ့ကပဲ အသင်းရဲ့ လေ့ကျင့်ရေးမှာ ရော်ဘတ်ဆန် ပြန်ပြီး ပါဝင်ခဲ့ပါတယ်။ အခုက သူ ဒဏ်ရာကြောင့် နားခဲ့ရတာ ၁၃ ပတ်ရှိပါပြီ အပြည့်အဝ ပြန်ပြီး လေ့ကျင့်ဖို့ အချိန်ကျပါပြီ။ ပြန်လည် ထူထောင်ရေး နောက်ဆုံးအဆင့်ကို အပြင်းအထန် ကြိုးစားခဲ့ပြီး အသင်းနဲ့ ပြန်ပြီး လေ့ကျင့်နေပြီဖြစ်ပါတယ်။",
"btext2":"ဖူလ်ဟမ်ကွင်းထံ ထွက်ခွာမယ့် ခရီးစဉ်မှာ ရိုဘို ပါဝင်ပါမယ်။ Jones ပွဲတွေအများကြီး ကစားရပြီး အသင်းမှာ အချိန်အကြာကြီး ရှိနေရင် ဒဏ်ရာ သေးသေးလေးတွေတော့ ရတတ်တာပါပဲ။ တံကောက်ကြော အရွတ်မှာ တင်းမာမှုရှိတာတွေလည်း ဖြစ်ထားပါတယ်။ ပြီးခဲ့တဲ့ ပွဲက ထိတွေ့ခဲ့မှုကနေတော့ သူ ဘာဒဏ်ရာမှ မရထားပါဘူး။ ဘုန်းမောက်ကို ၃-၀ လောက် အနိုင်ရနေတဲ့ ပွဲအတွင်းမှာ ကြိုတင် ကာကွယ်တဲ့ အနေနဲ့ သူ့ကို လူစားလဲခဲ့တာပါ။ Alexander-Arnold ပြန်လည် ထူထောင်ရေးကိစ္စတွေကို ထရန့် အဆင်ပြေပြေ ကျော်ဖြတ်နေပါတယ်။ လာမယ့် အပတ်တွေအတွက် သူက ဘယ်လောက်ထိ အရေးကြီးတဲ့ ကစားသမားလဲ သိထားပါတယ်။ ဒီအပတ်အကုန်ကစလို့ ထရန့်က အသင်းနဲ့အတူ လေ့ကျင့်ရေး ပြန်ဝင်တော့မှာပါ။ နော်ဝစ်ချ်နဲ့ အက်ဖ်အေဖလား ပွဲစဉ်မှာ သူပြန်ပါဝင်လာနိုင်မယ် မျှော်လင့်ပါတယ်။ ",
"btext3": "    Szoboszlai မနေ့တုန်းက ဒွန် အသင်းနဲ့အတူ လေ့ကျင့်ရေး ဆင်းခဲ့ပါတယ်။ ပွဲငယ်လေးရယ်၊ တစ်ချက်ထိတွေရယ်မှာ သူပါဝင် ကစားခဲ့ပါတယ်။ အခြေအနေ ကောင်းပါတယ်။ သူ အဆင်သင့်ဖြစ်နေပေမယ့် ဖူလ်ဟမ်ပွဲကတော့ စောပါသေးတယ်။ ဘာမှ အမှားအယွင်း မရှိရင် နော်ဝစ်ချ်ပွဲကျ အဆင်သင့်ဖြစ်နေပါလိမ့်မယ်။ Tsimikas ကိုစတက်ရဲ့ ဒဏ်ရာ ခွဲစိတ်ထားတာ ၄ ပတ်လောက်ရှိပါပြီ။ သူ နောက်ထပ် ၂ ပတ်လောက် အနားယူရပါမယ်။ သူ့အရိုး​တွေ သန်သန်မာမာ ပြန်ဖြစ်လာရင် အသင်းနဲ့အတူ လေ့ကျင့်ရေး ပြန်ဝင်ပါမယ်။  ",
"imgurl1":"https://lfcthadin.com/wp-content/uploads/2024/01/lfc-news-trent-robbo-678x381.jpg",
"imgurl2":"https://lfcthadin.com/wp-content/uploads/2024/01/lfc-news-trent-robbo-678x381.jpg",
"imgurl3":"no",
"video":"no"
 },

         {"ndate":"Jan  23 , 2024",
"htext":"ဇယားထိပ်မှာ ရှိနေပေမယ့် လီဗာပူးရဲ့ ပရီးမီးယားလိဂ်ဖလား ရေပန်းစားမှု ရပ်တော့မှာပါလို့ သုံးသပ်လာခြင်း",
"btext1":"ပရီးမီးယားလိဂ် သုံးသပ်သူ တစ်ဦးဖြစ်တဲ့ ပေါမာဆန်ကတော့ စကိုင်းစပေါ့ကနေ အမှတ်ပေးဖလား စိန်ခေါ်မှုအတွက် ဆွေးနွေးရာမှာ ကာလတိုအတွင်း လီဗာပူးရဲ့ ဖလားအိပ်မက်တွေ အဆုံးသတ်သွားပါမယ်လို့ သုံးသပ်ခဲ့ပါတယ်။ ဒီရာသီ ပရီးမီးယားလိဂ် စိန်ခေါ်နိုင်ဖို့ရာ ရေပန်းစားစာရင်းထဲ မပါခဲ့တဲ့ လီဗာပူးဟာ လက်ရှိမှာ အမှတ်ပေးဇယားကို ဦးဆောင်ထားတာပါ။ ကလော့ပ်ရဲ့ Liverpool 2.0 မှာ ကွင်းလယ်တန်းဟာ သွေးသစ်လောင်းထားတာမို့ အတော်များများက ဒီလောက် တိုးတက်လာမယ် မထင်ခဲ့ကြပါဘူး။ လီဗာပူးထံက အထင်ကြီးစရာတွေ မြင်နေရပေမယ့် အန်ဖီးမှာ ချယ်ဆီးကို ဧည့်ခံပြီး ဆက်တိုက်ဆိုသလို ယှဉ်ပြိုင်ရမယ့် အမ်းမရိတ်က အမှတ်ပေးပွဲ အပြီးမှာ လီဗာပူးရဲ့ ဖလားအိပ်မက် အဆုံးသတ်သွားတာ မဖြစ်နိုင်ဘူး ဘယ်သူ ပြောနိုင်မှာလဲလို့ ဂန်းနားဟောင်းက အခုလို ပြောဆိုသွားပါတယ်။ ",
"btext2":" ပေါမာဆန်က ” လီဗာပူး ဖလားပြိုင်ဆိုင်မှုထဲ ရာသီကုန်ထိ ဆက်ရှိနေမယ်လို့ ကျနော် အမြဲတမ်း ပြောပါတယ်။ သူတို့မှာ တိုက်စစ်သမားတွေ အများကြီး ရှိပါတယ်။ ၅ ယောက်လောက် ရှိပါတယ်။ အားလုံးကလည်း ဂိုးသွင်းနိုင်တယ်။ ဒါဝင် နူးညက်စ်က အခွင့်အရေးတွေကို အမြဲတမ်း လွဲချော်ပါတယ်။ ဒါပေမယ့် ဂိုးမသွင်းနိုင်တာထက်စာရင် အခွင့်အရေးတွေ လွဲနေတာကမှ ပိုကောင်းပါသေးတယ်။ တိုက်စစ်သမား တစ်ဦးမဟုတ် တစ်ဦး ခြေစွမ်းပြနိုင်တာက သူတို့ရဲ့ အားသာချက်ပါ။ စီးတီးလူစာရင်းမှာ ဟာလန်း မပါနိုင်ရင် သူ့နေရာ အစားထိုးစရာ လူမရှိပေမယ့် စီးတီးအတွက် အဲဗာရက်စ် ရှိနေဆဲပါ။ သူက ကစားသမားကောင်းအဖြစ် ဟာလန်း အဆင့်လောက် မရှိရင်တောင် သူ့အလုပ်သူ လုပ်ပြနေဆဲဖြစ်ပါတယ်။ လီဗာပူးက ဒီရာသီ ပရီးမီးယားလိဂ် ဖလားပြိုင်ဆိုင်မှုမှာ ရေပန်းစားအသင်းပါ လို့ ကျနော်တော့ ပြောမှာ မဟုတ်ပါဘူး။ မန်စီးတီးက ၁၀ ပွဲဆက်လောက်ကို ရှုံးပွဲမရှိ ကစားနိုင်တယ်၊ နိုင်ပွဲတွေကို ဆက်တိုက် ယူပြနိုင်စွမ်းရှိတယ်။ အခုလည်း သူတို့တွေ ပြိုင်ပွဲစုံ နောက်ဆုံး ၉ ပွဲမှာ ၈ ပွဲကို နိုင်ထားပါတယ်။ မန်စီးတီးရဲ့ လူစာရင်းက သိပ်ကြီးမားတယ်။ ရာသီစတည်းက သူတို့အသင်းရဲ့ အဓိက ကစားသမားတွေဖြစ်တဲ့ ဟာလန်းနဲ့ ဒီဘရိုင်း မပါနိုင်တာတောင် ဇယားထိပ်ပိုင်းနားမှာ အမှတ်ပေးဖလားကို စိန်ခေါ်နေဆဲပါပဲ။ မန်စီးတီး၊ လီဗာပူးနဲ့ အာဆင်နယ်ကြား ကွာဟချက်က အဲ့တာပါပဲ။ မန်စီးတီးတို့ ၁၀ ပွဲဆက်နိုင်တာဟာ ထူးဆန်းတဲ့ကိစ္စ မဟုတ်တော့ပါဘူး။ အဲ့နေရာမှာ လီဗာပူးနဲ့ အာဆင်နယ်ဆိုရင် ကိစ္စကြီးကို ဖြစ်နေတာပါ။",
"btext3": "     လီဗာပူးရဲ့ ဖလား မျှော်လင့်ချက်တွေက မကြာတော့မယ့် သီတင်းပတ် တစ်ပတ်အတွင်း အဆုံးသတ်သွားနိုင်ပါတယ်။ အန်ဖီးကွင်းမှာ သူတို့ ချယ်ဆီးကို ဧည့်ခံရမယ်၊ သူတို့ ရင်ဆိုင်ရမှာက ဘယ်လို ပုံစံနဲ့ ချယ်ဆီးအသင်းမှန်း မသိနိုင်သေးဘူးလေ။ ချယ်ဆီးက အလှည့်အပြောင်း ပြန်လုပ်ပြနေနိုင်ပြီး ရင်ဆိုင်ရ ခက်ခဲမယ့် ပွဲကောင်းမျိုး ပေးနိုင်စွမ်း ရှိပါတယ်။ ပြီးရင် လီဗာပူးက အာဆင်နယ်နဲ့ အဝေးကွင်းပွဲ ကစားရမယ်။ အက်ဖ်အေပွဲမှာတုန်းကလို ကစားခဲ့ကြရင် အာဆင်နယ်ပဲ နိုင်သွားမှာပါ။ ချယ်ဆီးနဲ့ အာဆင်နယ်တို့ကို ရင်ဆိုင်ရမယ့် အမှတ်ပေးပွဲတွေပြီးရင် လီဗာပူးရဲ့ ဖလား မျှော်လင့်ချက်တွေ ပြီးသွားနိုင်ပါတယ် ’ လို့ သုံးသပ်သွားခဲ့တာ ဖြစ်ပါတယ်။ ",
"imgurl1":"https://lfcthadin.com/wp-content/uploads/2024/01/lfc-end-merson--678x381.jpg",
"imgurl2":"https://lfcthadin.com/wp-content/uploads/2023/08/darwin.jpg",
"imgurl3":"https://lfcthadin.com/wp-content/uploads/2024/01/salah-miss-lfc.jpg",
"video":"no"
 },

        {"ndate":"Jan  23 , 2024",
"htext":"ကလော့ပ်တို့ရဲ့ ဖလားမျှော်လင့်ချက် ရပ်သွားမှာပါ သုံးသပ်မှု၊ ဆာလာရဲ့ ဒဏ်ရာ၊ မာကာရဲ့ နံပါတ် ၆ နေရာ ထောက်ခံမှုနဲ့ နံနက်ခင်း လီဗာပူး သတင်းတိုများ",
"btext1":"တိုက်စစ်မှူး ဆာလာဟာ ဒဏ်ရာကြောင့် ၂၈ ရက် ဝန်းကျင် အနားယူရမယ်လို့ သိရပြီး ဖေဖော်ဝါရီလအတွင်းမှာ ချယ်ဆီး၊ အာဆင်နယ်ပွဲစဉ်တွေထိ လွဲချော်နိုင်ပါတယ်။ မိုဆာလာဟာ အီဂျစ်အသင်းကို ထားခဲ့ကာ အာဖရိကပြိုင်ပွဲကနေ ထွက်ခွာပြီး ခရီးမထွက်လိုပေမယ့် အကောင်းဆုံးဖြစ်ဖို့ လီဗာပူးနဲ့ တိုင်ပင်ခဲ့ကာ အင်္ဂလန်ထံ ပြန်လာပါမယ်။ မက်ကယ်လစ္စတာကို နံပါတ် ၆ နေရာမှာ သုံးတာဟာ ကလော့ပ် ရွေးချယ်တဲ့ အမှားယွင်းဆုံး နည်းစနစ်ပိုင်း နေရာချမှုလို့ ဝေဖန်သူတွေဟာ သူတို့ အမြင်တွေ မှားခဲ့ပါကြောင်း ပြန်တောင်းပန်ရမယ့်အချိန် နီးကပ်လာပြီလို့ လီဗာပူးသတင်းဌာနတွေက ဖော်ထုတ်လာကြပါပြီ။ ",
"btext2":"ကာတစ်ဂျုံးကို အင်္ဂလန်အတွက် ရွေးချယ်ဖို့ နည်းပြဆောက်ဂိတ်ရဲ့ လျာထားစာရင်းထဲ ထည့်ထားကြောင့် သတင်းထွက်နေပါတယ်။ မနှစ်ကရာသီ လီဗာပူးအသင်း ကျဆင်းနေချိန် ကလော့ပ် ပြောခဲ့တဲ့ စကားတွေ ပြန်ထွက်ပေါ်လာနေပါတယ်။ ထိုစဉ်က များစွာ ဝေဖန်ခံခဲ့ရတဲ့ ကလော့ပ်ရဲ့ စကားတွေဟာ အခုချိန်မှာတော့ ခေါင်းဆောင်ကောင်းအဖြစ် ပြန်ပြီး သုံးသပ်ခံနေရပြီ ဖြစ်ပါတယ်။ လီဗာပူးအသင်းရဲ့ ဖလားမျှော်လင့်ချက်တွေဟာ ချယ်ဆီး၊ အာဆင်နယ်တို့ကို ရင်ဆိုင်ရမယ့် သီတင်းပတ်မှာတင် ပြီးဆုံးသွားနိုင်တယ်လို့ ဂန်းနားဟောင်းကြီး ပေါလ်မာဆန်က သုံးသပ်သွားပါတယ်။ ရိုဘို ပြန်သက်သာလာရင်တောင် ဘယ်ခြမ်းမှာ အကောင်းဆုံး ခြေစွမ်းရနေတဲ့ ဂိုးမက်စ်က်ို ကျော်ပြီး နေရာပေးသင့်ရဲ့လား ဆိုတဲ့ အပေါ် သုံးသပ်ကြမှုတွေ ရှိနေပါတယ်။  ",
"btext3": "   လီဗာပူးအသင်းဟာ ဒီရာသီမှာ အကယ်ဒမီထွက် ကြယ်ပွင့်တွေကို ဆက်တိုက် နေရာပေးနေပြီး ဒါဟာ လက်ရှိ ဘောလုံးရာသီအတွက်တင် မဟုတ်ဘဲ ရေရှည်အတွက် အကျိုးဖြစ်စေမယ့် အသုံးချမှုအဖြစ် ထောက်ခံခြင်းတွေ ရနေပါတယ်။ နွေစျေးကွက်အတွက် လီဗာပူး စောင့်ကြည့်နေတဲ့ ကစားသမား အများစုဟာ ၂၃ နှစ်အောက်တွေ ဖြစ်ကြပြီး ထိပ်တန်းအဆင့်ထံ ရောက်နိုင်မယ့် အလားအလာ ရှိသူတွေမျိုးတွေဖြစ်တယ်လို့ သိရပါတယ်။   ",
"imgurl1":"https://lfcthadin.com/wp-content/uploads/2024/01/9552312024-678x381.jpg",
"imgurl2":"https://lfcthadin.com/wp-content/uploads/2024/01/9552312024-678x381.jpg",
"imgurl3":"no",
"video":"no"
 },

         {"ndate":"Jan  23 , 2024",
"htext":"NEWS: မျှော်လင့်ထားတာထက် ပိုပြင်းထန်နေတဲ့ ဆာလာရဲ့ ဒဏ်ရာ အခြေအနေ",
"btext1":" လီဗာပူးနဲ့ အီဂျစ် တောင်ပံသမား မိုဆာလာရဲ့ တံကောက်ကြောဟာ မူလ မျှော်လင့်ထားတာထက် ပိုပြင်းထန်နေတယ်လို့ သိရပါတယ်။ အသက် ၃၁ နှစ်အရွယ် တိုက်စစ်မှူးဟာ ဂါနာနဲ့ အာဖရိကဖလားပွဲမှာ ဒဏ်ရာကြောင့် ဒုတိယပိုင်းမှာ ပါဝင်နိုင်တော့ခြင်း မရှိပါဘူး။ သူဟာ ကွင်းထဲက ထွက်ခွာခဲ့ရပြီး အစောပိုင်း စစ်ဆေးမှုတွေမှာ တစ်ပတ်ကျော် နားရမယ်လို့ ယူဆခဲ့ကြတာပါ။ လီဗာပူးအသင်းဘက်က ဆာလာရဲ့ အခြေအနေကို စိတ်ပူတာကြောင့် အက်ဆာ လေ့ကျင့်ရေးထံ ပြန်ခေါ်ပြီး စစ်ဆေးမှုတွေ ပြုလုပ်လိုခဲ့တယ်။ ဒဏ်ရာ အခြေအနေ အသေးစိတ်သိရပြီး ပြန်သက်သာတာနဲ့ အီဂျစ်အသင်းထံ ပြန်ပို့ပေးဖို့ စီစဉ်ခဲ့ပါတယ်။",
"btext2":"အီဂျစ်ဘောလုံးအဖွဲ့ချုပ်က ဆာလာဟာ အုပ်စုအဆင့်ပွဲစဉ်နဲ့ ၁၆ သင်း အဆင့် ရှုံးထွက်ပွဲကိုပဲ လွဲချော်မယ်လို့ ကြေညာခဲ့တာပါ။ ဖေဖော်ဝါရီလ ၂-၃ ရက်တွေမှာ ယှဉ်ပြိုင်ရမယ့် အာဖရိကဖလားပြိုင်ပွဲ ကွာတားဖိုင်နယ်ကို အီဂျစ်အသင်း တက်နိုင်ခဲ့ရင် ဆာလာ ပြန်ပါနိုင်မယ်လို့ ၎င်းတို့က တွက်ဆခဲ့ပါတယ်။ ဆာလာရဲ့အေးဂျင့်ဖြစ်တဲ့ Ramy Abbas ကတော့ ကစားသမားရဲ့ ဒဏ်ရာဟာ အီဂျစ်အသင်း သတင်းထုတ်ပြန်တာထက် ပိုဆိုးရွားပါတယ်လို့ အတည်ပြုပေးခဲ့တယ်။ သူကပဲ “ ဒဏ်ရာက အစောပိုင်း မျှော်လင့်ထားတာထက် ပိုဆိုးရွားနေပါတယ်။ မိုက ၂၈ ရက် ဝန်းကျင် နားရဖို့ရှိနေပါတယ်။ သူ့အတွက် အကောင်းဆုံး အခွင့်အရေးက ဗြိတိန်မှာ ပြန်လည် ထူထောင်မှု အပြင်းအထန် ပြုလုပ်ပြီး ကြံ့ခိုင်လာချိန်မှ အာဖရိကဖလားပြိုင်ပွဲထံ ပြန်လာဖို့ပါ ” လို့ အတည်ပြုခဲ့တယ်။ ",
"btext3": "   မိုဆာလာဟာ လီဗာပူးအသင်းရဲ့ ပရီးမီးယားလိဂ်ဖလား စိန်ခေါ်မှုမှာ အရေးပါတဲ့ ပွဲစဉ်တွေဖြစ်လာမယ့် ချယ်ဆီး၊ အာဆင်နယ်နဲ့ပွဲကို လွဲချော်သွားဖို့က သေချာနေပြီဖြစ်ပါတယ်။ အီဂျစ်အသင်းရဲ့ အာဖရိကပြိုင်ပွဲမှာ ဘယ်လောက်ဝေးဝေး ရောက်နိုင်မလဲအပေါ် မူတည်ပြီး ဆာလာကို ဆက်လက် လက်လွတ်ရဖို့ရှိနေပါတယ်။ ဖေဖော်ဝါရီလအတွင်း ဘန်လေ၊ ဘရန့်ဖိုဒ့်၊ လူတန်တောင်းနဲ့ အမှတ်ပေးပွဲတွေမှာ သူပါဝင်နိုင်မလား စောင့်ကြည့်ရမှာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/salah-miss-lfc-678x381.jpg",
"imgurl2":"https://lfcthadin.com/wp-content/uploads/2024/01/salah-miss-lfc-678x381.jpg",
"imgurl3":"no",
"video":"no"
 },
         {"ndate":"Jan  22 , 2024",
"htext":"ကတိ တစ်ခုနဲ့အတူ အာဖရိက ဖလားပြိုင်ပွဲကနေ ဆာလာကို ပြန်လည် ခေါ်ယူသွားတော့မယ့် လီဗာပူး",
"btext1":"မိုဆာလာဟာ အီဂျစ်နဲ့ ဂါနာတို့ ၂-၂ သရေကျတဲ့ပွဲမှာ တံကောက်ကြော ဒဏ်ရာ ရရှိခဲ့ပြီး လက်ရွေးစင်ပွဲစဉ် ၂ ပွဲကို လွဲချော်သွားမှာပါ။ လီဗာပူးဘက်ကတော့ ကစားသမားရဲ့ အခြေအနေ အကောင်းဆုံးဖြစ်ဖို့ ရည်ရွယ်ချက်နဲ့အတူ လက်ရွေးစင်အသင်းကနေ အသင်းထံ ပြန်လည် ခေါ်ယူသွားဖို့ ဆုံးဖြတ်လိုက်ပါပြီ။ ဆာလာဟာ လီဗာပူးကို ပြန်လာပြီး ဆေးစစ်မှုတွေနဲ့ ပြန်လည် အားဖြည့်ရေး ပရိုဂရမ်တွေ ပြုလုပ်ရမှာ ဖြစ်ပါတယ်။ ဆာလာရဲ့ ဒဏ်ရာ မစိုးရိမ်ရဖို့ မျှော်လင့်နေကြပေမယ့် တံကောက်ကြော အခြေအနေဟာ ခပ်ပါးပါးလေးပါလို့ လက်ခံပေးကြဖို့ ခက်ခဲနေပါတယ်။ အသင်းဘက်ကတော့ ဆာလာရဲ့ အခြေအနေကို မစွန့်စားလိုတာကြောင့် ချက်ခြင်းပဲ အက်ဆာကို ပြန်လာခိုင်းခဲ့ပါပြီ။ ",
"btext2":"နည်းပြကလော့ပ်က ရှင်းပြရာမှာ “ ကျနော်တို့ ပလန်လုပ်ထားပါတယ်။ ၁၀၀% အဲ့လိုလုပ်ဖို့လည်း ဆုံးဖြတ်ခဲ့ပါပြီ။ သူဆက်ပြီး မကစားနိုင်ရင် ဘယ်လောက်ကြာကြာ အနားယူရမယ် မသိပေမယ့် ပြန်လည် ကုသမှုကို ကျနော်တို့နဲ့ပဲ လုပ်ရပါလိမ့်မယ်။ ကျနော်တို့ အသင်းက လူတွေနဲ့ပါ။ ဆာလာနဲ့လည်း တိုက်ရိုက် စကားပြောထားပါတယ်။ ကျနော်တို့ ဆရာဝန်နဲ့ ဆာလာ ချိတ်ဆက်မှု လုပ်ထားတယ်။ ဆရာဝန်က ကျနော်တို့ကို သတင်းထူးတွေ ပြောပြပါတယ်။ လီဗာပူးကို ဆာလာ ပြန်လာမှာပါ ” လို့ ဖြစ်ပါတယ်။ နည်းပြကလော့ပ်ကတော့ အသင်းမှာ ဆာလာရဲ့ အခြေအနေကို စောင့်ကြည့်နေတဲ့ ကာလအတွင်း အီဂျစ်အသင်းက အာဖရိကဖလားပြိုင်ပွဲ ဖိုင်နယ်ကို တက်ရောက်နိုင်ရင် ပြန်လွတ်ပေးမယ်လို့ ကတိပေးခဲ့ပါတယ်။ နည်းပြကပဲ “ ကျနော် ဆရာဝန် မဟုတ်တော့ သေချာ မပြောနိုင်ဘူး။ အကယ်လို့ အီဂျစ်အသင်း ဖိုင်နယ်ကို တက်နိုင်ပြီး ဖိုင်နယ် မတိုင်ခင် ဆာလာ ကြံ့ခိုင်နေရင်တော့ သူ ပြိုင်ပွဲအတွက် ပြန်သွားပါလိမ့်မယ် ” လို့ အသိပေးခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/salah-return-lfc--678x381.jpg",
"imgurl2":"https://lfcthadin.com/wp-content/uploads/2024/01/salah-return-lfc--678x381.jpg",
"imgurl3":"no",
"video":"no"
 },

         {"ndate":"Jan  22 , 2024",
"htext":"‘မင်းတို့ မှန်းဆနိုင်သမျှ နံပါတ် ၆ သမားတွေထက် ပိုသာတဲ့ ကစားသမား’ လို့ ဝေဖန်သူတွေအား ကလော့ပ် တုန့်ပြန်",
"btext1":"နည်းပြကလော့ပ်ကတော့ သူ့ရဲ့ ကစားဟန်မှာ ကွင်းလယ် နံပါတ် ၆ သမားအဖြစ် ကစားနေတဲ့ မာကာဟာ အဆိုပါနေရာမှာ အံ့မဝင်ပါဘူးလို့ ဝေဖန်ကြသူတွေအား ပြတ်ပြတ်သားသား တုန့်ပြန်သွားပြီ ဖြစ်ပါတယ်။ ဘုန်းမောက်ကို ၄-၀ ဖြင့် အနိုင်ရတဲ့ပွဲမှာ မာကာဟာ ပြိုင်ဘက်ထံက ဘောလုံး လူယူမှုကော အဆုံးသတ်ပိုင်းအတွက် လမ်းကြောင်းများစွာကနေ ဘောလုံးပေးနိုင်မှု အပါအဝင် ကွင်းလယ်ကနေ လီဗာပူးကစားကွက်ကို ထိန်းသွားခဲ့တာဖြစ်ပါတယ်။ ကလော့ပ်ကတော့ ‘မင်းတို့ မှန်းဆနိုင်သမျှ နံပါတ် ၆ သမားတွေထက် ပိုသာတဲ့ ကစားသမား’ လို့ ကြွေးကြော်လိုက်ပြီး မာကာကို နံပါတ် ၁၀ နေရာ ပို့ဖို့နဲ့ သူရဲ့ အကောင်းဆုံး ဘောလုံးစွမ်းရည်ကို နေရာမှား မသုံးဖို့ ဝေဖန်သံတွေအား အခုလို ပိုင်ပိုင်နိုင်နိုင် တုန့်ပြန်ခဲ့ပါတယ်။ ",
"btext2":"အာဂျင်တီးနား ကွင်းလယ်လူရဲ့ သက်ရောက်မှုနဲ့ ပတ်သက်လို့ ကလော့ပ်က ‘ နွေမှာ အသင်းဘက်က မာကာကို ခေါ်ယူချင်တုန်းက ဆုံးဖြတ်ချက်တွေအတွင်း ကျနော်လည်း ပါခဲ့ပါတယ်။ ဘရိုက်တန်မှာ သူက ပုံမှန် နံပါတ် ၆ သမားအဖြစ် မကစားရပါဘူး။ ဒါပေမယ့် သူက ထူးချွန်တဲ့ ကစားသမားပါ၊ တကယ်ကို စမတ်ကျပါတယ်။ ကျစ်လစ်တဲ့ ကစားကွက်ကို ဖော်ဆောင်နိုင်သမျှ သူက ထူးချွန်တဲ့ နံပါတ် ၆ သမား ဖြစ်နေမှာပါ။ မင်းတို့ အမြင်တွေ မင်းတို့ ကြိုက်တာပြောလို့ရတယ်။ ဒါပေမယ့် ဘောလုံးကိုင်ကစားနိုင်ချိန်မှာ မာကာဟာ မင်းတို့ မှန်းဆနိုင်မျှ နံပါတ် ၆ သမားတွေ အားလုံးထက် ပိုကောင်းတဲ့ နံပါတ် ၆ သမား ဖြစ်ပါတယ်။ ဘောလုံးနဲ့ဆိုရင် မာကာက သိပ်သန်မာတယ်။ ကွင်းက သိပ်ကျယ်နေတယ်ဆိုရင် ကျနော်တို့ နေရာလွတ်တွေကို အသုံးချပြီး တိုက်စစ်လမ်းကြောင်း ဖွင့်ဖို့လိုတယ်။ ခံစစ်ကနေ ဖောက်ထွက် ကစားပြနိုင်သူ အချို့တော့ ရှိပေမယ့် မာကာထက် ပိုကောင်းတဲ့ နံပါတ် ၆ သမား မရှိပါဘူး။ ",
"btext3": "   ဘုန်းမောက်ပွဲ ဒုတိယပိုင်း ကစားပုံအရလည်း မာကာက သိပ်ကို ထူးချွန်တယ်လို့ ကျနော် ချီးကျူးလိုတယ်။ ပထမပိုင်းလည်း မဆိုးပေမယ့် ဒုတိယပိုင်းမှာ ဘောလုံးနဲ့အတူ အားလုံးကို သူ တည်တည်ငြိမ်ငြိမ် လုပ်ပြခဲ့တယ်။ သိပ်ကောင်းတဲ့ ကစားသမားပဲ ‘ လို့ ချီးကျူးခဲ့ပါတယ်။ ကလော့ပ်ဟာ သူခေါ်ယူထားတဲ့ ကစားသမားတွေနဲ့ လိုက်လျောညီထွေဖြစ်မယ့် ကစားဟန်ကို ကြိုးစား တည်ဆောက်နေပြီး ဒုတိယရာသီဝက်ကတော့ ပိုကောင်းတဲ့ ကစားပုံတွေဖြင့် တိုးတက်လာဖို့ မျှော်လင့်ရတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/marca-no-6-best-678x381.jpg",
"imgurl2":"https://lfcthadin.com/wp-content/uploads/2024/01/marca-no-6-best-678x381.jpg",
"imgurl3":"https://lfcthadin.com/wp-content/uploads/2024/01/marca-lfc-bm--1024x472.jpg",
"video":"no"
 },

         {"ndate":"Jan  22 , 2024",
"htext":"လူမစုံပေမယ့် ဒါဝင်၊ မာကာ၊ ဂျိုတာ ခြေစွမ်းပြပြီး ဂျုံး ဒဏ်ရာရခဲ့တဲ့ ဘုန်းမောက်ကို ဂိုးပြတ် နိုင်ပွဲ",
"btext1":"လီဗာပူးအသင်းဟာ ပရီးမီးယားလိဂ် ပွဲစဉ်အဖြစ် ဘုန်းမောက်အသင်းထံ အဝေးကွင်း သွားရောက် ယှဉ်ပြိုင်ကစားခဲ့ရာမှာ ၄-၀ ဆိုတဲ့ ရလဒ်နဲ့ ဂိုးပြတ် အနိုင်ရခဲ့ပါတယ်။ သွင်းဂိုးတွေကိုတော့ ဒါဝင်နဲ့ ဂျိုတာတို့က ၂ ဂိုးစီ သွင်းယူခဲ့တာပါ။ နည်းပြကလော့ပ်ဟာ ညာခြမ်းမှာ ဒီယက်စ်ကို ထုတ်ပြီး ဂျိုတာကို အထောင်နဲ့ ဒါဝင်ကို ဘယ်ခြမ်းတိုက်စစ်သမားအဖြစ် နေရာချခဲ့ပါတယ်။ ဂျိုတာနဲ့ ဒါဝင်တို့ သူတို့နေရာကနေ ခြေစွမ်းပြပေမယ့် ဒီယက်စ်ကတော့ ပုံမှန် မဟုတ်တဲ့ နေရာကနေ ဖန်တီးမှုတွေလုပ်ဖို့ ရုန်းကန်ရပြီး ဘောလုံးထိချက်တောင် သိပ်မရှိခဲ့ပါဘူး။ ပထမပိုင်းမှာ ဒီယက်စ်ကို ဘုန်းမောက်ကစားသမား ကြမ်းတမ်းစွာ ကိုင်တွယ်ခဲ့ပေမယ့် VAR ကတော့ ပြစ်ဒဏ်ပေးခဲ့ခြင်း မရှိပါဘူး။ ဗန်ဒိုက်က ဆိုလန်ကီကို အကောင်းဆုံး ထိန်းချုပ်ထားခဲ့ပြီး ပထမပိုင်းမှာ နှစ်သင်းလုံးဟာ ရလာတဲ့ အခွင့်အရေးတွေကို ပိုင်ပိုင်နိုင်နိုင် အသုံးချနိုင်ခြင်း မရှိပါဘူး။ ",
"btext2":"ဒုတိယပိုင်းမှာတော့ ဂျုံးနဲ့ ဂျိုတာတို့ တစ်ချက်ထိတွေ ပေးမှုတစ်ဆင့် ဘုန်းမောက် ခံစစ်သမားတွေကြား နံပါတ် ၉ သမားအဖြစ် ပါးပါးနပ်နပ် နေရာဝင်ယူနေတဲ့ ဒါဝင်ကပဲ ပိတ်သွင်းပြီး ဦးဆောင်ဂိုး ရယူခဲ့ပါတယ်။ လီဗာပူး ခြေတွေ့လာသလို ဒါဝင်ရဲ့ တောင်ပံကနေ တိုးအားဖြင့် ကစားလာပြီး ဖြတ်တင်ပေးမှုကို ဘရတ်ဒလေ ပိတ်သွင်းပေမယ့် ဂိုးပေါက် မတည့်ခဲ့ပါဘူး။ ညာအစွန်က ကောင်လေးကလည်း လက်ခံစရာ ခြေစွမ်းကို ပြသခဲ့ပါတယ်။ ဒုတိယပိုင်းအတွင်း ဂျိုတာကို ပြိုင်ဘက်အသင်းက သေသေချာချာ ထိတွေ့မှုရှိခဲ့ပေမယ့် ကွင်းလယ်ဒိုင်က မျက်ကွယ်ပြုခဲ့တာကလည်း အံ့ဩစရာပါ။ ကာတစ်ဂျုံးကလည်း ဒီပွဲမှာ တံကောက်ကြောလို့ ယူဆရတဲ့ အခြေအနေကြောင့် လူစားလဲခံခဲ့ရပါတယ်။ ဒီနေ့ပွဲမှာ လီဗာပူးအသင်းက ခြေစွမ်းကောင်းပေမယ့် တကယ်တမ်း ပွဲအဖြေကို ပြောင်းလဲစေခဲ့တာက ဂျိုတာပဲ ဖြစ်ပါတယ်။ ဧရိယာထဲ ရတဲ့ အခွင့်အရေးကို ရသလို အသုံးချမှုကနေ သွင်းဂိုး ၂ ဂိုး ရယူပေးသွားခဲ့တယ်။ ကွင်းလယ်ကနေ ထောက်ပံ့ပေးနေတဲ့ မာကာရဲ့ ခြေစွမ်းကလည်း အထင်ကြီးစရာ ဖြစ်ခဲ့ပါတယ်။  ",
"btext3": "    မိနစ် ၉၀ နောက်ပိုင်းမှာ ဂိုးမက်စ်ရဲ့ ထူးချွန်တဲ့ ဖြတ်တင်ဘောကို ဒါဝင် ဝင်ပိတ်ပေးခဲ့တာကြောင့် ၄-၀ ဖြင့် အနိုင်ရခဲ့တာဖြစ်ပါတယ်။ ဒီပွဲရလဒ်ကြောင့် လီဗာပူးအသင်းဟာ အဆင့် ၂၊ ၃၊ ၄ နေရာတွေက အသင်းတွေကို ၅ မှတ် ဖြတ်ထားနိုင်ပြီ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/01/0498508689547-678x381.jpg",
"imgurl2":"https://lfcthadin.com/wp-content/uploads/2024/01/0498508689547-678x381.jpg",
"imgurl3":"no",
"video":"no"
 },

         {"ndate":"Jan  21 , 2024",
"htext":"ညာအစွန်ကိစ္စ ကလော့ပ် ပြောဆိုခြင်း၊ အာဆင်နယ်လူငယ်အသင်းကို ၇ ဂိုးသွင်းပြီး အက်ဖ်အေကနေ ဖြုတ်ချခြင်းနဲ့ နံနက်ခင်း လီဗာပူး သတင်းတိုများ",
"btext1":"ပရီးမီးယားလိဂ် အားလပ်ရက် အနည်းငယ်ရခဲ့တဲ့နောက် ရာသီကုန်ထိ ဆက်သွားဖို့ အင်အားတွေ ရထားခဲ့ပြီလို့ ကလော့ပ်က ဆိုပါတယ်။ ကာတစ်ဂျုံးဟာ ငယ်စဉ်တည်းက အာဆင်နယ်ကို အားပေးခဲ့တာ ဆိုတဲ့ ဖော်ပြချက်တွေဟာ မှားယွင်းပြီး ဂျရတ်ကို စံနမူနာယူလေ့ရှိတဲ့ မာဆေးဆိုဒ်သားဟာ ငယ်စဉ်တည်းက လီဗာပူးအသင်းကိုပဲ စိတ်ထဲရှိခဲ့သူလို့ Paul Joyce က ဆိုပါတယ်။ လီဗာပူး ယူ-၁၈ အသင်းဟာ အက်ဖ်အေလူငယ်ဖလား ပြိုင်ပွဲအဖြစ် အက်ဆာမှာ အာဆင်နယ် ယူ-၁၈ အသင်းကို ဧည့်ခံ ကစားပြီး ၇-၁ ရလဒ်ဖြင့် ဂိုးပြတ် အနိုင်ယူခဲ့ပါတယ်။ ",
"btext2":" အဆိုပါပွဲမှာ လူငယ်တိုက်စစ်မှူး ကူးမက်စ်ဟာ ဟက်ထရစ် ရခဲ့တာ ဖြစ်ပါတယ်။ ထရန့်က ကွင်းလယ်မှာ ကစားနိုင်တာမို့ ညာအစွန်နေရာ လူသစ်ဝယ်ပါလို့ တိုက်တွန်းချက်တွေ ရခဲ့ပေမယ့် ဘရတ်ဒလေကို နေရာပေးလိုတာကြောင့် ခေါ်ယူမှာ မဟုတ်ဘူးလို့ ကလော့ပ်က တုန့်ပြန်ပါတယ်။ ဒီနွေမှာ ဆော်ဒီပရိုလိဂ်ဟာ အသုံးစရိတ် ပေါင် ၂ ဘီလျံထိ ထုတ်သုံးမှာဖြစ်ကာ သူတို့ရဲ့ ဦးစားပေး ပစ်မှတ်က ဆာလာလို ဘောလုံးအကျော်အမော်ကို ခေါ်ယူနိုင်ရေး ဖြစ်ပါတယ်။ ကိုနတေးရဲ့ ခြေစွမ်းကို သူကတော့ သိပ်ပြီး မထူးဆန်းပါဘူးလို့ ကလော့ပ်က မှတ်ချက်ပေးပါတယ်။ ပြင်သစ်သားထံက ဒီခြေစွမ်းမျိုး မြင်ရမယ်လို့ အစကတည်းက သူမျှော်လင့်ထားကြောင်း နည်းပြက ဆိုပါတယ်။ စနေနေ့ ပရီးမီးယားလိဂ်ပွဲစဉ်မှာ အာဆင်နယ်က ပဲလေစ့်ကို ၅-၀ ဖြင့် အနိုင်ယူပြီး တစ်ပွဲပိုကစားကာ လီဗာပူးနောက် ၂ မှတ်အကွာကို ကပ်လိုက်လာနေပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/9082112024-678x381.jpg",
"imgurl2":"https://lfcthadin.com/wp-content/uploads/2024/01/9082112024-678x381.jpg",
"imgurl3":"no",
"video":"no"
 },

         {"ndate":"Jan  20 , 2024",
"htext":"ဆာလာ၊ ထရန့်၊ ဆိုဘိုတို့ မပါဝင်နိုင်မယ့် ဘုန်းမောက်ပွဲမှာ ကလော့ပ် ထုတ်သုံးလာဖွယ်ရှိတဲ့ ပွဲထွက် လူစာရင်း",
"btext1":"မနက်ဖြန် တနင်္ဂနွေနေ့မှာတော့ လီဗာပူးအသင်းဟာ ပရီးမီးယားလိဂ် ပွဲစဉ်အဖြစ် ရလဒ်တွေ ကောင်းမွန်သလို ပုံစံကောင်းပြနေတဲ့ ဘုန်းမောက်အသင်းနဲ့ ယှဉ်ပြိုင်ရပါမယ်။ ဒီပွဲဟာ လီဗာပူးအသင်း လူအင်အား အနည်းဆုံးဖြင့် ယှဉ်ပြိုင်ရမယ့် အဝေးကွင်းပွဲစဉ် ဖြစ်ပါတယ်။ ဒီပွဲအပြီး ဖလားပွဲတွေကို ကျော်ဖြတ်ပြီးရင် ထရန့်၊ ဆိုဘို၊ ရိုဘိုတို့ ပြန်သက်သာလာပြီး သီယေဂိုတောင် လေ့ကျင့်ရေး ဝင်နိုင်ပါလိမ့်မယ်။ ဒါကြောင့် ဒီပွဲကို အနိုင်ဖြင့် ကျော်ဖြတ်ပြဖို့ လိုပါတယ်။ ထရန့်နဲ့ ဆိုဘိုစလိုင်တို့ ဒီပွဲမှာ ပါဝင်နိုင်မှာ မဟုတ်ပါဘူး။ ဒါပေမယ့် ဖူလ်ဟမ်နဲ့ ကာရာဘောင်း ဆီမီးဖိုင်နယ် ဒါမှမဟုတ် အဲ့နောက်ပိုင်းပွဲမှာ ပါဝင်နိုင်ပါတယ်။ အန်ဒီ ရော်ဘတ်ဆန်ဟာ ဒဏ်ရာကနေ ပြန်သက်သာလာဖို့ နီးစပ်နေပြီ ဖြစ်ပါတယ်။ ",
"btext2":"နည်းပြကလော့ပ်ဟာ ပြီးခဲ့တဲ့ ပွဲအချို့မှာ ဆာလာ မရှိတဲ့ ညာခြမ်း နေရာအတွက် စမ်းသပ်မှုတွေ ပြုလုပ်နေပေမယ့် အကောင်းဆုံးလို့ ယူဆလောက်တဲ့ တည်ငြိမ်မှုမျိုး ရှာမတွေ့သေးပါဘူး။ ဒီယက်စ်ကို ညာခြမ်းမှာ ပို့လိုက်တာက အကောင်းမြင်စရာ တိုးတက်မှုတွေ ရှိထားပါတယ်။ ဒီပွဲမှာ အယ်လီဆန်၊ ဗန်ဒိုက်၊ ကိုနတေးတို့ကို အထိုင်ထားပြီး ဘယ်ခြမ်းက ဂိုးမက်စ်၊ ညာခြမ်းက ဘရတ်ဒလေတို့ကို ထုတ်သုံးဖွယ် ရှိပါတယ်။ ကွင်းလယ်မှာတော့ မက်ကယ်လစ္စတာ၊ ဟာဗေးနဲ့ ဂျူံးတို့ကို တွဲထုတ်လာပါမယ်။ တိုက်စစ်အတွက်ကတော့ ဒါဝင်၊ ဂျိုတာ၊ ဒီယက်စ် အတွဲဖြစ်ပါတယ်။ ",
"btext3": "  ဒါဝင်ဟာ အဆုံးသတ် မကောင်းပေမယ့် သူ့ရဲ့ တရစပ် လှုပ်အားတွေနဲ့အတူ ပြိုင်ဘက် ခံစစ်ကို ဖရိုဖရဲဖြစ်စေပါတယ်။ ဒါဝင် ဂိုးမရရင်တောင် လန်းဆန်းတဲ့ ခြေထောက်ပိုင်ရှင်တွေထည့်ပြီး ပြိုင်ဘက်တွေ ပင်ပန်းနေမှုကို အခွင့်အရေးယူဖို့ ကလော့ပ်က စီမံလေ့ရှိပါတယ်။ အမြဲတမ်းတော့ ဒါဝင်ရဲ့ လွဲချော်မှုတွေကနေ လီဗာပူးတို့ ကံကောင်းခြင်းတွေ ရနိုင်မှာ မဟုတ်ပါဘူး။ ဒါကြောင့် ဒါဝင် အနေနဲ့လည်း အဆုံးသတ်ပိုင်းတွေမှာ ကြိုးစားပေးဖို့ လိုအပ်ပါမယ်။ ဟာဗေးကို ညာခြမ်းကနေ သုံးလို့ ရပေမယ့် လူငယ်ကြယ်ပွင့်လေးဟာ တောင်ပံမှာ ရုန်းကန်ထားရတာကြောင့် ကွင်းလယ်ကပဲ ပွဲထွက်လာမယ် မျှော်လင့်ပါတယ်။    ",
"imgurl1":"https://lfcthadin.com/wp-content/uploads/2024/01/lfc-bm-pl--678x381.jpg",
"imgurl2":"https://lfcthadin.com/wp-content/uploads/2024/01/lfc-bm-pl--678x381.jpg",
"imgurl3":"https://lfcthadin.com/wp-content/uploads/2024/01/bm-line-up-1024x641.jpg",
"video":"no"
 },

       {"ndate":"Jan  20 , 2024",
"htext":"ဒဏ်ရာရ ကစားသမားတွေရဲ့ အခြေအနေ၊ ချန်ပီယံရှစ်မှာ ဂိုးစသွင်းတဲ့ ကာဗာရိုနဲ့ နံနက်ခင်း လီဗာပူး သတင်းတိုများ",
"btext1":"မိုဆာလာဟာ အီဂျစ်အသင်းရဲ့ အာဖရိကဖလား အုပ်စုအဆင့် နောက်ဆုံးပွဲနဲ့ ရှုံးထွက်ကို တက်ရောက်နိုင်ခဲ့မယ်ဆိုရင် ၁၆ သင်းအဆင့် ပွဲစဉ်တွေကို လွဲချော်မယ်လို့ သိရပါတယ်။ ဂျပန်အသင်းက အီရတ်ကို ၂-၁ ဖြင့် ရှုံးနိမ့်တဲ့ပွဲမှာ အန်ဒိုက နောက်ကျ ခြေပဂိုး ရယူပေးခဲ့ပါတယ်။ ပွဲကို ရှုံးနိမ့်ပေမယ့် ဂျပန်တို့ ရှုံးထွက်တက်နိုင်ဖွယ် ရှိနေဆဲ ဖြစ်ပါတယ်။ ရော်ဘတ်ဆန်၊ ထရန့်နဲ့ ဆိုဘိုတို့ဟာ ဒီအပတ်ပွဲမှာ မပါနိုင်သေးပေမယ့် အခြေအနေ ကောင်းမွန်နေကြပြီ ဖြစ်ပါတယ်။ ",
"btext2":" ကင်ဆာရောဂါ ခံစားနေရပြီး အချိန် တစ်နှစ်ပဲကျန်တော့မယ့် လီဗာပူးအမာခံပရိသတ်နဲ့ အင်္ဂလန်နည်းပြဟောင်း အဲရစ်ဆန်ကို အက်ဆာ လေ့ကျင့်ရေးကွင်းထံ အလည်လာဖို့ လီဗာပူးနည်းပြ ယာဂင်ကလော့ပ်က ဖိတ်ခေါ်ခဲ့ပါတယ်။ ကာဗာရိုဟာ ဟူးစီးတီးအသင်းအတွက် ပွဲထွက်ကစားပေးနိုင်ခဲ့သလို ပွဲစဉ်ရဲ့ အကောင်းဆုံး ကစားသမားဆု ရရှိတဲ့ထိ ခြေစွာခဲ့ပါတယ်။ ကာဗာရိုရတဲ့ သွင်းဂိုးအတွက် ဂိုးထောက်ပံ့ပေးသူက တေလာ မော်တန် ဖြစ်ပါတယ်။ အယ်လီဆန်နဲ့ ဗန်ဒိုက်တို့ဟာ EASPORTSFC ရဲ့ တစ်နှစ်တာ အကောင်းဆုံးအသင်းထဲ ပါဝင်ခဲ့ကြပါတယ်။ လီဗာပူး၊ ရီးရဲလ်မက်ဒရစ်လို ထိပ်တန်းအသင်းတွေထံ ပြောင်းရွှေ့လိုတဲ့ အန်နာဆီယိုဟာ ဇန်နဝါရီစျေးကွက်အတွင်း နယူးကာဆယ်အသင်းထံက ကမ်းလှမ်းမှုကို ပယ်ချခဲ့ပါတယ်။",
"btext3": "   ဂျိမ်းမက်ကော်နယ်ဟာ လီဗာပူးအသင်းနဲ့ ကာလရှည် စာချုပ်ကို လက်မှတ်ထိုးလိုက်ပြီ ဖြစ်ပါတယ်။ အေဂျက်ကို ရောက်သွားခဲ့တဲ့ ဟန်ဒါဆန်ကတော့ ဆော်ဒီပရိုလိဂ်ထံ ပြောင်းဖို့ ရွေးချယ်ခြင်းဟာ သူ့မှားခဲ့တယ်လို့ ယူဆကြရင်လည်း ယူဆနိုင်ပါတယ်လို့ တုန့်ပြန်ပါတယ်။   ",
"imgurl1":"https://lfcthadin.com/wp-content/uploads/2024/01/9132012024-678x381.jpg",
"imgurl2":"https://lfcthadin.com/wp-content/uploads/2024/01/9132012024-678x381.jpg",
"imgurl3":"no",
"video":"no"
 },

        {"ndate":"Jan  19 , 2024",
"htext":"ဆာလာ တံကောက်ကြော ဒဏ်ရာရခြင်း၊ ဘုန်းမောက်ပွဲလွဲမယ့် ထရန့်နဲ့ ဆိုဘိုတို့နဲ့ နံနက်ခင်း လီဗာပူး သတင်းတိုများ",
"btext1":"အာဖရိကဖလား ပြိုင်ပွဲမှာ အီဂျစ်အသင်းအတွက် ကစားပေးရင်း ဆာလာ တံကောက်ကြောဒဏ်ရာ ရရှိခဲ့တာမို့ ကွင်းထဲက ထွက်ခွာခဲ့ရပါတယ်။ ဆာလာ ဒဏ်ရာ ဘယ်လောက် ပြင်းထန်လဲဆိုတာကို အခုချိန်ထိ မသိရသေးပါဘူး။ သူက ပွဲအပြီးမှာ မီဒီယာတွေ့ဆုံ ဖြေဆိုမှု မလုပ်ထားသလို အီဂျစ်ဘက်ကလည်း သတင်းထုတ်ပြန်ခြင်း မရှိသေးပါဘူး။ အီဂျစ်မန်နေဂျာကတော့ “ ဆာလာရဲ့ အခြေအနေ မပြင်းထန်ဖို့ မျှော်လင့်ပေမယ့် လက်တလော မသိရသေးပါဘူး။ ဒဏ်ရာအကြောင်း သိဖို့က စောနေပါတယ်။ မပြင်းထန်ဘူးလို့ ကျနော် ထင်ပါတယ်။ သူ သက်သာလာမလား စောင့်ကြည့်တာပေါ့ ” လို့ ဖြေဆိုသွားပါတယ်။ ",
"btext2":"လီဗာပူးသတင်းဌာနအချို့ကတော့ ဆာလာရဲ့ ဒဏ်ရာဟာ ကံကောင်းရင် ရက်ပိုင်းနဲ့ ကံဆိုးရင် ၈ ပတ် အနားယူရမယ်လို့ ဆိုပါတယ်။ ဒဏ်ရာ အခြေအနေပေါ် မူတည်ပြီး ဆာလာဟာ အာဖရိကဖလားမှာ ဆက်လက် ပါဝင်နိုင်ခြင်း မရှိဘဲ လီဗာပူးကို ပြန်ရောက်လာနိုင်ပါတယ်။ ထရန့် ဒဏ်ရာရနေတာမို့ ဒီအပတ် ဘုန်းမောက်နဲ့ပွဲမှာ ကော်နာ ဘရတ်ဒလေ ပရီးမီးယားလိဂ် ပွဲထွက်ခွင့်ရရှိမယ်လို့ သိရပါတယ်။ ဆိုဘိုစလိုင်ဟာ ဒဏ်ရာကနေ အကောင်းဆုံး ပြန်သက်သာလာဖို့ အချိန်ယူဖွယ်ရှိကာ ဘုန်းမောက်နဲ့ပွဲမှာ ပါဝင်ကစားနိုင်ဖွယ် မရှိပါဘူး။ နယူးကာဆယ် တိုက်စစ်မှူး အိုင်ဆက်ကတော့ ပရီးမီးယားလိဂ် အဝေးကွင်းတွေထဲမှာ ကစားရခက်ခဲတဲ့ ကွင်းအဖြစ် အန်ဖီးကို ရွေးချယ်ပါတယ်။ ချန်ပီယံရှစ်ကလပ် ဟူးစီးတီထံ အငှားထွက်နေတဲ့ ကာဗာရိုဟာ နည်းပြထံက ချီးကျူးမှုကို ရရှိနေကာ ပုံမှန်ပွဲကစားခွင့် ဆုပ်ကိုင်နိုင်မယ့် အနေအထားမျိုး ရှိနေပါတယ်။ ",
"btext3": " မက်ကယ်လစ္စတာက သူ လီဗာပူးကို ရောက်လာတာ ၆ လပဲ ရှိသေးပေမယ့် လီဗာပူးတက်တူး တစ်ခု ထိုးထားခဲ့ပြီးပြီဖြစ်ကြောင်းနဲ့ အသင်းမှာ နှစ်ရှည်နေလို့ကြောင်း ထုတ်ပြောပါတယ်။ လီဗာပူးအသင်းဟာ နယ်သာလန်ကလပ် ဖီယင်နုအသင်းမှ ခံစစ်မှူး David Hancko ကို ချိတ်ဆက်မှု ပြုလုပ်ခဲ့တယ်လို့ ကစားသမားရဲ့ အေးဂျင့်က အတည်ပြုပါတယ်။     ",
"imgurl1":"https://lfcthadin.com/wp-content/uploads/2024/01/6531912024-678x381.jpg",
"imgurl2":"https://lfcthadin.com/wp-content/uploads/2024/01/6531912024-678x381.jpg",
"imgurl3":"https://lfcthadin.com/wp-content/uploads/2024/01/salah-down-eg.jpg",
"video":"no"
 },

         {"ndate":"Jan  18 , 2024",
"htext":"လီဗာပူးထံက ဆက်သွယ်မှု ရရှိခဲ့ကြောင်း ကစားသမားရဲ့ အေးဂျင့် အတည်ပြု",
"btext1":"လီဗာပူးအသင်းဟာ နယ်သာလန်ကလပ် ဖီယင်နုအသင်းမှ ခံစစ်မှူး David Hancko ကို ချိတ်ဆက်မှု ပြုလုပ်ခဲ့တယ်လို့ ကစားသမားရဲ့ အေးဂျင့်က အတည်ပြုပါတယ်။ ချက်သတင်းဌာန TN.cz နဲ့ အင်တာဗျူးမှာပဲ ကစားသမားရဲ့ အေးဂျင့်က ပရီးမီးယားလိဂ်ကလပ် အပြင် ပြင်သစ်ချန်ပီယံ ပီအက်စ်ဂျီကလည်း အသက် ၂၆ နှစ်အရွယ် ခံစစ်မှူးအတွက် ကြိုးစားမှု ရှိလာနေကြောင်းကို ဝန်ခံသွားတာပါ။ ဒါပေမယ့်လို့ နယ်သာလန်လိဂ်မှာ ဖီယင်နုအသင်း ချန်ပီယံလိဂ်ဝင်ခွင့် တစ်နေရာ အားပြိုင်နိုင်နေတာကြောင့် အဓိက ကစားသမားဖြစ်တဲ့ သူ့ကို ကလပ်ဘက်က လက်လွတ်ဖွယ် မရှိဘူးလို့လည်း သူကဆိုပါတယ်။ ",
"btext2":"အေးဂျင့်ဖြစ်သူကတော့ “ ကျနော်တို့ အေဂျင်ဆီကို ဆက်သွယ်လာတာ သူတို့ နှစ်သင်း (လီဗာပူး၊ ပီအက်စ်ဂျီ) တင်ပဲ မဟုတ်ပါဘူး။ အခြားကလပ်တွေကလည်း ဒေးဗစ်ရဲ့ အခြေအနေကို စိတ်ဝင်စားနေကြပါတယ်။ ဇန်နဝါရီအတွင်း Rotterdam မှာ ဒေးဗစ် ဆက်ရှိနေမယ်ဆိုတာကို ကျနော်တိုပ ၈၀% ၉၀% လောက် အသေအချာ ပြောနိုင်ပါတယ်။ ဖီယင်နုက ဒီရာသီ ချန်ပီယံလိဂ်ဝင်ခွင့်အတွက် ကြိုးစား ယှဉ်ပြိုင်နေတာပါ။ ဖီယင်နုအသင်း တာဝန်ရှိသူတွေက အခုချိန်မှာ ဒေးဗစ်ကို ရောင်းလိုက်တာထက် နွေမှ ရောင်းလိုက်တာ ပိုကောင်းမယ်ဆိုတာ သိထားကြပါတယ် ” လို့ ထုတ်ပြောခဲ့ပါတယ်။ ဒေးဗစ်ဟာ ၂၀၂၂ မှာ နယ်သာလန်ကလပ်ကို ရောက်ရှိခဲ့တာဖြစ်ကာ အခုချိန်ထိ ၆၉ ပွဲ ကစားပေးထားပါတယ်။ သူဟာ ဗဟိုခံစစ်မှာ အဓိက ကစားသူဖြစ်ကာ ဘယ်ခြမ်း ခံစစ်မှူးအဖြစ်ပါ ကစားနိုင်တယ်လို့ သိရပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/cb-lfc-15251812024-678x381.jpg",
"imgurl2":"https://lfcthadin.com/wp-content/uploads/2024/01/cb-lfc-15251812024-678x381.jpg",
"imgurl3":"no",
"video":"no"
 },

         {"ndate":"Jan  18 , 2024",
"htext":"ရိုဘို လေ့ကျင့်ရေး အချို့ကို ပူးပေါင်းခြင်း၊ ဂျပန်ခံစစ်မှူးကို စိတ်ဝင်စားခြင်းနဲ့ နံနက်ခင်း လီဗာပူး သတင်းတိုများ",
"btext1":"မနေ့ညက ပြုလုပ်တဲ့ လီဗာပူးအသင်း လေ့ကျင့်ရေးမှာ ကွင်းလယ်လူ ဆိုဘိုစလိုင် မပါနိုင်သေးပါဘူး။ ရိုဘိုကတော့ လေ့ကျင့်ရုံအတွင်းမှာ အသင်းနဲ့ ပူးပေါင်းခဲ့ပါတယ်။ လီဗာပူးအသင်းဟာ အက်ဖ်အေဖလား စတုတ္ထအဆင့် ပွဲစဉ်အဖြစ် နော်ဝစ်ချ်အသင်းနဲ့ ယှဉ်ပြိုင်ကစားရမှာ ဖြစ်ပါတယ်။ လီဗာပူးအသင်းခေါင်းဆောင်ဟောင်း ဟန်ဒါဆန်ဟာ နယ်သာလန်ကလပ် အေဂျက်အသင်းထံ ပြောင်းဖို့ သဘောတူညီမှု ရရှိခဲ့ပြီ ဖြစ်ပါတယ်။ ပရီးမီးယားလိဂ် တိုက်စစ်မှူးဟောင်း ရော်ဘီကိန်းကတော့ လီဗာပူးအသင်းဟာ အမှတ်ပေးဖလား အနိုင်ရဖို့ အင်အားကြီးမားမှုမျိုး ရှိပါတယ်လို့ ထောက်ခံခဲ့ပါတယ်။ ကလပ်ရဲ့ ပစ်မှတ်စာရင်းထဲမှာ စပို့တင်း ခံစစ်မှူး Ousmane Diomande ပါဝင်နေကြောင်း နားလည်ရပါတယ်။ နွေမှာတော့ မာတစ်နေရာ ရေရှည် အစားထိုးမှု ပြုလုပ်ဖို့ လီဗာပူးဘက်က စီစဉ်ထားတာပါ။ ",
"btext2":" ရော်ဘတ်ဆန် အချိန်မီ သက်သာလာတာကြောင့် ဇန်နဝါရီမှာ ဘယ်အစွန်လူ အိုဝင်ဘက်ကို စကော့တလန်လိဂ်ထံ ပြန်ပို့တာမျိုး ဖြစ်လာနိုင်ပါတယ်။ ဖာမင်နိုဟာ ဇန်နဝါရီမှာ ပရီးမီးယားလိဂ်ထံ ပြန်လာဖို့ အစီအစဉ် မရှိဘဲ ဆော်ဒီလိဂ်မှာပဲ ဆက်နေမယ်လို့ သတင်းထောက် ရိုမန်နိုက ထုတ်ပြောသွားပါတယ်။ ဘွန်ဒက်လီဂါလိဂ်ထံ ကင်းထောက်တွေ ချထားတဲ့ လီဗာပူးအသင်းဟာ မိုချန်ဂလတ်ဘတ် အသင်းမှ ဂျပန်သား ခံစစ်မှူး Ko Itakura ကို သဘောကျနေပါတယ်။ သူ့ကို ခေါ်ယူလိုရင် ယူရို ၁၅ သန်း ဝန်းကျင် ပေးရပါလိမ့်မယ်။",
"btext3": "   no   ",
"imgurl1":"https://lfcthadin.com/wp-content/uploads/2024/01/9001812024-678x381.jpg",
"imgurl2":"https://lfcthadin.com/wp-content/uploads/2024/01/9001812024-678x381.jpg",
"imgurl3":"no",
"video":"no"
 },

         {"ndate":"Jan  17 , 2024",
"htext":"ဆောင်းပါး | စစ်မှန်တဲ့ ဘောလုံးကလပ် တည်ဆောက်ပုံကို ပိုင်ဆိုင်ထားပေမယ့် ပရီးမီးယားလိဂ်ရဲ့ ညံ့ဖျင်းမှုကြောင့် နောက်ရောက်နေရတဲ့ လီဗာပူး",
"btext1":" ပရီးမီးယားလိဂ်ဟာ ၎င်းတို့ရဲ့ အမြတ်အစွန်းနှင့် ရေရှည်တည်တံ့မှုဆိုင်ရာ စည်းမျဉ်းကို ပိုမို တင်းကြပ်စွာ ကိုင်တွယ်လာတော့မှာဖြစ်ပြီး ရှေ့ပြေးအဖြစ် အဲဗာတန်၊ နော်တင်ဟမ် ဖောရက်စ်တို့ကို ထပ်မံ အရေးယူပြတော့မှာ ဖြစ်ပါတယ်။ မနှစ်တုန်းကပဲ အေဘရာမိုဗစ် လက်ထက် ၂၀၁၂ မှ ၂၀၁၉ ခုနှစ်အတွင်း ပေါ်ပေါက်ခဲ့တဲ့ ဘဏ္ဍာရေး ချိုးဖောက်မှုတွေအတွက် ချယ်ဆီးအသင်းကို ယူအီးအက်ဖ်အေက ယူရို ၁၀ သန်း ဒဏ်ရိုက်ထားပါတယ်။ ဒါပေမယ့် ပရီးမီးယားလိဂ်ကတော့ အခုချိန်ထိ စုံစမ်းဆဲ အခြေအနေမှာပဲ ရှိနေပါတယ်။ မန်စီးတီးရဲ့ အထင်ကရ စည်းမျဉ်းပေါင်း ၁၁၅ ချက် ချိုးဖောက်မှုကလည်း အခုချိန်ထိ စီရင်ချက် မချသေးသလို စွဲချက်တွေအတွက် စုံစမ်းဖော်ထုတ်လို့ ရထားမှုတွေကို ပရီးမီးယားလိဂ်ဘက်ကတော့ လွတ်လပ်သော ကော်မရှင်တွေထံ လွဲပြောင်းပေးထားပြီ ဖြစ်ပါတယ်။",
"btext2":" ပရီးမီးယားလိဂ်ရဲ့ တင်းကြပ်တဲ့ ဘဏ္ဍာရေး ကိုင်တွယ်မှုတွေကြောင့် ဒီဇန်နဝါရီမှာဆိုရင် အာဆင်နယ်၊ နယူးကာဆယ်တို့ဟာ ထိပ်တန်း ကစားသမားတွေကို ခေါ်ယူလိုကြပေမယ့် FFP စည်းမျဉ်းနဲ့ ညိစွန်းမယ့် အခြေအနေကြောင့် လူသစ် ခေါ်ယူနိုင်ခြင်း မရှိသေးပါဘူး။ ထိပ်သီးကလပ်တွေ ဘဏ္ဍာရေး ခြေချုပ်မိနေချိန်မှာ မေးခွန်းတစ်ခု ထွက်လာတာက လီဗာပူးအသင်းကကော တူညီတဲ့ စွဲချက်တွေ ဘာလို့မရသေးသလဲ၊ လီဗာပူးကကော ဘဏ္ဍာရေး ဟန်ချက်ညီမှုအောက်မှာ ရှိနေသလားပဲ ဖြစ်ပါတယ်။ စိတ်ဝင်စားစရာက လီဗာပူးအသင်းဟာ ပရီးမီးယားလိဂ်နဲ့ ချန်ပီယံလိဂ်တို့ရဲ့ ဘဏ္ဍာရေး ကန့်သတ်မှုအောက်မှာ အကောင်းဆုံး မောင်းနှင်နိုင်စွမ်းရှိတဲ့ ကလပ်အသင်းတွေထဲ ပါဝင်လို့နေပါတယ်။ ယာဂင်ကလော့ပ် လက်ထက်မှာ ပရီးမီးယားလိဂ်နဲ့ ချန်ပီယံလိဂ်ကို ၁ ကြိမ်စီ အနိုင်ရသလို ဒုတိယနေရာတွေက ၂ ကြိမ်စီ ရပ်တည်နိုင်တဲ့ လီဗာပူးအသင်းဟာ အဖွဲ့ချုပ်တွေရဲ့ စည်းမျဉ်းတွေကို လိုက်နာမှုအားကောင်းတဲ့ အသင်းဖြစ်နေပါတယ်။ တနည်းအားဖြင့် ဘဏ္ဍာရေးပိုင်း ဖောက်ဖျက်မှု ကြီးမားပြီး စည်းမျဉ်းတွေကို လက်တလုံးခြား ကျော်ခွနေတဲ့ မန်စီးတီးလို အသင်းကို လီဗာပူးအသင်းကတော့ စည်းမျဉ်းတွေအောက်ကပဲ ဟန်ချက်ညီညီဖြင့် စိန်ခေါ်နေတာပါ။ ဒါကပဲ ပရီးမီးယားလိဂ် ဖော်ဆောင်လိုတဲ့ မျှတတဲ့ ပြိုင်ဆိုင်မှုအပေါ် အကြီးမားဆုံး စိန်ခေါ်မှု ဖြစ်လာစေပါတယ်။ လီဗာပူးပိုင်ရှင်တွေရဲ့ ဓနအင်အား နည်းပါးခြင်းကြောင့် အသင်းဟာ ကင်းထောက်မှုပိုင်းကို ပိုမို အားပြုနေရပါတယ်။ မန်စီးတီးက ကယ်ဗင်ဖီးလစ်ကို ပေါင် သန်း ၅၀ ဖြင့် ခေါ်ယူပြီး အရန်ခုံမှာ ခေါက်ထားသလို ငွေကြေး ဖြုန်းတီးမှုမျိုး လီဗာပူးတို့ မတတ်နိုင်ပါဘူး။ ကလပ်ရဲ့ အသုံးစရိတ် အနည်းငယ်ဖြင့် ထိပ်တန်းအဆင့် ရပ်တည်နိုင်စွမ်းဟာ များစွာသော ကလပ်တွေ စံနမူနာယူစရာ ဖြစ်နေစေတယ်။",
"btext3": "    လီဗာပူးအသင်း အောင်မြင်စွာ ရပ်တည်နိုင်ရေးမှာ မှန်ကန်တဲ့ ကစားသမားတွေ ရရှိဖို့ လိုလာတယ်။ ဒီအတွက် ကစားသမား စုဆောင်းမှုဆိုင်ရာ အဖွဲ့က အဓိကကျလာရပါတယ်။ အပြောင်းအရွှေ့တွေမှာ ပိုပြီး စမတ်ကျဖို့၊ အခြားအသင်းတွေထက် ပိုကြိုးစားရပြီး ဒါကြောင့်ပဲ များစွာသော ကစားသမားတွေကို ပိုမို ကင်းထောက်မှုတွေ လုပ်လာရပါတယ်။ မာဆေးဆိုဒ်သတင်းထောက် Paul Gorst ရဲ့ အဆိုအရတော့ လီဗာပူးဟာ အငှားချထားတဲ့ ကစားသမားတွေကို ကင်းထောက်ပုံစံတွေ ပြန်သုံးစွဲလေ့ရှိတယ်လို့ သိရပါတယ်။ လူငယ်တွေကို ဥရောပတလွှား အငှားချရင်းမှာပဲ သူတို့ အနီးအနားက အလားအလာရှိတဲ့ ကြယ်ပွင့်တွေကို လိုက်လံ ကင်းထောက်ယူလေ့ ရှိပါတယ်။ ဥပမာအားဖြင့် ကလပ် အကယ်ဒမီထွက် ချီရီဗီလာကို ၂၀၁၇-၂၀၁၈ ဘောလုံးရာသီမှာ နယ်သာလန်လိဂ်ကလပ် Willem II ထံ အငှားချခဲ့ပါတယ်။ သူကမှ တဆင့် ထိုစဉ် နယ်သာလန်လိဂ်ကို ယာယီလာကစားနေတဲ့ ကိုစတက်ကို အသင်းက တွေ့ရှိခဲ့တာ ဖြစ်ပါတယ်။ လွန်ခဲ့တဲ့ ၂ နှစ်တုန်းက ဒီယက်ဇ်ကို ခေါ်ယူတုန်းကလည်း တကယ်တမ်းမှာ ဒီယက်ဇ်ဟာ နွေပစ်မှတ်ဖြစ်ထားခဲ့တာပါ။ ဒါပေမယ့် စပါးအသင်းက ကြားဝင်လာချိန်မှာ ကလပ်ဟာ ကြိုတင်ချိတ်ဆက်ထားတဲ့ ကစားသမားရဲ့ အေးဂျင့်တွေ အကူအညီနဲ့ ၆ လ ကြိုတင် ခေါ်ယူခဲ့ပါတယ်။ လီဗာပူးအသင်းဟာ ပါရမီရှင်တွေ ရှာဖွေရေး ကမ္ဘာတစ်လွှား ကင်းထောက်တွေကို ဖြန့်ထားတာရှိသလို အပြောင်းအရွှေ့မှာ လက်မနှေးရအောင် ကစားသမားတွေရဲ့ အေးဂျင့်တွေနဲ့ တည်ဆောက်ထားတဲ့ ဆက်ဆံရေးကောင်းကနေ အကူအညီ ယူတာမျိုးလည်း ရှိနေပါတယ်။ ” လီဗာပူးအသင်းဟာ ပစ်မှတ်တစ်ခုကို ဦးတည်လိုက်တာနဲ့ သူ့အနားက ဝန်ထမ်းတွေက တစ်ဆင့် အချက်အလက်တွေ၊ ကင်းထောက်ဗီဒီယိုတွေ၊ အသင်း ကင်းထောက်တွေ ကိုယ်တိုင် လေ့လာထားတဲ့ သုံးသပ်ချက်တွေဖြင့် ရှုထောင့်ပေါင်းစုံက ချဉ်းကပ်မှုတွေ ပြုလုပ်လေ့ရှိတယ် ” လို့ ကလပ်နဲ့ လက်တွဲနေဆဲ ကင်းထောက် တစ်ဦးက Echo က တစ်ဆင့် ထုတ်ပြောခဲ့ပါတယ်။ လီဗာပူးအသင်းရဲ့ ထူးခြားတဲ့ အကဲဖြတ်မှု တစ်ခုကဆိုရင် ဒေတာသမားတွေနဲ့ နည်းပြအဖွဲ့ကိုပဲ အားကိုးခြင်း မဟုတ်ဘဲ ပစ်မှတ်အဖြစ် ရွေးချယ်ထားတဲ့ ကစားသမားကို ပြိုင်ဘက်အဖြစ် ရင်ဆိုင်ဖူးတဲ့ အသင်း ကစားသမားတွေထံက အကြံဉာဏ် တောင်းခံခြင်းမျိုးလည်း ပါဝင်ပါတယ်။ လီဗာပူးအသင်းဟာ အပြောင်းအရွှေ့အတွက် ရင်းနှီးမြုပ်နှံမှု အများအပြားကို ကင်းထောက် ကိစ္စတွေမှာ စုပုံ အသုံးပြုနေပါတယ်။ အသာတင် အသုံးစရိတ် အနည်းဆုံး အသင်းဖြစ်ပေမယ့်လို့ ပရီးမီးယားလိဂ်မှာ အေးဂျင့်နဲ့ ကင်းထောက်ခ ကုန်ကျမှု အများဆုံး အသင်းများ စာရင်းထဲမှာ လီဗာပူး ပါဝင်ထားပါတယ်။ လီဗာပူးအသင်းဟာ တစ်ကြိမ်တည်းမှာ ကစားသမား တစ်ဒါဇင်လောက်ကို ကင်းထောက်ပြီး အကဲဖြတ်နိုင်တဲ့ထိ ကင်းထောက်ပိုင်းကို ရင်းနှီးမြုပ်နှံထားတယ်လို့ သိရတယ်။ ကစားသမားတွေကို ဆယ်ကျော်သက် အရွယ်တည်းက အသက် အပိုင်းအခြားအလိုက် တိုးတက်မှုတွေကို ခြေရာခံကာ ၄ နှစ် ၅ နှစ်ထိ ဆက်လက် ကင်းထောက်လေ့ရှိတယ်လို့ သိရပါတယ်။ ဘောလုံးဟာ အဆက်အသွယ်တွေနဲ့ မောင်းနှင် လုပ်ရှားနေတဲ့ ပြိုင်ပွဲတစ်ခုဖြစ်ပြီး ယုံကြည်ရတဲ့ ရှိသမျှ အဆက်အသွယ်တွေကို အသုံးပြုနိုင်ခြင်းကပဲ ကလပ်တွေကို အကျိုးအမြတ်ရစေတယ်လို့ အမည်မဖော်ပြတဲ့ ကင်းထောက်တစ်ဦးက မာဆေးဆိုဒ် အခြေစိုက် Echo သတင်းကို ထုတ်ပြောခဲ့တာ ဖြစ်ပါတယ်။ လီဗာပူးအသင်း အောင်မြင်ဖို့ဟာ နည်းပြအဖွဲ့နဲ့ သူ့ကို ပံ့ပိုးပေးတဲ့ ကစားသမားခေါ်ယူရေး အဖွဲ့အပေါ် မူတည်နေပြီး မှန်ကန်တဲ့ ကစားသမားတွေရဖို့ကို များစွာသော ကင်းထောက်မှုတွေဖြင့် ရှေ့ဆက်နေဆဲဖြစ်ပါတယ်။  ",
"imgurl1":"https://lfcthadin.com/wp-content/uploads/2024/01/klopp-jock-lfc--678x381.jpg",
"imgurl2":"https://lfcthadin.com/wp-content/uploads/2023/05/klopp-pl-ucl-2024.jpg",
"imgurl3":"https://lfcthadin.com/wp-content/uploads/2023/10/kosta-lb-lfc.jpg",
"video":"no"
 },


         {"ndate":"Jan  17 , 2024",
"htext":"အိုဒီဂတ် လက်ထိဘော မှားယွင်း ဆုံးဖြတ်ခဲ့ကြောင်း ဝန်ခံခြင်း၊ အဝေးကွင်းဂျာစီ ဗီဒီယိုနဲ့ နံနက်ခင်း လီဗာပူး သတင်းတိုများ",
"btext1":"ပရီးမီးယားလိဂ် ဒိုင်အဖွဲ့ရဲ့ အကြီးအကဲ ဟောင်းဝပ် ဝဘ်ကတော့ ဒီဇင်ဘာလတုန်းက လီဗာပူးနဲ့ အာဆင်နယ်ပွဲမှု အိုဒီဂတ်ရဲ့ လက်ထိမှုဟာ ရည်ရွယ်ချက်ပါခဲ့တာမို့ ပင်နယ်တီ ပေးရမှာဖြစ်ကြောင်းနဲ့ VAR က မှားယွင်းစွာ ဆုံးဖြတ်ခဲ့ပါတယ်လို့ ဝန်ခံပါတယ်။ လီဗာပူးအသင်းဟာ ချယ်ဆီး ခံစစ်မှူး လီဗီ ကိုးဝဲလ်ကို အသင်းရဲ့ ခံစစ် ပစ်မှတ်အဖြစ် စိတ်ဝင်စားနေဆဲ ဖြစ်တယ်လို့ သိရပါတယ်။ လီဗာပူးအသင်းဟာ ပဲလေစ့်အသင်းမှ အိုလီဆီနဲ့ လိဒ်စ်ယူနိုက်တက်မှ Summerville တို့နှစ်ဦးကို ကလပ်ရဲ့ စောင့်ကြည့် ကစားသမား စာရင်းထဲ ထည့်သွင်းထားပါတယ်။ ",
"btext2":"ဟန်ဒါဆန်ဟာ ဆော်ဒီပရိုလိဂ်ကနေ ထွက်ခွာဖို့ အလေးအနက် စဉ်းစားနေပြီဖြစ်ကာ အင်္ဂလန်လိဂ်ကို ပြန်လာဖို့ ဆန္ဒပြင်းပြနေပါတယ်။ ၂၀၂၄-၂၀၂၅ ဘောလုံးရာသီ လီဗာပူးအသင်းရဲ့ အဝေးကွင်း ဂျာစီ ဗီဒီယို တစ်ခု ထွက်ပေါ်နေပါတယ်။ မကြာခင် သီတင်းပတ်တွေအတွင်း မန်စီးတီးအသင်းရဲ့ ဘဏ္ဍာရေး ချိုးဖောက်မှု စွဲချက်တွေကို ဘယ်လို အရေးယူမလဲ ကိစ္စတွေကို တရားဝင် ကြေညာမှု ထုတ်ပြန်ဖို့ ပရီးမီးယားလိဂ်က ရည်ရွယ်လာပါတယ်။ အသက် ၁၈ နှစ်အရွယ် ဆွီဒင် လူငယ်တိုက်စစ်မှူး Momodou Sonko ကတော့ လီဗာပူးက အလိုရှိရင် သူ အန်ဖီးထံ ပြောင်းလာလိုတယ်လို့ ထုတ်ဖော် ဝန်ခံလိုက်ပါတယ်။ လီဗာပူးအသင်းဟာ ကစားသမား ခေါ်ယူရေးဆိုင်ရာ အဖွဲ့အတွက် ရင်းနှီးမြုပ်နှံမှုအဖြစ် ကင်းထောက်နဲ့ အေးဂျင့် အဆက်အသွယ်တွေမှာ ဆက်ဆံရေးကောင်း များစွာ တည်ဆောက်ထားတယ်လို့ သိရပါတယ်။ လူငယ် တိုက်စစ်မှူး ဗန်ဒုတ်ဟာ မကြာခင်မှာ ဒဏ်ရာက ပြန်သက်သာလာနိုင်ပါတယ်။ သူဟာ ဒူးဒဏ်ရာကြောင့် အနားယူနေရတာဖြစ်ပြီး ကာလရှည် ဒဏ်ရာလို့ သိထားရတာပါ။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/7241712023-678x381.jpg",
"imgurl2":"https://lfcthadin.com/wp-content/uploads/2024/01/7241712023-678x381.jpg",
"imgurl3":"no",
"video":"no"
 },


         {"ndate":"Jan  16 , 2024",
"htext":"NEWS: ဆာလာ၊ ဗန်ဒိုက်၊ ထရန့်တို့ကို အခုချိန်ထိ စာချုပ်သစ်ကိစ္စ မစတင်ရသေးတဲ့ လီဗာပူး",
"btext1":"လီဗာပူးအသင်းဟာ ၂၀၂၃-၂၀၂၄ ဘောလုံးရာသီ စတင်လာခဲ့ကတည်းက ထရန့်ကို စာချုပ်သစ်ပေးဖို့အား ဦးစားပေးအဖြစ် ရွေးချယ်ထားပေမယ့် မျှော်လင့်ထားသလို အခြေအနေ တိုးတက်မှုမျိုး မမြင်ရသေးပါဘူး။ လက်ထောက် အသင်းခေါင်းဆောင်နည်းတူ ဆာလာနဲ့ ဗန်ဒိုက်တို့ဟာ ၂၀၂၅ နွေမှာ စာချုပ်ကုန်ကြမှာပါ။ ပုံမှန်အားဖြင့် ကလပ်တွေဟာ ကစားသမားသစ်တွေကို စာချုပ် ၁၈ လ အလို ဒါမှမဟုတ် ၁ နှစ်အလိုမှာ သက်တမ်းတိုးရေးကို အမြန်ဆုံး အပြီးသတ်ဖို့ ကြိုးစားလေ့ ရှိပါတယ်။ ဒါပေမယ့် လီဗာပူးအသင်းကတော့ အခုချိန်ထိ စာချုပ်သစ် ကြိုးစားမှု စတင်လာခြင်း မရှိသေးပါဘူး။ ",
"btext2":"The Athletic သတင်းထောက် James Pearce ကတော့ လီဗာပူးအသင်းဟာ ရာသီမကုန်ခင်ထိ သူတို့ ၃ ဦးကို စာချုပ်သစ်အကြောင်း ဆွေးနွေးစကားပြောမှု စတင်နိုင်ဖွယ် မရှိဘူးလို့ ဖော်ပြလာပါတယ်။ လီဗာပူးအသင်းဟာ အချိန်ကောင်း ရောက်ရှိလာမှာကို စောင့်ဆိုင်းနေပါတယ်။ လက်တလောမှာတော့ အားကစားဒါရိုက်တာ ဂျော့ရှမတ်ကီကို သက်တမ်းတိုးမလား ကိစ္စကိုပဲ အရင်ဆုံး ဖြေရှင်းနေတာ ဖြစ်ပါတယ်။ အဓိက ကစားသမား ၃ ဦးကို သက်တမ်းတိုးဖို့ကတော့ အေးဂျင့်နဲ့ ကစားသမားတွေ လက်မှတ်ထိုးကြေး ပေးရဖို့ရှိပြီး ကစားသမားတွေရဲ့ လုပ်ခတွေကြောင့် ပြောင်းလဲဖြစ်ပေါ်လာမယ့် ကုန်ကျစရိတ်ဟာ ပရီးမီးယားလိဂ်ရဲ့ ဘဏ္ဍာရေး ကန်သတ်ချက်နဲ့ ယူအီးအက်ဖ်အေရဲ့ FFP ထဲ ဝင်နိုင်ဖို့ လိုအပ်ဦးမှာ ဖြစ်ပါတယ်။ လက်ရှိ တစ်ပတ်လုပ်ခ ပေါင် ၂၅၀၀၀၀ ရနေတဲ့ ဗန်ဒိုက်၊ တစ်ပတ် ပေါင် ၃၅၀၀၀၀ ရနေတဲ့ ဆာလာနဲ့ တစ်ပတ် ပေါင် ၂၀၀၀၀၀ ကျော်ရနေတဲ့ ထရန့်တို့ကို စာချုပ်သစ်မှာတော့ လုပ်ခပိုင်း တိုးပေးရဖွယ် ရှိပါတယ်။ ၂၀၂၄ ရာသီကုန်မှာတော့ မာတစ်၊ သီယေဂိုနဲ့ အတ်ဒရီယန်တို့ လီဗာပူးအသင်းနဲ့ စာချုပ်ကုန်မှာဖြစ်ကာ အလွတ်စာချုပ်တွေဖြင့် ထွက်ခွာသွားကြဖွယ် ရှိနေပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/trent-vandijk-salah--678x381.jpg",
"imgurl2":"https://lfcthadin.com/wp-content/uploads/2024/01/trent-vandijk-salah--678x381.jpg",
"imgurl3":"no",
"video":"no"
 },


         {"ndate":"Jan  16 , 2024",
"htext":"အပျော့စား သတိပေးချက်တွေနဲ့ မီဒီယာတွေ့ဆုံမှုမှာ အပြန်အလှန် ဖိအားပေးနေကြတဲ့ ကလော့ပ်နဲ့ ဂွာဒီယိုလာ",
"btext1":" ဂွာဒီယိုလာဟာ မကြာခင် ပရီးမီးယားလိဂ်ရဲ့ ပွဲကြီးပွဲကောင်း တစ်ပွဲကို ရင်ဆိုင်ရတော့မှာကို သိနားလည်ထားပြီး သူ့အသင်း ပုံစံကောင်း ပြန်ရလာခြင်းကို ပျော်ရွှင်နေပါတယ်။ အမှတ်ပေးဇယားမှာ လီဗာပူးနဲ့ မန်စီးတီးတို့ အကျိတ်အနယ် ရှိလာနေပြီး နှစ်သင်းလုံးကလည်း ပုံစံကောင်းတွေ ဆက်တိုက် ပြနေပါပြီ။ လီဗာပူးအသင်းမှာ ထရန့်၊ ဆိုဘို အပါအဝင် ဒဏ်ရာရ ပြဿနာတွေ ရှိနေသေးပေမယ့် ဖေဖော်ဝါရီလမှာတော့ အဓိက ကစားသမား အားလုံး စုံလင်လာတော့မှာပါ။ နယူးကာဆယ်ကို ၃-၂ ဖြင့် အနိုင်ရတဲ့ပွဲအပြီးမှာ လီဗာပူးနဲ့ ပရီးမီးယားလိဂ်ဖလားအတွက် ပြိုင်ဆိုင်ရတော့မှာကို စိတ်လှုပ်ရှားနေတဲ့ ဂွာဒီယိုလာကပဲ အခုလို ပြောဆိုမှု လုပ်သွားခဲ့ပါတယ်။",
"btext2":"ဂွာဒီယိုလာက “ နယူးကာဆယ်ကို နိုင်လိုက်တာ အရမ်းကို အရေးကြီးပါတယ်။ ဘာလို့လဲဆိုတော့ ပြီးခဲ့တဲ့လတည်းက လီဗာပူးအသင်း သိပ်ကို ကောင်းလာနေပြီ။ ကျနော်တို့ကလည်း အန်ဖီးကို သွားရဖို့ ရှိနေတယ်။ ဒီတော့ သူတို့နဲ့ နီးနီးကပ်ကပ် ရှိလာနေတာ သိပ်ကောင်းပါတယ်။ ဒါမျိုးကိုပဲ ကျနော်လိုချင်တာပါ။ အခန်ဂျီ၊ ဂျွန်စတုန်း၊ ဟာလန်းတို့ကလည်း ပြန်လာနေပြီ။ ချန်ပီယံလိဂ်နဲ့ အက်ဖ်အေပွဲတွေမှာပါ သူတို့ကို သုံးလို့ ရလာမှာပါ။ ကျနော်တို့ အသင်းသားတိုင်းကို အသုံးပြုရတော့မှာ ဖြစ်ပါတယ် ” လို့ ဆိုခဲ့ပါတယ်။ ဂွာဒီယိုလာဟာ သူ့ရဲ့ အင်တာဗျူးတိုင်းမှာ လီဗာပူးအကြောင်း အမြဲတမ်း ထည့်ပြောနေပြီး မီဒီယာအာရုံစိုက်မှုတွေ ကလော့ပ်တို့အပေါ် ပုံကျလာအောင် အားထုတ်နေတာပါ။ နည်းပြကလော့ပ်ကလည်း ဒီဘရိုင်း ပြန်လာတဲ့နောက် စီးတီးကို သတိထားကြလို့ အသိပေးမှု ပြုလုပ်ထားခဲ့တာ ဖြစ်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/pep-darwin-jones-678x381.jpg",
"imgurl2":"https://lfcthadin.com/wp-content/uploads/2024/01/pep-darwin-jones-678x381.jpg",
"imgurl3":"no",
"video":"no"
 },

         {"ndate":"Jan  16 , 2024",
"htext":"ရိုဘို ပြန်လာတော့မည်၊ သီယေဂိုကို ခေါ်ယူမယ့် ဘရာဇီးကလပ်၊ ရမ်ဆေး ပြန်ရောက်လာခြင်းနဲ့ နံနက်ခင်း လီဗာပူး သတင်းတိုများ",
"btext1":" ရော်ဘတ်ဆန်ဟာ ဒူဘိုင်းမှာ လေ့ကျင့်မှု အဆင်ပြေခဲ့ပြီး လာမယ့် အပတ်အတွင်း လီဗာပူးအသင်းနဲ့အတူ ပြန်ပူးပေါင်းတော့မှာဖြစ်ကြောင်း အင်စတာဂရမ်ကနေ အသိပေးသွားပါတယ်။ လီဗာပူးအသင်းဟာ အသက် ၁၈ နှစ်အရွယ် ပြင်သစ်ကြယ်ပွင့် ခံစစ်မှူး Leny Yoro ကို ခေါ်ယူဖို့ ပီအက်စ်ဂျီ၊ ရီးရဲလ်မက်ဒရစ်တို့နဲ့အပြိုင် သတင်းထွက်လာပါတယ်။ လီဗာပူးဘက်က ရာသီကုန်ရင် သက်တမ်းတိုးမှာ မဟုတ်တဲ့ သီယေဂိုကို ဘရာဇီးကလပ် ဖလာမင်ဂို အသင်းက ခေါ်ယူဖို့ စိတ်ဝင်စားနေပါတယ်။",
"btext2":"အာဆင်နယ် ကွင်းလယ်လူ ဒီကလန်ရိုက်စ်က ဂျရတ် ဒါမှမဟုတ် လမ်းပတ် တစ်ဦးဦးနဲ့ တွဲကစားခွင့်ရမယ်ဆိုရင် ဂျရတ်ကိုပဲ ရွေးချယ်မှာပါလို့ ထုတ်ပြောပါတယ်။ ဂျပန်အသင်း အုပ်စုအဆင့်က ပြုတ်သွားရင် ပျော်မိမှာပါဆိုတဲ့ ကလော့ပ်ရဲ့ ပြောဆိုမှုဟာ ဟာသသဘောဖြစ်ပြီး ဒါက သူ့ကို ဘယ်လောက်ထိ တန်ဖိုးထားလဲ ပေါ်လွင်တာမို့ သိပ် ဂုဏ်ယူတယ်လို့ အန်ဒိုက ထုတ်ပြောပါတယ်။ လီဗာပူးအသင်းဟာ ချန်ပီယံရှစ်ကလပ် ပရီစတန်အသင်းထံ အငှားချထားတဲ့ ညာအစွန်လူ ကယ်ဗင် ရမ်ဆေးကို အသင်းထံ ပြန်လည် ခေါ်ယူလိုက်ပါတယ်။ စပါးအသင်းမှာ ဒဏ်ရာရ ကစားသမားတွေ မရှိခဲ့ရင် လီဗာပူးရဲ့ အထက်က ရပ်တည်နိုင်လောက်ပြီလို့ ဂယ်ရီနဗီးရဲ့ သုံးသပ်ချက်ဟာ လူမှုကွန်ယက်မှာ ပွဲဖြစ်နေပါတယ်။ အတော်များများကတော့ ဝေဖန်တတ်တိုင်း အလုပ်မဖြစ်ဘူးဆိုတာ နဗီးက သက်သေပဲလို့ တုန့်ပြန်နေကြပါတယ်။ ဖီဖာအကောင်းဆုံး ကစားသမားဆုကို မက်ဆီရခဲ့ခြင်းမှာ ဗန်ဒိုက်၊ ရိုဘို၊ ဆာလာတို့ လက်ရွေးစင် အသင်းခေါင်းဆောင်တွေအဖြစ် အာဂျင်တီးနား အသင်းခေါင်းဆောင်ကို မဲပေးခဲ့ကြမှုကြောင့်လို့ ဖော်ပြခံနေရပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/10021612024-678x381.jpg",
"imgurl2":"https://lfcthadin.com/wp-content/uploads/2024/01/10021612024-678x381.jpg",
"imgurl3":"no",
"video":"no"
 },


         {"ndate":"Jan  15 , 2024",
"htext":"ဆိုဘို၊ ထရန့်၊ ရိုဘို၊ သီယေဂိုတို့ရဲ့ ဒဏ်ရာ အခြေအနေ နောက်ဆုံးသိထားရမှု",
"btext1":"ဒီအပတ်မှာ လီဗာပူးအသင်း လေ့ကျင့်ရေးတွေ ပြန်လည် စတင်တော့မှာပါ။ လက်တလော ဒဏ်ရာရနေတဲ့ ကစားသမားတွေရဲ့ နောက်ဆုံးရ အခြေအနေတွေကို ဖော်ပြသွားပါမယ်။ ဟန်ဂေရီ ကွင်းလယ်လူ ဆိုဘိုစလိုင်ဟာ တံကောက်ကြော ဒဏ်ရာကြောင့် အသင်းကစားခဲ့တဲ့ နောက်ဆုံး ၂ ပွဲမှာ ပါဝင်နိုင်ခဲ့ခြင်း မရှိပါဘူး။ သူ ဘယ်အချိန် ပြန်လာမလဲဆိုတာကို ကလပ်ဘက်က သတင်းထုတ်ပြန်ပေးခြင်း မရှိပါဘူး။ ဆိုဘိုစလိုင်ဟာ အခုချိန်ထိ လီဗာပူးအသင်းနဲ့ လေ့ကျင့်ရေး အပြည့် ပြန်ဝင်နိုင်ခြင်း မရှိသေးပေမယ့် ဇန်နဝါရီလ ၂၁ ရက်နေ့မှာ ယှဉ်ပြိုင်ရမယ့် ဘုန်းမောက်ပွဲကြို လေ့ကျင့်ရေးမှာတော့ ပြန်ပါလာနိုင်မယ်လို့ ကလပ်နဲ့ နီးစပ်သူတွေရဲ့ ဖော်ပြချက်မှာ ပါရှိပါတယ်။ ",
"btext2":" Trent Alexander-Arnold recommended by LIMELIGHT MEDIA Melania Finally Admits What Disorder Barron Suffers From LEARN MORE ထရန့်ကတော့ ဒဏ်ရာကြောင့် အနားယူနေရချိန် ကြားရက်တုန်းက ဗီလန်မြို့ကိုသွားပြီး Dolce & Gabbana ဖက်ရှင်ရှိုးပွဲကို တက်ရောက်ထားတာမျိုး မြင်ထားရပါတယ်။ ဒူးဒဏ်ရာ ရနေတဲ့ ထရန့်ဟာ သတင်းပတ် အနည်းငယ် အနားယူရမှာဖြစ်ပြီး ဖေဖော်ဝါရီလ အလယ်နဲ့ အကုန်လောက်မှာ သက်သာလာနိုင်ပါတယ်။ Robertson & Tsimikas ကိုစတက်နဲ့ ဆီမီကတ်စ်တို့ ဒဏ်ရာတွေကနေ ပြန်သက်သာလာနေပြီ သိပ်မကြာခင် လေ့ကျင့်ရေး ပြန်ဝင်နိုင်မှာ ဖြစ်ပါတယ်။ ရော်ဘတ်ဆန်က ဒူဘိုင်းမှာ တစ်ပတ်ကြာ လေ့ကျင့်ရေး သွားဝင်မှာဖြစ်ပြီး ဆရာဝန်က ခွင့်ပြုတာနဲ့ အသင်းနဲ့ ပြန်ပြီး ပူးပေါင်းမှာ ဖြစ်ပါတယ်။ ကိုစတက်ကလည်း ရိုဘိုနည်းတူ ဖေဖော်ဝါရီလ အစပိုင်းမှာ ပြန်ပူးပေါင်းဖို့ ရှိနေပါတယ်။ Thiago & Bajcetic ဒီရာသီမှာ ဘောလုံးမကစားနိုင်သေးတဲ့ သီယေဂိုနဲ့ ဒဏ်ရာ ပြန်ရခဲ့တဲ့ ဘာ့ဂျ်ဆီတစ်တို့ ဒီလထဲမှာ အသင်းရဲ့ လေ့ကျင့်ရေးထဲ ပြန်ဝင်လာနိုင်မှာပါ။ တိုးတက်မှု အခြေအနေကို စောင့်ကြည့်မှာဖြစ်ပြီး ပွဲနေ့ ကြံ့ခိုင်မှုကိုတော့ ဖေဖော်ဝါရီလလောက်မှ ပြန်ရနိုင်မယ်လို့ သိရပါတယ်။",
"btext3": "  Matip & Ben Doak မာတစ်ဟာ သူ့ရဲ့ ACL ဒဏ်ရာကြောင့် ရာသီကုန်ထိ အနားယူရပြီ ဖြစ်ပါတယ်။ လူငယ်တိုက်စစ်သမား ဗန်ဒုတ်ကလည်း ဒူးဒဏ်ရာကြောင့် ကာလရှည် အနားယူနေရကာ ၂၀၂၄ နွေလောက်မှ ပြန်ပါလာနိုင်ဖွယ် ရှိနေပါတယ်။    ",
"imgurl1":"https://lfcthadin.com/wp-content/uploads/2024/01/19131512024-678x381.jpg",
"imgurl2":"https://lfcthadin.com/wp-content/uploads/2024/01/19131512024-678x381.jpg",
"imgurl3":"no",
"video":"no"
 },


         {"ndate":"Jan  15 , 2024",
"htext":"ဂျပန်နိုင်ပြီး အီဂျစ် သရေကျ၊ ကိုလံဘီယာ ခံစစ်မှူးကို ချိတ်ဆက်ခြင်းနဲ့ နံနက်ခင်း လီဗာပူး သတင်းတိုများ",
"btext1":" ဒီအပတ် ပရီးမီးယားလိဂ်ပွဲတွေမှာ လီဗာပူးအသင်းရဲ့ ဖလားပြိုင်ဘက်တွေဖြစ်တဲ့ အက်စတွန်ဗီလာနဲ့ စပါးတို့ဟာ သရေပွဲတွေ ရင်ဆိုင်ခဲ့ရတာကြောင့် အသင်းရဲ့ အနား ကပ်လာနိုင်ခွင့်တွေ ဆုံးရှုံးခဲ့ကြပါတယ်။ အီဂျစ်အသင်း အရေးနိမ့်နေတဲ့ ပွဲစဉ်အတွင်း အချိန်ပို နောက်ဆုံးမိနစ်မှာ ဆာလာက ပင်နယ်တီက တစ်ဆင့် ခြေပဂိုး သွင်းယူကာ ၂-၂ သရေဖြစ်ခဲ့ပါတယ်။ CIES က ထုတ်ပြန်တဲ့ လက်ရှိ စျေးကွက်တန်ကြေးမှာတော့ ဒါဝင် နူးညက်စ်ဟာ ယူရို ၁၁၈ သန်း တန်ကြေးရှိတယ်လို့ သိရပါတယ်။",
"btext2":"လီဗာပူးအသင်းဟာ အာဂျင်တီးနားကလပ် CA Talleres အသင်းမှ ကိုလံဘီယာ လူငယ် ခံစစ်မှူး Kevin Mantilla ကို ချိတ်ဆက်မှု ပြုလုပ်ခဲ့ကြောင်း အတည်ပြုနိုင်ပါပြီ။ အာရှဖလားပြိုင်ပွဲအတွက် ဂျပန်အသင်း အဖွင့်ပွဲမှာ ကွင်းလယ်လူ အန်ဒိုဟာ ခြေစွမ်းပြ ကစားနိုင်ခဲ့သလို ဗီယက်နမ်အသင်းကို ၄-၂ ဖြင့် အနိုင်ရသွားပါတယ်။ လီဗာပူးအသင်းဟာ နယူးကာဆယ်ကွင်းလယ်လူ ဂွီးမာရက်စ်နဲ့ သတင်း ပြန်ထွက်နေပါတယ်။ ဘဏ္ဍာရေးပိုင်း ဟန်ချက်ညီဖို့ လိုအပ်နေတဲ့ နယူးကာဆယ်ဟာ သူတို့ရဲ့ ကြယ်ပွင့် ကစားသမား တစ်ဦးကို ရောင်းချဖို့ လိုအပ်နေပြီး အိုင်ဆက်၊ ဂွီးမာရက်စ်တို့ကို စျေးကောင်းဖြင့် ရောင်းချဖွယ် ရှိနေပါတယ်။ ",
"btext3": "    ပရီးမီးယားလိဂ်ကတော့ FFP စည်းမျဉ်း ချိုးဖောက်ထားတဲ့ မည်သည့်ကလပ်ကို မဆို အရေးယူမယ့်အကြောင်း ထုတ်ဖော်လိုက်ပါတယ်။ ဒါပေမယ့်လို့ အခုချိန်ထိ မန်စီးတီးကို အရေးယူခြင်း မရှိသေးတာအတွက် လှောင်ပြောင်ခံနေရပါတယ်။ ၂၀၁၆ တုန်းက ယူရိုပါလိဂ်ဖိုင်နယ်မျာ ဆီးဗီးလာကို အရေးနိမ့်ခဲ့စဉ် ကလော့ပ်က အသင်းသားတွေကို စိတ်မပျက်ဖို့ ပြောဆိုခဲ့သလို ကခုန်မှုတွေဖြင့် အသင်းသားတွေ စိတ်တက်ကြွလာအောင် ကူညီခဲ့တယ်လို့ ကိုလိုတိုရေးက ပြန်ပြောပြပါတယ်။  ",
"imgurl1":"https://lfcthadin.com/wp-content/uploads/2024/01/10201512024-678x381.jpg",
"imgurl2":"https://lfcthadin.com/wp-content/uploads/2024/01/10201512024-678x381.jpg",
"imgurl3":"no",
"video":"no"
 },

         {"ndate":"Jan  14 , 2024",
"htext":"အသင်းဖော် ခံစစ်မှူး မာတစ်ထံက သူရချင်မိတဲ့ ဘောလုံးစကေး တစ်ခုကို ဗန်ဒိုက် ဝန်ခံလာ",
"btext1":"ဒီတလော France Football နဲ့ ပြုလုပ်တဲ့ အင်တာဗျူးမှာ ဗန်ဒိုက်က သူ့ရဲ့ ပြိုင်ဘက်တွေအကြောင်း အသင်းဖော်တွေအကြောင်း စုံစုံလင်လင် ဖြေဆိုမှု ပြုလုပ်ထားပါတယ်။ ယာဂင်ကလော့ပ်နဲ့ ဆက်ဆံရေးကိုလည်း ထည့်သွင်းဖြေဆိုရင်းမှာပဲ အသင်းဖော် မာတစ်ထံက သူအရမ်း နှစ်သက်ရတဲ့ အရည်အချင်းရှိတယ်လို့ ဗန်ဒိုက်က ဝန်ခံပါတယ်။ အဲ့တာကတော့ မာတစ်ရဲ့ တိုက်စစ်လိုက်ပါတဲ့ စွမ်းရည်ပဲ ဖြစ်ပါတယ်။ မာတစ်ဟာ ခံစစ်မှူးတွေထဲမှာ ရှားပါတဲ့ ကျော်ဖြတ်ပြေးနိုင်စွမ်း ရှိသူဖြစ်ပြီး အဲ့အရည်အချင်းနဲ့ပဲ ခံစစ်ကနေ တိုက်စစ်လိုက်သွားကာ သွင်းဂိုးလည်း ရယူဖူးပါတယ်။ ",
"btext2":"ဗန်ဒိုက်က ပြောရာမှာ ” မာတစ်ထံက ကျနော်လိုချင်မိတဲ့ အရည်အချင်း တစ်ခုကို ရွေးထုတ်ဖို့က မလွယ်ပါဘူး။ မာတစ်ရဲ့ ပြိုင်ဘက်ကို ကျော်ဖြတ်ပြီး တိုက်စစ်လိုက်နိုင်တာမျိုးတော့ သဘောကျပါတယ်။ သူက ခံစစ်ကနေ ကျော်ဖြတ်သွားရတာမျိုးကို သိပ်ကြိုက်သူပါ။ သူက တိုက်စစ်ကို လိုက်သွားတယ်၊ လုံးဝလည်း မကြောက်ဘူး။ သူက ‘ငါဒီလို လုပ်လိုက်လို့ ဘောလုံးဆုံးရှုံးသွားရင် ဘယ်လိုလုပ်မလဲ?’ ဆိုတာမျိုး တွေဝေနေခြင်း မရှိဘူး။ အဲ့တာက မာတစ်ရဲ့ အရည်အချင်းကောင်းပါပဲ။ သူ့လိုမျိုး ကျနော်လည်း လုပ်နိုင်ချင်ပါတယ် ” လို့ ပြောဆိုခဲ့တာ ဖြစ်ပါတယ်။ ဒီရာသီကုန်ရင် လီဗာပူးနဲ့ စာချုပ်ကုန်ပြီဖြစ်တဲ့ မာတစ်ဟာ လက်တလောမှာတော့ ACL ဒဏ်ရာကြောင့် ရာသီကုန်ထိ အနားယူရပြီဖြစ်ကာ ကလပ်က သက်တမ်း မတိုးခဲ့ဘူးဆိုရင်တော့ နွေမှာ အသင်းကနေ ထွက်ခွာမှာပဲ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/vdd-matip-goal--678x381.jpg",
"imgurl2":"https://lfcthadin.com/wp-content/uploads/2024/01/vdd-matip-goal--678x381.jpg",
"imgurl3":"no",
"video":"no"
 },

         {"ndate":"Jan  14 , 2024",
"htext":"မန်စီးတီးရဲ့ အဓိက ဖလားစိန်ခေါ်ဘက်ဟာ လီဗာပူးပါလို့ စီးတီး ကွင်းလယ်လူ ရိုဒရီ ထုတ်ပြော",
"btext1":" မန်စီးတီး ကွင်းလယ်လူ ရိုဒရီက ဒီရာသီ ပရီးမီးယားလိဂ်ဖလားကို သူတို့အသင်းနဲ့ ယှဉ်ပြိုင်မယ့် အဓိက ပြိုင်ဘက်ဟာ လီဗာပူးအသင်းပါလို့ ထုတ်ပြောလာပါတယ်။ ၂၀၂၄ ခုနှစ်မှာ လက်ရှိ ပရီးမီးယားလိဂ်ကို ဦးဆောင်နေတဲ့ လီဗာပူးနဲ့ ချန်ပီယံ ကာကွယ်လိုနေတဲ့ မန်စီးတီးကြား ရမှတ် ကွာဟချက်က ၂ မှတ်ပဲ ရှိထားတာ​ ဖြစ်ပါတယ်။ ဒါကြောင့် အတိတ်တုန်းကလို လီဗာပူးနဲ့ စီးတီးတို့ အပြိုင် ပြေးကြမယ့် လိဂ်ပြိုင်ပွဲ ဖြစ်လာဖွယ် ရှိပါတယ်။ ရိုဒရီက “ ကျနော်တို့ရဲ့ စစ်မှန်တဲ့ ပြိုင်ဘက်ဟာ လီဗာပူးပဲ ဖြစ်ပါတယ်။ သူတို့အသင်းက ပြီးခဲ့တဲ့ နှစ်တွေမှာ ဆုဖလားအောင်မြင်မှု အတွေ့အကြုံရှိအသင်း ဖြစ်ပါတယ်။",
"btext2":"မနှစ်တုန်းက အာဆင်နယ်ကလည်း ဆုဖလား စိန်ခေါ်ပြခဲ့တယ်။ ဒီရာသီမှာတော့ မနှစ်က မရှိထားတဲ့ အတွေ့အကြုံမျိုး သူတို့မှာ ရှိနေပါပြီ။ ဗီလာကလည်း အခုမှ စတင် စိန်ခေါ်လာတာ ဆိုပေမယ့်လို့ ပြင်းထန်တဲ့ ရည်မှန်းချက်တွေ ရှိနေတဲ့ အသင်းဖြစ်ပါတယ်။ ပထမဆုံးအကြိမ် ယှဉ်ပြိုင်ရတာက မလွယ်လှပါဘူး။ ဒါပေမယ့် ဗီလာ ဘာလုပ်နိုင်မလဲ မသိနိုင်သေးပါဘူး။ စပါးကလည်း သိပ်ကောင်းကောင်း ကစားနေတယ်။ အသင်းတွေ အများကြီးရဲ့ ကောင်းကွက်တွေကို ကျနော် ထုတ်ပြောလို့ရပေမယ့် ပရီးမီးယားလိဂ်ကိုတော့ မန်စီးတီးပဲ အနိုင်ရမယ်လို့ ကျနော် ရွေးပါတယ် ” လို့ ပြောဆိုခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/klopp-rodri-lfc--678x381.jpg",
"imgurl2":"https://lfcthadin.com/wp-content/uploads/2024/01/klopp-rodri-lfc--678x381.jpg",
"imgurl3":"https://lfcthadin.com/wp-content/uploads/2024/01/klopp-media-2024.jpg",
"video":"no"
 },

         {"ndate":"Jan  14 , 2024",
"htext":"အဲရစ်ဆန် အိပ်မက်ကို ဖြည့်ပေးဖို့ တောင်းဆိုခြင်း၊ ဆိုဘိုစလိုင်သီချင်း၊ ယူ-၁၈ ရဲ့ နာမည်ကြီးဂိုးနဲ့ နံနက်ခင်း လီဗာပူး သတင်းတိုများ",
"btext1":"အင်္ဂလန်နည်းပြဟောင်း အဲရစ်ဆန်ဟာ ကင်ဆာကြောင့် ၁ နှစ်လောက်ပဲ နေရတော့မှာဖြစ်လို့ သူ့ရဲ့အိပ်မက်ဖြစ်တဲ့ လီဗာပူးအသင်းကို နည်းပြခွင့်အား ဖြည့်စည်းပေးဖို့ရာ မတ်လမှာ ယှဉ်ပြိုင်ကစားမယ့် လီဗာပူး ဂန္တဝင်နဲ့ အေဂျက် ဂန္တဝင်ပွဲမှာ သူ့ကိုယ် ကိုင်ခွင့်ပေးဖို့ ပရိသတ်တွေက တောင်းဆိုနေပါတယ်။ မန်စီးတီးအသင်းဟာ သူတို့ရဲ့ လက်ကျန်ပွဲစဉ်အဖြစ် နယူးကာဆယ်ကို အဝေးကွင်းမှာ ၂-၃ ဖြင့် အနိုင်ရခဲ့တာကြောင့် လီဗာပူးနဲ့ ၂ မှတ်အကွာ အမှတ်ပေးဇယား ဒုတိယနေရာကို ပြန်တက်လာပါတယ်။ ဝက်စ်ဟမ်းတိုက်စစ်မှူး အန်တိုနီယိုကတော့ လူမှုကွန်ယက်ပေါ်မှာ သူနဲ့ လီဗာပူးပရိသတ်တွေကြား အချေအတင်ဖြစ်ထားမှုတွေကြောင့် ဒီရာသီ ပရီးမီးယားလိဂ်ကို အာဆင်နယ်နဲ့ မန်စီးတီး နှစ်သင်းထဲက တစ်သင်းပဲ ရစေချင်တယ်လို့ ထုတ်ပြောသွားပါတယ်။ ",
"btext2":"လီဗာပူးပရိသတ်တွေဟာ ဆိုဘိုစလိုင်အတွက် သီချင်းတစ်ပုဒ်ကို သီဆိုပေးလာကြပြီ ဖြစ်ပါတယ်။ Amy Macdonald ရဲ့ ‘This Is the Life’ သီချင်း သံစဉ်ကို စာသားပြန်ထည့်သွင်းထားခြင်း ဖြစ်ပါတယ်။ ယူ-၁၈ ပြိုင်ပွဲတစ်ခုအတွင်း လီဗာပူး လူငယ်လေးတွေရဲ့ သွင်းဂိုးဟာ ဘာစီလိုနာ အကောင်းဆုံးခေတ်တုန်းက ကစားဟန်ကို ပြန်မြင်ရသလိုပါပဲလို့ ချီးကျူးခံနေရပါတယ်။ ဒူးဒဏ်ရာရထားတဲ့ ထရန့်ကို မီလန်မှာလုပ်တဲ့ ဖက်ရှင်ရှိုးတစ်ခုမှာ အဆင်ပြေပြေနဲ့ပဲ မြင်ခဲ့ရပါတယ်။ အခြားသော လီဗာပူးကစားသမားတွေကလည်း နားရက်တွေ ရထားကြကာ မာကာကိုယ်တော့ ဒူဘိုင်းမှာ မြင်ထားရပါတယ်။ လီဗာပူးနဲ့ ဘရိုက်တန်တို့ဟာ အသက် ၂၀ အရွယ် ခံစစ်မှူး Kevin Mantilla ကို အပြိုင်လိုက်နေကြပြီး ပြီးခဲ့တဲ့ ၄ လလုံး ကစားသမားရဲ့ ရုပ်ပိုင်းဆိုင်ရာ မှတ်တမ်းတွေကို တောင်းယူထားကြပါတယ်။ ၂၀၂၂ တုန်းက လီဗာပူးအသင်းဟာ ဒီဘရိုင်းပါဝင်တဲ့ မန်စီးတီးကို ယှဉ်ပြိုင်ကစားပြီး ပိုသာတဲ့ ဘောလုံးပိုင်ဆိုင်မှု ကစားဟန်ကို ပြသနိုင်ခြင်းဟာ သီယေဂိုကြောင်း ဖြစ်ကြောင်း ထောက်ပြမှု ထွက်ပေးနေပါတယ်။ ဒါကြောင့် ဒုတိယရာသီဝက် သီယေဂို ပြန်သက်သာလာဖို့ဟာ အသင်းရဲ့ ကွင်းလယ်အတွက် အရေးကြီးပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/10161412024-678x381.jpg",
"imgurl2":"https://lfcthadin.com/wp-content/uploads/2024/01/10161412024-678x381.jpg",
"imgurl3":"no",
"video":"no"
 },

         {"ndate":"Jan  13 , 2024",
"htext":"ဘာပေလုပ်ခ ပေါင် ၁.၂၄ သန်း၊ လီဗာပူးကို နည်းပြချင်ခဲ့တာ ဝန်ခံတဲ့ အဲရစ်ဆင်နဲ့ နံနက်ခင်း လီဗာပူး သတင်းတိုများ",
"btext1":"အင်္ဂလန်နည်းပြဟောင်း အဲရစ်ဆင်က သူဟာ လီဗာပူးအသင်း အမာခံပရိသတ်ဖြစ်ကြောင်းနဲ့ လီဗာပူးကို နည်းပြခွင့်ရဖို့ အမြဲတမ်း မျှော်လင့်ခဲ့သူပါလို့ ဝန်ခံလိုက်ပါတယ်။ အင်္ဂလန်နည်းပြဟောင်းဟာ ကင်ဆာကြောင့် ၁ နှစ်လောက်ပဲ အသက်ရှင်တော့မယ်လို့ ကိုယ်တိုင် ထုတ်ဖော်ထားခဲ့တာ ဖြစ်ပါတယ်။ အမ်ဘာပေဟာ တစ်ပတ်လုပ်ခကို ပေါင် ၁.၂၄ သန်း ရလိုတာဖြစ်ပြီး အဲ့ပမာဏကို လီဗာပူးအသင်း ပေးချေနိုင်မှာ မဟုတ်ဘူးလို့ တယ်လီဂရပ်က ဖော်ပြပါတယ်။ ဖေဖော်ဝါရီလ အကုန်မှာ လီဗာပူးအသင်းဟာ ၂၀၂၂-၂၀၂၃ ဘောလုံးရာသီ ဘဏ္ဍာရေး ရှင်းတမ်းကို ထုတ်ပြန်မှာဖြစ်ပြီး ကလပ်ရဲ့ အကျိုးအမြတ် စာရင်းကို သိခွင့်ရတော့မှာ ဖြစ်ပါတယ်။ မန်စီးတီးကွင်းလယ်လူကတော့ ပရီးမီးယားလိဂ်ဖလား ပြိုင်ဆိုင်မှုမှာ သူတို့ရဲ့ အဓိက ပြိုင်ဘက်အဖြစ် လီဗာပူးလိုပဲ မြင်ကြောင်းနဲ့ လီဗာပူးဟာ ပြီးခဲ့တဲ့ နှစ်တွေမှာ ဆုဖလား အောင်မြင်မှု အတွေ့အကြုံရှိ အသင်းဖြစ်တယ်လို့ ထုတ်ပြောပါတယ်။ ",
"btext2":" ဟူးစီးတီးထံ ရောက်ရှိသွားပြီဖြစ်တဲ့ ကာဗာရိုဟာ ပွဲထွက်ခွင့်အတွက် ယှဉ်ပြိုင်လိုစိတ် မရှိခဲ့ဘူးလို့ လိုက်ဇစ် အားကစားဒါရိုက်တာက ပြစ်တင်မှု ပြုလုပ်လိုက်ပါတယ်။ ဒီဇင်ဘာလအတွက် ပရီးမီးယားလိဂ် တစ်လတာ အကောင်းဆုံး သွင်းဂိုးရှင်ဆုကို မာကာက ရရှိပါတယ်။ ပြင်သစ်ကလပ် USL Dunkerque အသင်းမှာ အငှားထွက်နေတဲ့ ခံစစ်မှူး ကိုမတ်တီယိုဟာ လေ့ကျင့်ရေးတွေမှာ ဖယ်ထုတ်ခံထားရတာကြောင့် ရာသီဝက်မှာတင် လီဗာပူးအသင်းထံ ပြန်လာရနိုင်ပါတယ်။ အကယ်ဒမီ တိုက်စစ်မှူး ပေါလ် ဂလေဇယ်ဟာ လိဂ်တူးကလပ် Swindon Town အသင်းထံ အပြီးသတ် စာချုပ်ဖြင့် ပြောင်းရွှေ့သွားပြီ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/11071312024-678x381.jpg",
"imgurl2":"https://lfcthadin.com/wp-content/uploads/2024/01/11071312024-678x381.jpg",
"imgurl3":"no",
"video":"no"
 },
        {"ndate":"Jan  13 , 2024",
"htext":"လီဗာပူးကို အမှီလိုက်ဖို့ ကြိုးစားနေပေမယ့် ဇန်နဝါရီမှာ အခက်တွေ့နေတဲ့ အာဆင်နယ်၊ နယူးကာဆယ်၊ ချယ်ဆီး",
"btext1":" လီဗာပူးအသင်း အမှတ်ပေးဇယားကို ၃ မှတ်အသာဖြင့် ဦးဆောင်နေမှုကို အမှီလိုက်ဖို့ ပြိုင်ဘက် ပရီးမီးယားလိဂ်ကလပ်တွေက ဇန်နဝါရီမှာ အင်အားဖြည့်လိုနေကြပေမယ့် အခက်တွေ့နေကြပါတယ်။ ဇန်နဝါရီဟာ နွေစျေးကွက်လိုတော့ ထိပ်တန်း ကစားသမားတွေကို ကာလရှည် စာချုပ်ဖြင့် ခေါ်ယူနိုင်ဖို့ မလွယ်ကူလှပါဘူး။ ကလပ်တွေဟာ သူတို့ရဲ့ အဓိက ကစားသမားတွေကို ရာသီဝက်မှာ လက်လွတ်ခံလိုစိတ် မရှိကြပါဘူး။ ဒါ့အပြင် အာဆင်နယ်၊ ချယ်ဆီးနဲ့ နယူးကာဆယ်တို့ဟာ ပရီးမီးယားလိဂ်ရဲ့ ဘဏ္ဍာရေး ဟန်ချက်ညီမှုဆိုင်ရာ ထိန်းချုပ်မှုဖြစ်တဲ့ ‘ပရီးမီးယားလိဂ်၏ အမြတ်အစွန်းနှင့် ရေရှည်တည်တံ့မှုဆိုင်ရာ စည်းမျဉ်းများ (PSR)’ ရဲ့ ကန့်သတ်မှုကြောင့် ငွေသုံးဖို့ရာ အခက်အခဲတွေ ရင်ဆိုင်နေရပါတယ်။",
"btext2":" နယူးကာဆယ်နည်းပြ အတ်ဒီဟောင်က သူတို့အသင်းဟာ ပေါင် သန်း ၅၀ တန် ကစားသမားကို အမြဲတမ်း စာချုပ်ဖြင့် ခေါ်ယူလို့ မရနိုင်ကြောင်း ဝန်ခံထားသလို ချယ်ဆီးနဲ့ အာဆင်နယ်တို့ဟာ နံပါတ် ၉ တိုက်စစ်မှူးအတွက် ငွေသုံးလို့မရ ဖြစ်နေခဲ့ပါတယ်။ လီဗာပူးအသင်းဟာ ၂၀၂၂-၂၀၂၃ ဘောလုံးရာသီ ကလပ်ရဲ့ တရားဝင် ရှင်းတမ်းတွေကို ဖေဖော်ဝါရီ အကုန်မှ ထုတ်ပြန်မှာဖြစ်ပါတယ်။ ဒါပေမယ့် ၂၀၂၁-၂၀၂၂ ဘောလုံးရာသီတုန်းက ရှင်းတမ်းတွေအရ ကလပ်ဟာ စည်းမျဉ်းတွေအောက်မှာ ရှိနေဆဲလို့ နားလည်ရပါတယ်။ နွေတုန်းကလည်း ကလပ်ဟာ မက်ကယ်လစ္စတာ၊ ဆိုဘိုစလိုင်၊ အန်ဒို၊ ဂရာဗင်ဘက်ချ်တို့ကို ယူရို သန်း ၁၇၀ အကုန်အကျခံ ခေါ်ယူခဲ့ပေမယ့် ကစားသမား ရောင်းချမှုကနေ ယူရို သန်း ၆၀ ဝန်းကျင် ပြန်ရခဲ့တာ ဖြစ်ပါတယ်။",
"btext3": "    ငွေကြေးဆိုင်ရာ ကန့်သတ်ချက်တွေအတွက် စိတ်ပူနေစရာ မလိုပေမယ့်လို့ FSG လက်အောက်မှာ အသုံးစရိတ်ကို ထိန်းချုပ်ထားတဲ့ လီဗာပူးကတော့ ဇန်နဝါရီမှာ လူမဝယ်သေးဘူးလို့ အသင်းသတင်းထောက်တွေရဲ့ ထုတ်ပြန်ချက်တွေအရ သိထားရတယ်။ လီဗာပူးအသင်းဟာ ဆာလာနဲ့ အန်ဒိုတို့ကို လက်ရွေးစင်အသင်းတွေထံ လက်လွတ်ထားရပြီး ဆိုဘိုစလိုင်နဲ့ ထရန့်တို့က အသေးစားဒဏ်ရာ ရှိနေကြပါတယ်။ ရော်ဘတ်ဆန်၊ ကိုစတက်၊ သီယေဂိုနဲ့ ဘာဂျ်ဆီးတစ်တို့ကတော့ နောက်လထဲ လေ့ကျင့်ရေးမှာ ပြန်ပါလာကြမှာပါ။ ကလပ်မှာ ဗဟိုခံစစ်မှူးနေရာ အားနည်းနေပေမယ့် ဒီရာသီမှာ ကလော့ပ်က ကွမ်းဆက်ကို နေရာပေးနေသလို ဂိုးမက်စ် ပြန်လည် တောက်ပလာမှုလည်း ရှိနေပါတယ်။ အကယ်လို့ ဇန်နဝါရီမှာ လူမခေါ်ရင်တောင်မှ နွေမှာတော့ ကွင်းလယ်ခံစစ်နဲ့ ခံစစ်မှူးနေရာတွေဟာ အသင်းရဲ့ ဦးစားပေး ပစ်မှတ်တွေ ဖြစ်လာနိုင်ပါတယ်။  ",
"imgurl1":"https://lfcthadin.com/wp-content/uploads/2023/04/klopp-fsg-678x381.jpg",
"imgurl2":"https://lfcthadin.com/wp-content/uploads/2023/04/klopp-fsg-678x381.jpg",
"imgurl3":"no",
"video":"no"
 },

        {"ndate":"Jan  12 , 2024",
"htext":"လီဗာပူးကနေ ဆာလာ ထွက်ခွာဖို့က မသေချာတော့ကြောင်း နာမည်ကြီး သတင်းထောက် ထုတ်ဖော်",
"btext1":"ဆော်ဒီကလပ် Al-Ittihad အသင်းက ဆာလာကို ခေါ်ယူနိုင်ရေး ပေါင် သန်း ၁၅၀ ဖြင့် ပြီးခဲ့တဲ့ နွေတုန်းက ကမ်းလှမ်းခဲ့တဲ့နောက် အီဂျစ်သားရဲ့ အနာဂတ်ဟာ ထိပ်တန်းသတင်းတစ်ခု ဖြစ်လာနေခဲ့ပါတယ်။ ဆာလာဟာ လီဗာပူးအသင်းနဲ့ စာချုပ် ၁၈ လပဲ ကျန်ရှိတော့တာဖြစ်ကာ ၂၀၂၅ နွေမှာ အလွတ်ပြောင်းရွှေ့ကြေးဖြင့် ထွက်ခွင့်ရထားတာပါ။ ဒါပေမယ့် ကစားသမားဟာ အသုံးစရိတ်ကြီးတွေဖြင့် သွေးသစ်လောင်းနေတဲ့ ဆော်ဒီလိဂ်ထံ ငွေကြေးအတွက် ပြောင်းဖို့ထက် အမြင့်ဆုံး ဆုဖလားတွေကို စိန်ခေါ်လိုနေဆဲ ဖြစ်ပါတယ်။ The Athletic သတင်းထောက် David Ornstein ကတော့ လီဗာပူးကို ဆာလာ စွန့်ခွာသွားဖွယ် မရှိဘူးလို့ အပြောင်းအရွှေ့ကိစ္စ မေးခံရမှုမှာ ထုတ်ဖော်ခဲ့တယ်။  ",
"btext2":"“ ကျနော်ကို သတင်းပေးကြတာကတော့ ဆာလာဟာ လီဗာပူးနဲ့အတူ ဥရောပရဲ့ အမြင့်ဆုံး အဆင့်မှာ ဆက်လက် ယှဉ်ပြိုင်လိုစိတ် ရှိနေဆဲဖြစ်တယ်လို့ ပြောကြပါတယ် ” လို့ ၎င်းက ပြောပါတယ်။ လီဗာပူးအသင်းဟာ ဆာလာအပြင် ဗန်ဒိုက်နဲ့ ထရန့်ကိုပါ သက်တမ်းတိုးဖို့ စကားပြောဖွယ်ရှိနေပြီး သူတို့ ၃ ဦးလုံးဟာ ၂၀၂၅ ကျရင် စာချုပ်ကုန်မှာပါ။ လက်ရှိ ခြေစွမ်းတွေအရ သူတို့ကို လက်မှတ်ထိုးရေးကပဲ လီဗာပူးအတွက် ဦးစားပေး ဖြစ်ပါတယ်။ ဒီနွေမှာ အသက် ၃၂ နှစ်ပြည့်မယ့် ဆာလာဟာ ပြိုင်ပွဲစုံ ၂၇ ပွဲ ကစားရာမှာ ကိုယ်တိုင် ၁၈ ဂိုး သွင်းပြီး ဂိုးထောက်ပံ့မှု ၉ ​ကြိမ် လုပ်ထားပါတယ်။ သူ့ရဲ့ ကြံ့ခိုင်မှုအရ နောက်ထပ် ၃ နှစ်လောက် အမြင့်ဆုံး အဆင့်မှာ ဆက်ကစားနိုင်ဖွယ် ရှိနေပါသေးတယ်။ ဆာလာဟာ လီဗာပူးမှာ တစ်ပတ်လုပ်ခ ပေါင် ၃ သိန်းခွဲ ရနေသူဖြစ်ပြီး အဲ့ပမာဏကို အသင်းဘက်က ပေးလိုဦးမလားကပဲ စာချုပ်သစ်ကိစ္စအပေါ် သက်ရောက်မှု ကြီးမားမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/salah-contract-678x381.jpg",
"imgurl2":"https://lfcthadin.com/wp-content/uploads/2024/01/salah-contract-678x381.jpg",
"imgurl3":"no",
"video":"no"
 },

         {"ndate":"Jan  12 , 2024",
"htext":"ပရီးမီးယားလိဂ်ရဲ့ အကောင်းဆုံး နည်းပြက ဂွာဒီယိုလာ မဟုတ်တဲ့ အကြောင်းရင်ကို ဥက္ကဋ္ဌဟောင်း သုံးသပ်ပြလာ",
"btext1":"မနှစ်ကရာသီ အမှတ်ပေးဇယား အဆင့် ၅ နေရာမှာပဲ ရှိနေခဲ့ပေမယ့် ဒီရာသီ ပရီးမီးယားလိဂ် ထိပ်ဆုံးနေရာကို လီဗာပူးအသင်း ပြန်ရောက်ရှိအောင် စွမ်းဆောင်ပြနေတဲ့ ယာဂင်ကလော့ပ်ကို ပဲလေစ့်အသင်း ဥက္ကဋ္ဌဟောင်းက ထုတ်ဖော် ချီးကျူးမှု ပြုလုပ်လာပါတယ်။ ဂျော်ဒန်ကတော့ ကလော့ပ်ဟာ သူ့အတွက် ပရီးမီးယားလိဂ်ရဲ့ အကောင်းဆုံး မန်နေဂျာဖြစ်ပြီး မန်စီးတီးမှာ ဂွာဒီယိုလာ ရနေတဲ့ အထောက်အပံ့မျိုး လီဗာပူးအသင်းမှာ ရခဲ့ရင် တူညီတဲ့ အောင်မြင်မှုတွေ ရယူပြနိုင်မယ့်သူလို့ ညွှန်းဆိုပါတယ်။ ကလော့ပ်ဟာ ပရီးမီးယားလိဂ်မှာ အသာတင် အသုံးစရိတ် အနည်းဆုံး ထိပ်သီးကလပ်ကို တာဝန်ယူပြီး ပရီးမီးယားလိဂ် ၁ ကြိမ်၊ ချန်ပီယံလိဂ် ၁ ကြိမ် အောင်မြင်ခဲ့သူပါ။ သူဟာ ပရီးမီးယားလိဂ်ကို ၁ မှတ်အကွာကနေ ၂ ကြိမ် စွန့်လွှတ်ခဲ့ရသလို ချန်ပီယံလိဂ်ဖိုင်နယ်ကို ၃ ကြိမ် တက်ရောက်ပြခဲ့ပါတယ်။ ",
"btext2":" ဂျော်ဒန်က “ ကျနော်အတွက်တော့ လီဗာပူးအသင်းက မန်နေဂျာကောင်း တစ်ဦးကို ပိုင်ဆိုင်ထားတာပဲ။ သူက ကမ္ဘာအကောင်းဆုံး အဖြစ် နီးစပ်မှု မရှိရင်တောင် အကောင်းဆုံးမန်နေဂျာ တစ်ဦးပါ။ ဒီလိုပြောရင် ပက်ရဲ့ အချက်အလက်တွေ လာထုတ်ပြကြမယ်ဆိုတာကို ကျနော် နားလည်ပါတယ် ” လို့ ပြောပါတယ်။ ယာဂင်ကလော့ပ်က ဂွာဒီယိုလာထက် ပိုကောင်းတဲ့ မန်နေဂျာအဖြစ် မြင်ထားတာလားလို့ မေးခံရချိန်မှာ ဂျော်ဒန်ကပဲ “ ဂွာဒီယိုလာ သုံးနိုင်သလောက် ရင်းမြစ်မျိုးရခဲ့ရင် ကလော့ပ်ကလည်း တူညီတဲ့ အောင်မြင်မှုမျိုး ရခဲ့မှာပါ ” လို့ တုန့်ပြန်ပါတယ်။ ဂွာဒီယိုလာဟာ သူကိုယ်တွယ်တဲ့ အသင်းတွေနဲ့အတူ ပိုင်ဆိုင်မှုပိုင်း အသားပေးသလို နည်းစနစ်ပိုင်း ပိုအလေးပေးတဲ့ ကစားဟန်ကို တည်ဆောက်လေ့ရှိတာပါ။ ကလော့ပ်ကတော့ စိတ်ဓါတ်ပိုင်း ပြင်းထန်ပြီး ခပ်မြန်မြန် ခပ်သွက်သွက် ပေါက်ကွဲကစားတဲ့ ဖိအားပေးပုံစံကို တည်ဆောက်ထားတာ ဖြစ်ပါတယ်။ ဂျော်ဒန်ကတော့ “ အငြင်းပွားမှုတွေက ဘယ်ကစားဟန်ကို ပိုသဘောကျသလဲ အပေါ်မှာ မူတည်ပါတယ်။ ကျနော်ကတော့ မန်စီးတီးကစားဟန်ထက် လီဗာပူး ကစားဟန်ကို ပိုကြိုက်နှစ်သက်သူပါ။",
"btext3": "  အခြားအသင်းကို ဘောလုံးပေးမှုတွေဖြင့် ဖျက်ဆီးတာမျိုးထက် ပိုသွက်လက်စွာ ပေါက်ကွဲကစားတဲ့ ဘောလုံးကစားဟန်ကို နှစ်သက်ပါတယ်။ မန်စီးတီး ကစားဟန်က မျက်စိ ပသာဒဖြစ်ပါတယ်။ ဒါပေမယ့် လီဗာပူးရဲ့ ပေါက်ကွဲမှုလို စိတ်လှုပ်ရှားဖို့ မကောင်းပါဘူး။ ဒါက ကျနော်ရဲ့ ပုဂ္ဂိုလ်ရေး အမြင်ပါ။ ကလော့ပ်က ထူးချွန်တဲ့ နည်းပြပါ။ အမြဲတမ်း ကြိုးဝိုင်းထဲကို ပြန်ဝင်လာနိုင်စွမ်းရှိတယ်။ ကိစ္စတွေအပေါ် အမှန်မြင်နိုင်စွမ်းလည်း ရှိတယ်၊ ကိုယ့်ဘာသာလည်း အမြဲတမ်း နိမ့်ချထားတဲ့ မန်နေဂျာကောင်းဖြစ်ပါတယ် ” လို့ သုံးသပ်ခဲ့တာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/klopp-pep-jordon--678x381.jpg",
"imgurl2":"https://lfcthadin.com/wp-content/uploads/2024/01/klopp-pep-jordon--678x381.jpg",
"imgurl3":"https://lfcthadin.com/wp-content/uploads/2024/01/klopp-metal-.jpg",
"video":"no"
 },

         {"ndate":"Jan  12 , 2024",
"htext":"ဆိုဘိုရဲ့ ဒဏ်ရာ အခြေအနေ၊ ဆာလာကို လက်လွတ်ခံဖွယ် မရှိခြင်း၊ ဂျာစီ ဗီဒီယို ထွက်ပေါ်ခြင်းနဲ့ နံနက်ခင်း လီဗာပူး သတင်းတိုများ",
"btext1":" ဘုန်းမောက်နဲ့ ပရီးမီးယားလိဂ်ပွဲ၊ ဖူလ်ဟမ်နဲ့ ကာရာဘောင်ပွဲတွေ မတိုင်ခင်မှာ ဆိုဘိုစလိုင် အသင်းလေ့ကျင့်ရေးထံ ပြန်လည် ပါဝင်လာနိုင်ပါတယ်။ ဒါပေမယ့်လို့ ကွင်းလယ်လူရဲ့ အခြေအနေ ရာနှုန်းပြည့် မသက်သာရင် အလျင်စလို ပွဲထုတ်သွားမှာ မဟုတ်ပါဘူး။ ဆာလာဟာ လီဗာပူးကို စွန့်ခွာတာမျိုး ဖြစ်လာဖို့က ခက်ခဲကြောင်းနဲ့ အီဂျစ်တိုက်စစ်မှူးဟာ အမြင့်ဆုံး အဆင့်တွေမှာ ဘောလုံး ဆက်ကစားလိုနေတယ်လို့ ဗြိတိန် နာမည်ကျော် သတင်းထောက် David Ornstein က ဆိုပါတယ်။ လီဗာပူး တိုက်စစ်မှူးဟောင်း ဆိုလန်ကီကို ခေါ်ယူနိုင်ဖို့ နယူးကာဆယ်အသင်းက စုံစမ်းနေပေမယ့် ဘုန်းမောက် တောင်းဆိုတဲ့ ပေါင် သန်း ၆၀ ဝန်းကျင်ကို မပေးနိုင်ဘူးလို့ သိရပါတယ်။ လီဗာပူးအသင်းဟာ ဆိုလန်ကီရဲ့ အပြောင်းအရွှေ့ အကျိုးအမြတ်ကနေ ၂၀% ခံစားခွင့်ရှိထားပါတယ်။",
"btext2":" လီဗာပူးအသင်းရဲ့ အက်ဖ်အေဖလား စတုတ္ထအဆင့် ပွဲစဉ်ကို ဇန်နဝါရီလ ၂၈ ရက်နေ့မှာ ယှဉ်ပြိုင်ကစားရပါမယ်။ ဆော်ဒီကလပ် Al Ettifaq အသင်းဟာ အသင်းနဲ့ စာချုပ်ကုန်တော့မယ့် မာတစ် အပြင် ဂိုးမက်စ်ကိုပါ ဒီနွေမှာ လက်မှတ်ထိုး ခေါ်ယူဖို့ စိတ်ဝင်စားနေပါတယ်။ ၂၀၂၄-၂၀၂၅ ဘောလုံးရာသီ လီဗာပူးရဲ့ အိမ်ကွင်းဂျာစီဟာ ပရိသတ်တွေကြား ရေပန်းစားမှု မြင့်မားနေပါတယ်။ ဂျာစီမှာတော့ အနီရောင်အပြင် ကလပ်ရဲ့ သမိုင်းကြောင်းမှာ ဒွန်တွဲနေတဲ့ ရွှေဝါရောင်ပါ ထည့်သွင်းထားပါတယ်။ လီဗာပူးအသင်းဟာ ဆာလာ၊ ထရန့်နဲ့ ဗန်ဒိုက်တို့ရဲ့ စာချုပ်ကိစ္စတွေကို ဒီနှစ်ထဲ စတင် စကားပြောတော့မယ်လို့ The Athletic က ဖော်ပြပါတယ်။ ယူရို ၂၀၂၄ မှာ အင်္ဂလန်အသင်းအတွက် ကာတစ်ဂျုံးကို ရွေးချယ်သင့်ကြောင်း ထောက်ခံမှုတွေ စတင် တိုးပွှားလာနေပါပြီ။ လိဂ်ဝမ်းကလပ် ဝီဂန်အသင်းဟာ လီဗာပူး ဘယ်အစွန်လူ လုခ်ချမ်ဘာကို ရာသီဝက် အငှားခေါ်ယူလိုနေပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/9101212024-678x381.jpg",
"imgurl2":"https://lfcthadin.com/wp-content/uploads/2024/01/9101212024-678x381.jpg",
"imgurl3":"no",
"video":"no"
 },

         {"ndate":"Jan  11 , 2024",
"htext":"ဖူလ်ဟမ်တစ်သင်းလုံး ထိန်းမရ သိမ်းမရဖြစ်ရသည်ထိ ခြေစွာခဲ့တဲ့ တိုက်စစ်မှူးအား ရက်နက် ချီးကျူး",
"btext1":"လီဗာပူးအသင်းခေါင်းဆောင်ဟောင်း ဂျင်မီ ရက်နက်ကတော့ ကာရာဘောင်းဖလား ဆီမီးဖိုင်နယ် ပထမအကျော့မှာ ပွဲအဖြေကို ပြောင်းလဲပေးခဲ့တဲ့ ဒါဝင် နူးညက်စ်ကို ချီးကျူး ပြောဆိုမှု ပြုလုပ်ခဲ့ပါတယ်။ ဒုတိယပိုင်းမှာ လူစားဝင်လာခဲ့တဲ့ ဒါဝင်ဟာ ကိုယ်တိုင် ဂိုးမရပေမယ့် အသင်းဖော်တွေ သွင်းယူတဲ့ ၂ ဂိုးလုံးကို ဖန်တီးပေးခဲ့တာပါ။ ဒီရာသီ လီဗာပူးပွဲတွေမှာ နည်းပြကလော့ပ်ဟာ ဒါဝင်ရဲ့ တိုးအားနဲ့ ပွဲအဖြေ ပြောင်းလဲစေဖို့ လုပ်ဆောင်နေပြီး နယူးကာဆယ်နဲ့ အဝေးကွင်းပွဲက ထင်ရှားပါတယ်။ ၃၄ မိနစ်စာ ဝင်ကစားခဲ့တဲ့ ဒါဝင်ဟာ ပြိုင်ဘက် ဧရိယာထဲ ဘောလုံး ၁၂ ကြိမ် ထိခဲ့သလို ကိုယ်တိုင်လည်း ၄ ကြိမ် ကန်သွင်းခဲ့ပေမယ့် ဂိုးတော့ မရခဲ့ပါဘူး။ ",
"btext2":"သူ့ရဲ့ ခြေစွမ်းအတွက် ရက်နက်ကပဲ ‘ ဒါဝင် နူးညက်စ်ဟာ လူစားဝင်လာပြီး လီဗာပူးအသင်းကို တွန်းအားတွေ ပေးခဲ့ပါတယ်။ ဆာလာ၊ ဆိုဘိုစလိုင်၊ ထရန့်တို့ မပါတဲ့ လီဗာပူးအသင်းဟာ ဖန်တီးမှုတွေ ပျောက်ဆုံးနေခဲ့တာပါ။ ဒါဝင်က လီဗာပူးအတွက် ခြားနားမှုတွေ လုပ်ပေးခဲ့ပါတယ်။ ဒါဝင်က လီဗာပူးကို အင်အားတွေပေးခဲ့တယ်။ တောင်ပံမှာ ပြေးလွှားပြီး နေရာကောင်းတွေထဲ ရောက်အောင် ဝင်ပေးခဲ့တယ်။ လီဗာပူးအတွက်က အဲ့လို လုပ်ပေးမယ့်သူ လိုနေတာပါ။ ဒါဝင်ဟာ ဖူလ်ဟမ် ခံစစ်မှူးတွေကို ပြဿနာတွေ ပေးခဲ့ပြီး သူ့ရဲ့ လှုပ်ရှားမှုတွေကလည်း သိပ်ကောင်းပါတယ်။ ဒုတိယဂိုးမှာ ဒါဝင် ဘယ်လို ပြေးလွှားခဲ့လဲ မြင်ကြပါလိမ့်မယ်။ ဘောလုံး အရင်ဆုံး မရလိုက်တာကို စိတ်ပျက်နေပေမယ့် တောင်ပံတွေမှာ သူထပ်ပြီး ကြိုးစားခဲ့တယ်။ သူက ပထမထိချက်နဲ့ ဘောလုံးရအောင် ထိန်းယူပြီး ဂက်ပိုအတွက် ပြန်ထိုးပေးခဲ့ပါတယ် ‘ လို့ ချီးကျူးခဲ့ပါတယ်။ ဒုတိယအကျော့ကိုတော့ ဖူလ်ဟမ်အသင်း အိမ်ကွင်းမှာ ယှဉ်ပြိုင်ရမှာဖြစ်ပြီး ဒီတလော ဆာလာ မပါဝင်တဲ့ တိုက်စစ်ကို ဂျိုတာ၊ ဒီယက်စ်တို့နဲ့တူ ဒါဝင်က ဦးဆောင်ပေးရမှာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/gakpo-darwin-lfc-2024-678x381.jpg",
"imgurl2":"https://lfcthadin.com/wp-content/uploads/2024/01/10161112024.jpg",
"imgurl3":"https://lfcthadin.com/wp-content/uploads/2024/01/10161112024.jpg",
"video":"no"
 },

         {"ndate":"Jan  11 , 2024",
"htext":"ဘရိုရာ ကျနော်လည်း သွင်းပါတယ် ဘောလုံးက မဝင်တာပါလို့ ညည်းတွားရှာတဲ့ ဒါဝင် နူးညက်စ်",
"btext1":"ဒါဝင် နူးညက်စ်ရဲ့ သူ့ရဲ့ ကံဆိုးလှတဲ့ အဆုံးသတ်ချက်တွေကို သူကိုယ်တိုင်လည်း သိထားပြီး အသင်းဖော်ဖြစ်သူ လူချိုကို အားငယ်စွာနဲ့ ညည်းတွားမှု လုပ်ခဲ့ပါတယ်။ ဖူလ်ဟမ်နဲ့ ကာရာဘောင်းဖလား ဆီမီးဖိုင်နယ်မှာ လူစားဝင် ကစားသမားအဖြစ် ပါဝင်ခဲ့တဲ့ ဒါဝင်ဟာ လီဗာပူးကစားကွက်ကို တက်ကြွစေခဲ့သလို ထူးချွန်တဲ့ လှုပ်ရှားမှုတွေဖြင့် တိုက်စစ်ပိုင်းအား အကူအညီပေးခဲ့ပါတယ်။ သူဟာ ဒီရာသီ အသင်းအတွက် ၈ ဂိုးပဲ သွင်းထားပေမယ့် ဂိုးထောက်ပံ့မှုက ၁၀ ကြိမ်ထိ ရှိထားပါပြီ။ မနက်ကပွဲမှာလည်း အသင်းဖော် ကာတစ်ဂျုံးနဲ့ ဂက်ပိုတို့ ဂိုးရအောင် ဂိုးထောက်ပံ့မှုတွေ လုပ်ပေးနိုင်ခဲ့မယ့် ကိုယ်တိုင် အဆုံးသတ်မှုတွေကတော့ ဖူလ်ဟမ် ဂိုးသမား လီနို ကောင်းလွန်းနေတာကြောင့် မရခဲ့ပါဘူး။ ဒါဝင်ဟာ အခွင့်အရေး ၃ ကြိမ်လောက်ကို အကောင်းဆုံး ပိတ်သွင်းခဲ့ပေမယ့် ကာကွယ်ခံခဲ့ရပါတယ်။ ",
"btext2":"ပွဲပြီးလို့ အဝတ်လဲခန်းထဲ ပြန်အဝင်မှာ ဒါဝင်ကတော့ ” ဘရားသားရာ ဘောလုံးကိုယ်က ဂိုးပေါက်ထဲ မဝင်ချင်တာပါ ” လို့ အသင်းဖော် တစ်ဦးဦးကို စပိန်လို ပြောပြနေခဲ့တာဟာ ရုပ်သံထဲ ပါဝင်လာခဲ့တာ ဖြစ်ပါတယ်။ ဒါဝင်ဟာ ပွဲအဖြေကို ပြောင်းလဲပေးနိုင်တဲ့ထိ အလားအလာရှိတဲ့ ကစားဟန်တွေကို ပြသနိုင်နေပါတယ်။ ဒါပေမယ့် သူ့ရဲ့ အဆုံးသတ်ချက်တွေဟာ အံ့ဩဖွယ်ကောင်းအောင် ကာကွယ်ခံနေရသလို သူကိုယ်တိုင်ကလည်း ဂိုးရလိုစိတ်တွေ အရမ်းလောနေလို့ အမှားတွေ များနေခဲ့တာပါ။ ပွဲအပြီးမှာ နည်းပြကလော့ပ်ကတော့ ” ဒါဝင်ရဲ့ အခြေအနေကို ဘယ်လို ရှင်းပြရမလဲ မသိတော့ဘူး။ အဆုံးသတ်ပိုင်း အခြေအနေတွေမှာ သူ့ထက် ပိုကံဆိုးတဲ့သူ မရှိနိုင်တော့ပါဘူး။ ကွင်းထဲမှာတော့ သူက အကုန်လုံးကို မှန်မှန်ကန်ကန် လုပ်နေတာပဲ။ ဂိုးတွေရဖို့လည်း ဖန်တီးပေးနေတာပဲ၊ ဖန်တီးပေးမှုအပိုင်းတော့ တကယ်ကောင်းတယ်။ စူပါ စပယ်ရှယ်ပါပဲ။ ” လို့ မှတ်ချက်ပေးခဲ့တာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/darwin-no-goal-678x381.jpg",
"imgurl2":"https://lfcthadin.com/wp-content/uploads/2024/01/darwin-no-goal-678x381.jpg",
"imgurl3":"no",
"video":"no"
 },

         {"ndate":"Jan  11 , 2024",
"htext":"ဆီမီးဖိုင်နယ် ပထမအကျော့ အနိုင်ရခြင်း၊ ပွဲစဉ် အကောင်းဆုံး ကစားသမား ဘရတ်ဒလေနဲ့ နံနက်ခင်း လီဗာပူး သတင်းတိုများ",
"btext1":"လီဗာပူးအသင်းဟာ ဝီလီယမ်ရဲ့ ဦးဆောင်ဂိုးကို ခွင့်ပြုခဲ့ရပေမယ့်လို့ ကာတစ်ဂျုံး၊ ဂက်ပိုတို့ရဲ့ သွင်းဂိုးတွေနဲ့အတူ ဖူလ်ဟမ်ကို ၂-၁ ဖြင့် အနိုင်ရခဲ့ပါတယ်။ ယာဂင်ကလော့ပ်ဟာ ရိုးသားစွာနဲ့ ကစားသမားတွေကို ဦးဆောင်ပေးသူဖြစ်ပြီး ဒါကြောင့်ပဲ သန်းပေါင်းများစွာ တန်ကြေးရှိတဲ့ အသင်းသားတွေက သူ့အတွက်ဆို အစွမ်းကုန် ပြေးလွှားပေးကြတယ်လို့ ဂျင်မီရက်နက်က မှတ်ချက်ပေးပါတယ်။ ပွဲအတွင်းမှာ နည်းပြကလော့ပ်က အရန်ခုံက ဘယ်အစွန်လူ အိုဝင်ဘက်ကို ပွဲအကြောင်း သွားရောက် ရှင်းပြနေတဲ့ ဗီဒီယိုဟာ ပရိသတ်တွေကြား ရေပန်းစားနေပါတယ်။ ကလော့ပ်က လူငယ်တွေကို တွဲထုတ်လာပေမယ့် ဒီပွဲမှာ ပွဲထွက်ခွင့်တော့ မပေးခဲ့ပါဘူး။ ဒီရာသီ လီဗာပူးရဲ့ အရန် ကစားသမားတွေဟာ သွင်းဂိုး ၃၀ သွင်းယူထားပါတယ်။ ဒါဟာ အခြားသော ပရီးမီးယားလိဂ် ကလပ် ဘယ်အသင်းထက်မဆို ၁၂ ဂိုး ပိုများပါတယ်။ ကာတစ်ဂျုံးက သူဟာ အခုလို ခြေစွမ်းပြနိုင်မယ်လို့ အရင်ကတည်းက ယုံကြည်ထားပြီး ပွဲကစားချိန်လေးရဖို့ လိုအပ်နေတာပါလို့ ပွဲအပြီး ပြောဆိုပါတယ်။ ကလော့ပ်ကတော့ ရယ်မောခဲ့ပြီး အရင်ကတည်းက ပွဲချိန်တွေ မပေးမိတာ စောရီးပါလို့ စနောက်သွားပါတယ်။ ",
"btext2":"ပွဲအတွင်း ပြိုင်ဘက် ကစားသမားရဲ့ အကန်ခံခဲ့ရတဲ့ ကာတစ်ဂျုံးဟာ အသေးစား ဒဏ်ရာမျိုး ရခဲ့ပေမယ့် စိုးရိမ်စရာ မရှိဘူးလို့ သိရပါတယ်။ ကာရာဘောင်း ဆီမီးဖိုင်နယ် ပထမအကျော့မှာ အသင်းပရိသတ်တွေကတော့ ပွဲရဲ့ အကောင်းဆုံး ကစားသမားအဖြစ် ဘရတ်ဒလေကို ရွေးချယ်ခဲ့ကြပါတယ်။ လူစားဝင်လာပြီး ဂိုးထောက်ပံ့မှု ၂ ကြိမ် လုပ်ပေးသွားတဲ့ ဒါဝင်ဟာ ဒီရာသီ လီဗာပူးအသင်းမှာ ဂိုးထောက်ပံ့မှု အများဆုံး (၁၀ ကြိမ်) ကစားသမား ဖြစ်လာပါတယ်။ ဒါဝင်နူးညက်စ်ရဲ့ အဆုံးသတ်ပိုင်း ကံဆိုးမှု အခြေအနေတွေကို သူလည်း နားမလည်နိုင်တော့ဘူးလို့ ကလော့ပ်က ထုတ်ပြောလာပါတယ်။ ဒါပေမယ့်လို့ ပရိသတ်တွေက ဒီအခြေအနေကို လက်ခံပေးမှုနဲ့ ဒါဝင်ရဲ့ ဆက်လက် အားထုတ်နေမှုကို ကျေနပ်မိကြောင်း မှတ်ချက်ပေးခဲ့ပါတယ်။ လီဗာပူးကွင်းလယ်လူ ဆိုဘိုစလိုင်ဟာ ပြောသလောက်လည်း မကောင်းပါဘူးလို့ ရီယို ဖာဒီနန်က ဝေဖန်သွားပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/11261112024-678x381.jpg",
"imgurl2":"https://lfcthadin.com/wp-content/uploads/2024/01/11261112024-678x381.jpg",
"imgurl3":"no",
"video":"no"
 },

         {"ndate":"Jan  11 , 2024",
"htext":"မုန်းသူတွေ ဆက်မုန်းပြီး ချစ်သူတွေ ဆက်ချစ်နိုင်ဆဲ ဒါဝင်၊ ဖယ်ထုတ်မရတဲ့ ကာတစ်ဂျုံး၊ ဆရာကျဆဲ ကလော့ပ်ရဲ့ လူစားလဲမှုများနဲ့ ဖူလ်ဟမ်ပွဲအပြီး ပြောစရာများ",
"btext1":"ပထမပိုင်း အင်အားကုန်ခမ်းခြင်း ပထမပိုင်း ၄၅ မိနစ်မှာ လီဗာပူးအသင်းဟာ ဖူလ်ဟမ်ကို ကျော်ဖြတ်ကစားဖို့ကော ကျော်ပြေးဖို့တွေမှာပါ ရုန်းကန်ခဲ့ရပါတယ်။ တကယ်တမ်းမှာတော့ ဖူလ်ဟမ်ဘက်က ခက်ခက်ခဲခဲ ကာကွယ်စရာ မလိုလောက်အောင်ကို လီဗာပူးအသင်းရဲ့ ကစားဟန်က ပျော့ဖတ်နေခဲ့တာပါ။ အဓိက ကစားသမား အချို့ မပါနိုင်ခြင်းနဲ့ နေရာချပုံ အပြောင်းအလဲတွေကြားမှာ အသင်းဟာ ပြိုင်ဘက်တွေကို ဘယ်လို ကျော်ဖြတ်ရမလဲ နည်းလမ်း ရှာဖွေနိုင်ခြင်း မရှိပါဘူး။ ဆာလာနဲ့ ထရန့်လို ဖန်တီးမှုကောင်းတဲ့ ကစားသမားတွေ မပါနိုင်ခြင်းရဲ့ အကျိုးဆက်ကို ပထမပိုင်းမှာ မြင်ခဲ့ရပါတယ်။ စိတ်ပူစရာကတော့ လာမယ့်အပတ်တွေမှာလည်း ဒီအခြေအနေမျိုး ရင်ဆိုင်ရဦးမှာပါ။ အသင်းတိုက်စစ်ဟာ ပိုမြန်မြန် ပြေးနိုင်ဖို့လိုပါတယ်။ မဟုတ်ရင်တော့ ဒီပွဲလိုပဲ ဒုတိယပိုင်း လူစားဝင်လာတဲ့ ကစားသမားတွေရဲ့ အင်အားမျိုး လိုပါတယ်။ ကလော့ပ်ရဲ့ လူစားလဲမှုတွေ အလုပ်ဖြစ်ခြင်း ဒီရာသီမှာ နည်းပြကလော့ပ်ရဲ့ ပွဲဖတ်နိုင်စွမ်းဟာ အသင်းရဲ့ ရလဒ်တွေကို အများကြီး သက်ရောက်မှု ရှိထားပါတယ်။ ဖူလ်ဟမ်ပွဲမှာလည်း ကလော့ပ်ရဲ့ လူစားလဲမှုတွေက နိုင်ပွဲအတွက် အဓိက ကျခဲ့တာပါ။ ဒါဝင်နဲ့ ဂက်ပိုတို့ ကွင်းထဲ ရောက်လာချိန်မှာ လီဗာပူးရဲ့ ထိုးဖောက်မှုတွေက ပိုပြီး အင်အားပါလာခဲ့ပါတယ်။ အထူးသဖြင့် ဒါဝင်ရဲ့ အသောမသတ်နိုင်တဲ့ ပြေးနှုန်းတွေဟာ လီဗာပူးရဲ့ ကစားဟန်အတွက် အတော်လေး အကျိုးဖြစ်ပါတယ်။ စိတ်မကောင်းတာကတော့ ဒါဝင်ရဲ့ အဆုံးသတ်ပိုင်းက ကံခေလွန်းပါတယ်။ ",
"btext2":"ကလော့ပ်ရဲ့ ဒုတိယပိုင်း ၄-၂-၃-၁ ကစားကွက်နဲ့ လီဗာပူးအသင်းဟာ တိုက်စစ်ပိုင်း ကစားဟန် အတော်လေး ကောင်းမွန်ပါတယ်။ အတွင်းပိုင်းကနေ ကာတစ်ဂျုံးနဲ့ ဂျိုတာတို့ ပူးတွဲပြီး ကစားကွက် တည်ဆောက်ပေးနိုင်စွမ်းကလည်း ကောင်းမွန်တာမို့ ဖူလ်ဟမ်အသင်းဟာ လီဗာပူးကို ကြာကြာ တောင့်ခံနိုင်စွမ်း မရှိပါဘူး။ နံပါတ် ၈ နေရာမှာ ကောင်းလွန်းနေတဲ့ ဂျုံး ဂျုံးအကြောင်း စကားတွေပြောနေရတာ အတော်များနေပါပြီ။ လီဗာပူးရဲ့ ဖိအားပေး ကစားဟန်ဟာ အသွင်ပြောင်းလာခဲ့ပြီး ပိုရင့်ကျက်တဲ့ပုံစံ ရှိလာပေမယ့် အခြေခံအားဖြင့်တော့ ပြိုင်ဘက်ကို ဘောလုံးကြာကြာ ပေးမကိုင်ဘဲ အမြန်ဆုံး ဖိအားပေး ဘောလုံးလုယူဖို့ဆိုတာမျိုး ဆက်ရှိနေဆဲပါ။ ကာတစ်ဂျုံးဟာ လီဗာပူးကွင်းလယ်အတွက် အမြဲတမ်း အဆင်သင့်ရှိနေပါတယ်။ ဂရာဗင်ဘက်ချ် ခြေစွမ်းမပြနိုင်သလို မက်ကယ်လစ္စတာထံက အကောင်းဆုံးတွေ မြင်ရဖို့ ခက်ခဲနေချိန် ကွင်းလယ်မှာ ဂျုံးကတော့ ရှိသမျှ အလုပ်အကုန် သူလုပ်ပေးဖို့ ဆုံးဖြတ်ထားသလိုပါပဲ။ ",
"btext3": " ဂျုံးနဲ့ပတ်သက်ပြီး ကျေနပ်ဖို့ကောင်းတာ ပွဲရဲ့ အကောင်းဆုံး ခြေစွမ်းကြောင့်တင် မဟုတ်ဘဲ သူ့ရဲ့ ခံစစ်ပိုင်း ကူညီနိုင်စွမ်း တိုးတက်လာခြင်းလည်း ပါပါတယ်။ ဒီပွဲမှာ သူ နည်းနည်းတော့ ထိခိုက်မှုရှိခဲ့ပြီး ပြင်းထန်ဒဏ်ရာ မဟုတ်ဖို့ မျှော်လင့်ပါတယ်။ နာလန်ထစ ဗန်ဒိုက် ကစားသမားတစ်ယောက် ခြေစွမ်းသိပ်မကောင်းတာမျိုးက ဖြစ်လေ့ဖြစ်ထရှိတဲ့ ကိစ္စပါ။ ဒါပေမယ့် ဗန်ဒိုက်ဆိုရင်တော့ ပြောရပါလိမ့်မယ်။ ဘာလို့လဲဆိုတော့ သူက ကမ္ဘာ့အဆင့် ကစားသမား လီဗာပူးခံစစ်ရဲ့ အမာခံနဲ့ အသင်းရဲ့ အသင်းခေါင်းဆောင် ဖြစ်နေလို့ပါပဲ။ ဖူလ်ဟမ်ပွဲမှာတော့ အဖျားက သက်သာလာစ ဗန်ဒိုက်ကို ကလော့ပ်က ထုတ်သုံးခဲ့ပြီး သူ တော်တော်လေး ရုန်းခဲ့ရပါတယ်။ အဖွင့်ဂိုးဟာ ဗန်ဒိုက်ရဲ့ အမှားကြောင့်ဖြစ်ပြီး ဒီပွဲမှာ ဗန်ဒိုက်ထံက အရှိန်ကောင်းတွေ ပျောက်ဆုံးနေတာမျိုး မြင်ခဲ့ရတယ်။ နောက်ပွဲတွေတော့ ဒီခြေစွမ်းမျိုး ထပ်မမြင်ရရင် ကောင်းပါလိမ့်မယ်။ မုန်းသူတွေ ဆက်မုန်းပြီး ချစ်သူတွေ ဆက်ချစ်နိုင်ဆဲ ဒါဝင် ဒီပွဲမှာ ဒါဝင်ရဲ့ သက်ရောက်မှုက ကြီးမားပါတယ်။ အရန်ခုံကနေ ထလာပြီး ပြိုင်ဘက် ခံစစ်ကို ခြိမ်းခြောက်ခဲ့တဲ့ သူ့ရဲ့ လှုပ်ရှားမှု မပါဘဲ ဒီပွဲကို လီဗာပူးအသင်း မနိုင်နိုင်ပါဘူး။ ဒါဝင်ဟာ တိုက်စစ်မှူး တစ်ဦးအဖြစ်ကော အသင်းလိုက် ကစားသမားအဖြစ်ပါ သူကစားပေးရမယ့် တာဝန်ကို ကျေအောင် လုပ်ပြနိုင်ပါတယ်။ လီနို မကောင်းခဲ့ရင် ဟက်ထရစ်ရနိုင်လောက်ပေမယ့် အဆုံးသတ်ချက်တိုင်း ဂိုးသမားထံပဲ ရောက်သွားတာမျိုးက အံ့ဩစရာပါပဲ။ ဒါဝင် ဂိုးမရတာဟာ သူမကြိုးစားလို့ မဟုတ်ဘဲ သူ့ရဲ့ အဆုံးသတ်ပိုင်း မပါနပ်မှု၊ ကံခေမှုတွေကြောင့်ပဲဖြစ်ပါတယ်။ ကာရာဘောင်း ရေပန်းစားအသင်း ပထမအကျော့မှာ ချယ်ဆီးက ဘိုရိုကို ၁-၀ ဖြင့် ရှုံးနိမ့်ခဲ့ပြီး လီဗာပူးက ဖူလ်ဟမ်ကို ၂-၁ ဖြင့် အနိုင်ရခဲ့ပါတယ်။ ဒုတိယပိုင်းရလဒ်တွေ စောင့်ကြည့်ရဦးမှာဖြစ်ပေမယ့် ချယ်ဆီးတို့ တက်လာရင်တောင် ဖိုင်နယ်မှာ အနိုင်ရမယ့် အသင်းက လီဗာပူးလို့ ရေပန်းစားနေပါပြီ။     ",
"imgurl1":"https://lfcthadin.com/wp-content/uploads/2024/01/10161112024-678x381.jpg",
"imgurl2":"https://lfcthadin.com/wp-content/uploads/2024/01/10161112024-678x381.jpg",
"imgurl3":"no",
"video":"no"
 },
         {"ndate":"Jan  10 , 2024",
"htext":"အပြောင်းအရွှေ့ ကိစ္စနဲ့ပတ်သက်လို့ အရိပ်အမြွက် ပြောလာတဲ့ လီဗာပူး လက်ထောက်နည်းပြ ပပ်လင်ဒါး",
"btext1":"ဒီနွေမှာ ကိုင်ဆီဒိုနဲ့ လာဗီယာတို့လို အဓိက ကွင်းလယ်ပစ်မှတ်တွေ မရပေမယ့် လီဗာပူးပိုင်ရှင်တွေဟာ နည်းပြအဖွဲ့ လိုအပ်နေတဲ့ နေရာအတွက် ကစားသမားသစ် ၄ ဦး ခေါ်ယူပေးထားခဲ့တယ်လို့ အသင်းလက်ထောက်နည်းပြ ပပ်လင်ဒါးက ထုတ်ပြောလာပါတယ်။ ကာရာဘောင်းဖလား ဆီမီးဖိုင်နယ်ပွဲကြိုမှာ ပပ်လင်ဒါးကတော့ အသင်းပိုင်ရှင်တွေရဲ့ ရင်းနှီးမြုပ်နှံမှုတွေကို အကောင်းမြင်ကြောင်း ပြောဆိုခဲ့တယ်။ အထူးသဖြင့် လူငယ်ကစားသမား အများစု ရောက်လာခြင်းဟာ လီဗာပူး ပြန်လည် ဖွဲ့စည်းခြင်းကို အင်အားဖြစ်စေခဲ့ပါတယ်။ လင်ဒါးက “ ကောင်းမွန်တဲ့ အသင်းပိုင်ရှင်တွေ မရှိပါဘဲ မန်နေဂျာကောင်း ရှိလာမှာ မဟုတ်ပါဘူး။ ကျနော်တို့ အင်အားဖြည့်ဖို့ လိုအပ်တဲ့ နေရာတွေမှာ ပိုင်ရှင်တွေက ရင်းနှီးမြုပ်နှံမှု လုပ်ပေးပါတယ်။ အဲ့တာက ကောင်းမွန်တဲ့ လက္ခဏာ ဖြစ်ပါတယ်။ ",
"btext2":" အရည်အချင်းရှိပြီး ထက်မြက်တဲ့ လူငယ်ကစားသမားတွေကို ခေါ်ယူထားတယ်။ သူတို့တွေက မန်နေဂျာနဲ့ နည်းပြအဖွဲ့ကို ခွန်အားတွေဖြစ်စေပါတယ်။ ကစားသမားသစ်တွေနဲ့ အလုပ်တွဲလုပ်ရပြီး သူတို့ကို ကိုယ့်ရဲ့ အိုင်ဒီယာတွေ တဖန်ပြန် ရှင်းပြလို့ ရခဲ့ပါပြီ။ နွေမှာ ကျနော်တို့ ရင်းနှီးမြုပ်နှံမှုတွေ လုပ်ထားပါတယ်။ ဂက်ပိုကလည်း နွေမှ ခေါ်ယူမယ့် ကစားသမားဖြစ်ပြီး ဇန်နဝါရီတည်းက ရခဲ့တာပါ။ ခပ်စောစော ခေါ်နိုင်ခဲ့တာ သိပ်ကောင်းပါတယ်။ ကျနော်တို့ ကစားသမား ဘယ်လောက် ခေါ်ခဲ့လဲ ခင်ဗျားတို့လည်း တွေ့မှာပါ။ ” လို့ ဆိုပါတယ်။ ဒီနွေမှာ မက်ကယ်လစ္စတာ၊ ဆိုဘိုစလိုင်၊ ဂရာဗင်ဘက်ချ်၊ အန်ဒိုတို့ကို လီဗာပူးအသင်း ခေါ်ယူခဲ့ပါတယ်။ ဒါပေမယ့်လို့ ကွင်းလယ်ခံစစ်နဲ့ ခံစစ်မှူး နေရာတွေဟာ အားမရစရာ နေရာတွေအဖြစ် မှတ်ယူခံနေရဆဲပါ။",
"btext3": "   မနှစ်ကရာသီ ပရီးမီးယားလိဂ်မှာ အဆင့် ၅ နေရာကပဲ ရပ်တည်နိုင်ခြင်းနဲ့အတူ လီဗာပူးအသင်းဟာ ချန်ပီယံလိဂ်ဆုကြေး ပေါင် သန်း ၁၀၀ လောက်ကို ဆုံးရှုံးထားတာမို့ လုပ်ဆောင်နိုင်စွမ်း အကန့်အသတ် ရှိထားပါတယ်။ လီဗာပူးအသင်း အသုံးစရိတ်အတွက် လင်ဒါးကပဲ “ ကျနော်တို့ သွားနေတဲ့ နည်းလမ်းမှာ ချန်ပီယံလိဂ် ဆုကြေးတွေကို မှီခိုနေရတာ မှန်ပါတယ်။ ဒါပေမယ့် ကိစ္စတွေကို ကောင်းကောင်း စီမံနိုင်နေတာမို့ ချန်ပီယံလိဂ်အပေါ် အရမ်းကြီး မှီခိုနေရတာမျိုး မဟုတ်ပါဘူး။ ချန်ပီယံလိဂ် ဆုကြေးမရရင် မသုံးဘူး၊ ရတော့လည်း သုံးလိုက်ပါတယ်။ တခါတလေတော့ ကစားသမားတွေ ထွက်ခွာသွားတာနဲ့အတူ ကိုယ်ဘာမှ မလုပ်ပါဘဲ လုပ်ခပိုင်း ကိစ္စတွေ ကွဲပြားသွားတာမျိုးလည်း ရှိပါတယ်။ ကိစ္စတွေက လူတွေ မြင်ကြတာထက် ပိုရှုပ်ထွေးပါတယ်။ ချန်ပီယံလိဂ် ဆုကြေးတွေက အတော်လေး အရေးပါပါတယ် ” လို့ ထုတ်ပြောခဲ့ပါတယ်။ ဇန်နဝါရီမှာ လီဗာပူးအသင်း လူသစ် ခေါ်ယူဖို့ အခွင့်အရေး နည်းပါးပါတယ်။ ကလပ်ရဲ့ နောက်ထပ် ကစားသမားသစ် လက်မှတ်ထိုးမှုဟာ ခံစစ်မှူး၊ ကွင်းလယ်နဲ့ အရန် ဂိုးသမား တစ်ဦးတို့ ဖြစ်လာနိုင်ပြီး အပြောင်းအရွှေ့ သတင်းတွေကတော့ အများကြီး ထွက်ပေါ်နေတာပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/pep-klopp-fsg-678x381.jpg",
"imgurl2":"https://lfcthadin.com/wp-content/uploads/2024/01/pep-klopp-fsg-678x381.jpg",
"imgurl3":"https://lfcthadin.com/wp-content/uploads/2023/05/ucl-lfc-2024-25.jpg",
"video":"no"
 },

         {"ndate":"Jan  10 , 2024",
"htext":"ဒီယက်စ်၊ ဟာဗေးနဲ့ ဘရတ်ဒလေ ညာခြမ်းအတွဲကို ပွဲထုတ်လာမယ့် ဖူလ်ဟမ်ပွဲကြို ဖြစ်နိုင်ဖွယ် လူစာရင်း",
"btext1":"ကြာသပတေးမနက် မြန်မာစံတော်ချိန် ၂ နာရီခွဲမှာတော့ လီဗာပူးအသင်းဟာ ကာရာဘောင်းဖလား ဆီမီးဖိုင်နယ် ပထမအကျော့ကို အန်ဖီးကွင်းမှာ ယှဉ်ပြိုင်ရပါမယ်။ လီဗာပူးအသင်းဟာ ဆာလာ၊ အန်ဒိုတို့ကို လက်ရွေးစင်တွေအတွက် လက်လွတ်ပေးထားရပြီး ထရန့်ကလည်း ဒဏ်ရာရသွားပါပြီ။ ရော်ဘတ်ဆန်၊ ကိုစတက်၊ သီယေဂိုတို့ ပြန်ကစားနိုင်ဖို့လည်း လကုန်ထိ စောင့်ရမှာမို့ လူငယ်တွေကို နေရာပေးဖို့ လိုအပ်လာနေပြီ ဖြစ်ပါတယ်။ ဗန်ဒိုက် ပြန်ပါလာနိုင်ပါပြီ။ အဖျားကနေ သက်သာလာပြီဖြစ်ပါတယ်။ ဆိုဘိုစလိုင် အခြေအနေ ကောင်းမွန်ပေမယ့်လို့ ဒီပွဲ ပါဝင်နိုင်ဦးမှာ မဟုတ်ပါဘူး။ ထရန့် ဒူးဒဏ်ရာကြောင့် ၃ ပတ်ဝန်းကျင် အနားယူရဖို့ ရှိပါတယ်။ ရော်ဘတ်ဆန်နဲ့ ကိုစတက်တို့ ဒီလအကုန်ပိုင်းမှာ ပြန်လေ့ကျင့်နိုင်ဖွယ် ရှိနေပါတယ်။ ဘာ့ဂျ်ဆီတစ်နဲ့ သီယေဂိုတို့လည်း ဒီလအကုန်မှာ အသင်းလိုက် လေ့ကျင့်ရေးအတွင်း ပြန်ပါလာနိုင်ပါမယ်။ ဒီပွဲမှာတော့ ဂိုးသမား အပြောင်းအလဲ ပြုလုပ်မှာဖြစ်ပြီး ကလယ်ဟာ တာဝန်ယူသွားမှာပါ။ ခံစစ်မှာတော့ ကိုနတေးကို အနားပေးကာ ဗန်ဒိုက်နဲ့ အစားထိုးဖွယ် ရှိပါတယ်။ ညာခြမ်းကနေ ထရန့်အစား ဘရတ်ဒလေ ပါဝင်လာပါမယ်။ ",
"btext2":"နည်းပြကလော့ပ်ဟာ အာဆင်နယ်ပွဲမှာ ဆာလာနေရာ အစားထိုးဖို့ ရှာဖွေပေမယ့် ပထမပိုင်းအတွင်း ဟာဗေး အလုပ်မဖြစ်ခဲ့ပါဘူး။ ဒါကြောင့် သူ့ကို ကွင်းလယ် ပြန်ပို့ပြီး မာကာ၊ ဂရာဗင်ဘက်ချ်နဲ့ တွဲဘက်ပေးမယ်လို့ ယူဆရပါတယ်။ တိုက်စစ်မှာတော့ ဒီယက်စ်ကို ညာတောင်ပံပို့ပြီး ဂက်ပိုကို အထောင်ထားကာ ဒါဝင်နဲ့ တွဲပေးဖွယ် ရှိပါတယ်။ ဒါမှမဟုတ် ဒါဝင်ကို အနားပေးပြီး ဂျိုတာ အထောင်နဲ့ ဂက်ပိုကို ဘယ်ခြမ်းပို့တာမျိုးလည်း ရွေးချယ်လို့ ရပါတယ်။ ဒီပွဲပြီးရင် ဘုန်းမောက်နဲ့ ပရီးမီးယားလိဂ်ပွဲ ရှိနေတာမို့ အသင်းဟာ စီနီယာ ကစားသမားတွေကို ပွဲချိန်တွေ လျော့ချပေးသွားမှာ ဖြစ်ပါတယ်။ ဒုတိယပိုင်းမှာ ဘော်ဘီကလက်တို့ လူစားဝင်လာနိုင်ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/11081012024-678x381.jpg",
"imgurl2":"https://lfcthadin.com/wp-content/uploads/2024/01/11081012024-678x381.jpg",
"imgurl3":"https://lfcthadin.com/wp-content/uploads/2024/01/10581012024-1024x641.jpg",
"video":"no"
 },


         {"ndate":"Jan  10 , 2024",
"htext":"သီယေဂိုတို့ ပြန်ကစားနိုင်မယ့် အချိန်၊ ဇန်နဝါရီ လူသစ်ခေါ်ယူရေး လင်ဒါးရဲ့ မှတ်ချက်နဲ့ နံနက်ခင်း လီဗာပူး သတင်းတိုများ",
"btext1":"ဒီဇင်ဘာလတည်းက လီဗာပူးအသင်း လေ့ကျင့်ရေးထံ ပြန်ဝင်နေကြပြီဖြစ်တဲ့ သီယေဂိုနဲ့ ဘာ့ဂျ်ဆီတစ်တို့ဟာ ဖေဖော်ဝါရီလမှာ ပြန်ကစားနိုင်မယ်လို့ သိရပါတယ်။ ဖူလ်ဟမ်နဲ့ ကာရာဘောင်းပွဲမှာ ထရန့်၊ ဆိုဘိုစလိုင်တို့ ပါဝင်နိုင်မှာ မဟုတ်ပေမယ့် ဗန်ဒိုက်ကတော့ ပွဲထွက်ပေးလို့ အဆင်ပြေပါလိမ့်မယ်။ ထရန့်ဟာ ဖူလ်ဟမ်နဲ့ ကာရာဘောင်းပွဲစဉ် ၂ ကျော့အပြင် ဘုန်းမောက်နဲ့ ပရီးမီးယားလိဂ်ပွဲ၊ နော်ဝစ်ချ် (သို့) ဘရစ်စတိုရိုဗားစ် အတွဲက တက်လာမယ့် အသင်းနဲ့ ယှဉ်ပြိုင်ရမယ့် အက်ဖ်အေဖလား ပွဲစဉ်တွေကို လွဲချော်မှာဖြစ်ပါတယ်။ ",
"btext2":"ဒီနွေမှာ ဆော်ဒီလိဂ်ထံ ဆာလာပြောင်းရွှေ့ဖို့ အခွင့်အရေးဟာ အင်မတန်ကို နည်းပါးပါတယ်လို့ အသင်း သတင်းထောက် David Lynch က ဆိုပါတယ်။ အသင်းပိုင်ရှင်တွေဟာ နွေတုန်းက ကစားသမားသစ်တွေအတွက် အများကြီး ရင်းနှီးမြုပ်နှံပေးထားပြီး မှန်ကန်တဲ့ ကစားသမားတွေကို အင်အားဖြည့်ပေးခဲ့တယ်လို့ ပပ်လင်ဒါးက ပြောဆိုခြင်းဟာ ဇန်နဝါရီမှာ လူသစ် ခေါ်ယူဖို့ အခွင့်အရေး နည်းမယ်လို့ ဆိုလိုဟန် ရှိပါတယ်။ ဖလားပွဲတွေမှာ ဘရတ်ဒလေနဲ့ ဘော်ဘီကလက်တို့ ပွဲကစားခွင့်တွေ ရရှိမှာ ဖြစ်ပါတယ်။ အထူးသဖြင့် ဘရတ်ဒလေဟာ ထရန့်မရှိတဲ့ ညာခြမ်းမှာ တိုက်ရိုက် အားဖြည့်ရမှာပါ။ အာဆင်နယ်ပွဲမှာ ဒူးနာသွားတဲ့ကြားက ခံစစ်ပြင်နေရတဲ့ အသင်းအတွက် ဆက်ကစားသွားတဲ့ ထရန့်ရဲ့ ဗီဒီယို ပျံ့နှံ့နေပြီး အသင်းခေါင်းဆောင် ပီသတဲ့ စိတ်ဓါတ်ရှိသူအဖြစ် ပရိသတ်တွေက မှတ်ချက်ပေးနေကြပါတယ်။  ",
"btext3": "   လီဗာပူးအသင်းဟာ ပဲလေစ့် ကစားသမား အိုလီဆီရဲ့ ကိုယ်စားလှယ်တွေနဲ့ တွေ့ဆုံပြီး လာမယ့် နွေမှာ ခေါ်ယူနိုင်မယ့် အခြေအနေကို လေ့လာခဲ့ပါတယ်။ အကောင်းမြင်စရာ စကားပြောမှု ရှိခဲ့သလို ကစားသမားရဲ့ ပေါင် သန်း ၆၀ ဖြင့် ခေါ်ယူခွင့်ပါတဲ့ စာချုပ် အခြေအနေကို တီးခေါက်ကြည့်ခဲ့တာလို့ သိရပါတယ်။ အမ်းမရိတ်ကွင်းမှာ လီဗာပူးနဲ့ အာဆင်နယ် ယှဉ်ပြိုင်တဲ့ပွဲအတွင်း အီဘူး ဒဏ်ရာရနေစဉ် အိုဒီဂတ်က ကွင်းထဲက ပရိသတ်တွေ အားပေးသံတွေ လုပ်ပေးဖို့ တောင်းဆိုခဲ့ပါတယ်။ သူ သွားတောင်းဆိုတာ အာဆင်နယ် ပရိသတ်တွေကို မဟုတ်ဘဲ လီဗာပူး ပရိသတ်တွေရှိနေတဲ့ အဝေးကွင်းဘက်ခြမ်းကို ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/9501012024-678x381.jpg",
"imgurl2":"https://lfcthadin.com/wp-content/uploads/2024/01/9501012024-678x381.jpg",
"imgurl3":"no",
"video":"no"
 },

         {"ndate":"Jan  9 , 2024",
"htext":"ထရန့်ရဲ့ ဒဏ်ရာ၊ ပြန်သက်သာလာနိုင်မယ့် အချိန်၊ သူ့နေရာ အစားဝင်မယ့် ကစားသမား",
"btext1":" ထရန့်ဟာ ဒူးဒဏ်ရာကြောင့် ဖူလ်ဟမ်နဲ့ ကာရာဘောင်း ဆီမီးဖိုင်နယ် ပထမအကျော့ ပွဲစဉ်ကို လွဲချော်သွားမှာ ဖြစ်သလို သီတင်းပတ် အနည်းငယ် အနားယူရပါတော့မယ်။ အာဆင်နယ်ကို ၂-၀ နဲ့ အနိုင်ရတဲ့ အက်ဖ်အေဖလား ပွဲစဉ်အပြီး ထရန့်ရဲ့ ဒဏ်ရာ ပေါ်ပေါက်လာတာပါ။ သူဟာ ကာရာဘောင်း ၂ ကျော့နဲ့ ဘုန်းမောက်ပွဲတွေကို လွဲချော်ပြီး ဇန်နဝါရီလ ၃၁ ရက်နေ့ ချယ်ဆီးနဲ့ပွဲမှာ အနီးစပ်ဆုံး ပြန်ကစားနိုင်မှာ ဖြစ်ပါတယ်။ လက်ထောက်နည်းပြ ပပ်လင်ဒါးကတော့ ထရန့်ရဲ့ ဒူးနားက အရွတ် အနည်းငယ် စုတ်ပြဲသွားတာလို့ ပြောလာပြီး ဒဏ်ရာကို စကန်ဖတ်ထားတယ်လို့ သိရပါတယ်။ သူ့လို ဖန်တီးမှုကောင်းတဲ့ ကစားသမားကို ဆုံးရှုံးရခြင်းအား နစ်နာမှုလို့ လင်ဒါးက မှတ်ချက်ပေးပါတယ်။",
"btext2":"ထရန့်နေရာမှာ ကော်နာ ဘရတ်ဒလေနဲ့ တိုက်ရိုက် အစားထိုးမှာဖြစ်ပြီး ဂိုးမက်စ်ကတော့ ဘယ်ခြမ်းမှာ ဆက်ကစားရမှာ ဖြစ်ပါတယ်။ အာဆင်နယ်နဲ့ပွဲမှာ ဘရတ်ဒလေ လူစားဝင်လာပြီး အကောင်းဆုံး ကစားပြထားပါတယ်။ သတင်းကောင်းကတော့ ဗန်ဒိုက် ပြန်သက်သာလာနေပြီး မနက်ဖြန် လေ့ကျင့်ရေး ပြန်ဝင်ပါမယ်။ ဆိုဘိုလည်း လေ့ကျင့်ရေး ပြန်စနေပါတယ်။ သူကတော့ ဖူလ်ဟမ်ပွဲမှာ ပါဦးမှာ မဟုတ်ပါဘူး။ ခွဲစိတ်ထားတာ ၃ လပြည့်တော့မယ့် ရိုဘိုကို ဆရာဝန်နဲ့ ပြန်စစ်ဆေးပြီး အကုန်အဆင်ပြေရင် ဒီလအကုန်မှာ ကိုစတက်နဲ့အတူ အသင်းလေ့ကျင့်ရေးထဲ ပြန်ဝင်လာမယ်လို့ သိရပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/trent-fa-678x381.jpg",
"imgurl2":"https://lfcthadin.com/wp-content/uploads/2024/01/trent-fa-678x381.jpg",
"imgurl3":"no",
"video":"no"
 },

         {"ndate":"Jan  9 , 2024",
"htext":"အပြင်းစား ဟယ်ဗီးမယ်တဲလ်လို့ တင်စားခံရတဲ့ ကလော့ပ်ရဲ့ အသင်းတွေ ဘယ်လိုကြမ်းလဲ လူတိုင်း ပြန်သတိရဖို့ ရှိသမျှ ရင်းမြစ်အကုန် သုံးစွဲနေတဲ့ နည်းပြကလော့ပ်",
"btext1":"မနှစ်ကရာသီမှာ သုံးသပ်သူ အများအပြားအပြင် လီဗာပူးပရိသတ်တွေ ကိုယ်တိုင်က ကလော့ပ်ဟာ လီဗာပူးကို ဆုဖလား စိန်ခေါ်မှုတွေထံ တစ်ကျော့ပြန် ပို့ပေးနိုင်မယ့်သူ တကယ် ဟုတ်ရဲ့လားလို့ သံသယစကားတွေ ပြောဆိုခဲ့ကြပါတယ်။ လီဗာပူးအသင်းဟာ ပရီးမီးယားလိဂ်၊ ချန်ပီယံလိဂ် အပါအဝင် ဖလား ၄ လုံး စိန်ခေါ်သူ အဖြစ်ကနေ ဇယားအလယ်ထိ ထိုးကျသွားပြီး ဥရောပဝင်ခွင့်တောင် ခက်ခဲသွားချိန်မှာ ကလော့ပ်ကို ရာထူးကနေ ထုတ်သင့်ပြီဆိုတဲ့ ဝေဖန်ချက်တွေဟာ လူမြင်မကောင်း သူမြင်မကောင်းအောင် ပေါပေါလောလော ထွက်ပေါ်လာခဲ့တယ်။ Liverpool 2.0 လာပြီလို့ ကြွေးကြော်မှုနဲ့အတူ ကလော့ပ် ကိုယ်တိုင်ကပဲ သူဟာ လီဗာပူးအသင်းကို နည်းမှန်လမ်းမှန် ဦးဆောင်နိုင်သူဖြစ်ကြောင်း သက်သေပြမယ်လို့ ပရိသတ်တွေကို ကတိပေးခဲ့တယ်။ ",
"btext2":" ယာဂင်ကလော့ပ်ဟာ ကမ္ဘာအကောင်းဆုံး နည်းပြတစ်ယောက်ပါဆိုတာအတွက် အငြင်းအခုံ ဖြစ်ကြမယ်ဆိုရင်တောင် ဒီရာသီမှာနဲ့ အသင်း နောက်ဆုံး ကစားခဲ့တဲ့ပွဲမှာ သူ့ရဲ့ ရဲရင့်မှုကတော့ လက်ဖျားခါလောက်စရာ ဖြစ်ခဲ့ပါတယ်။ အက်ဖ်အေဖလား တတိယအဆင့် ပွဲစဉ်အဖြစ် အာဆင်နယ်ကို သွားရောက် ရင်ဆိုင်ရာမှာ ” ကျနော်တို့က လီဗာပူးဗျ၊ အင်ပြည့်အားပြည့်နဲ့ ဒီပွဲကို တိုက်ရမယ် ” လို့ ကြုံးဝါးခဲ့တဲ့ ကလော့ပ်ဟာ အကောင်းဆုံး အသင်းသားတွေနဲ့အတူ အကယ်ဒမီထွက် ကစားသမား ၁၀ ဦးထိ ခေါ်ယူသွားပါတယ်။ အမ်းမရိတ်လို အင်္ဂလန်ရဲ့ အကောင်းဆုံး ကွင်းတွေထဲက တစ်ကွင်းမှာ ပွဲပြီးခါနီး ၁၅ မိနစ် အလိုထိ ၀-၀ ရလဒ် ထွက်နေချိန် အသက် ၂၀ အရွယ် ဘရတ်ဒလေနဲ့ ၁၈ နှစ်သားလေး ဘော်ဘီကလက်ကို ထည့်ပြီး ပြိုင်ဘက်ကို အသာစီး ကစားပြခဲ့တယ်။ အဲ့လို လူစားလဲချိန်မှာ ပရိသတ်တိုင်းက အကောင်းမြင်တာတော့ မဟုတ်ပါဘူး။ ကလော့ပ်က အက်ဖ်အေဖလားကို တန်ဖိုးမထားဘဲ ဖြစ်ချင်ရာဖြစ်ဆိုပြီး လူငယ် ၂ ဦးကို ပစ်ထည့်လိုက်တယ်ဆိုတဲ့ ဝေဖန်ချက်တွေက မနည်းခဲ့ပါဘူး။ ဒါပေမယ့်လို့ သွင်းဂိုး ၂ ဂိုးနဲ့ အာဆင်နယ်ကို နိုင်ပြီးနောက်မှာ ကလော့ပ် ပစ်ထည့်လိုက်တဲ့ လူငယ် ၂ ဦးဟာ ခပ်ချာချာတွေ မဟုတ်ဘူး၊ ကလော့ပ် လုပ်ခဲ့တဲ့ နည်းစနစ် အပြောင်းအလဲကပဲ အာဆင်နယ်ကို အနိုင်ရစေခဲ့တာဆိုတဲ့ ချီးကျူးသံတွေက ရှေ့ကို အရှိန်နဲ့ တိုးထွက်လာခဲ့ပါတယ်။ ဒီရာသီမှာ ကလော့ပ်ဟာ လီဗာပူးနည်းပြဘဝ ၉ နှစ်အတွင်း အရဲတင်းဆုံးလို့ ပြောရမယ့် ဆုံးဖြတ်ချက်တွေ လုပ်ပြခဲ့ပြီးပါပြီ။ ရာသီအစမှာတင် ချယ်ဆီးနဲ့ သရေကျနေစဉ်အတွင်း ဆာလာကို ထုတ်ပြီး ၁၇ နှစ်သားလေး ဗန်ဒုတ်ကို လူစားဝင်စေခဲ့တယ်။ နယူးကာဆယ်ကို ၁-၀ ရှုံးနေလို့ ဗန်ဒိုက်ပါ ထုတ်ခံထားရတဲ့ပွဲမှာလည်း ကွမ်းဆက်ကို ယုံယုံကြည်ကြည် လူစားဝင်စေပြီး စီနီယာပွဲထွက်ခွင့် ပေးခဲ့တယ်။ နောက်ထပ် လူစားဝင် ကစားသမား ဒါဝင်က သွင်းဂိုး ၂ ဂိုး သွင်းယူလို့ လီဗာပူး အနိုင်ရခဲ့ပါတယ်။ လူတိုင်းက ခံစစ်ဝယ်ပါ၊ ခံစစ်မှူးသစ်ဝယ်ပါ တောင်းဆိုနေကြချိန် ကလော့ပ်က အသက် ၂၀ အရွယ် ပရီးမီးယားလိဂ် အတွေ့အကြုံမရှိ အကယ်ဒမီ ခံစစ်မှူး ကွမ်းဆက်ကို ရသလောက် ပွဲကစားခွင့်တွေ ပေးခဲ့တာဟာ အာဆင်နယ်ကို အက်ဖ်အေကနေ ဖြုတ်ချခဲ့တဲ့ ပွဲအထိပါပဲ။",
"btext3": "  ကိုင်ဆီဒိုကို သန်း ၁၀၀ ပေးတောင် မရခဲ့လို့ အန်ဒိုကို မရှိသုံးအဖြစ် ခေါ်ယူခဲ့တာလို့ လူတိုင်းက ဟားတိုက်ပေမယ့် ဂျပန်သားဟာ လီဗာပူးရဲ့ အကောင်းဆုံး ကွင်းလယ်ခံစစ်သမားအဖြစ် လူတိုင်း အထင်ကြီးရတဲ့ထိ တောက်ပလာခဲ့တယ်။ ကလော့ပ်ဟာ အသင်းပိုင်ရှင်ကို ငွေထုတ်ပေးရေး ဖိအားပေးဖို့ထက် သူ့ရဲ့ နည်းပြအဖွဲ့ဝင်တွေနဲ့အတူ ရနိုင်တဲ့ အရင်းအမြစ်တွေကနေ အကောင်းဆုံး တိုးတက်လာအောင် လုပ်ဖို့ အားသန်သူဖြစ်ပါတယ်။ ဒါကြောင့်ပဲ FSG က ကလော့ပ်ကို အရခေါ်ခဲ့သလို စာချုပ်သစ်တွေ ထပ်ထပ် ပေးနေရတာပါပဲ။ လိုအပ်လာရင် ကလော့ပ်လည်း ငွေသုံးပေမယ့် သူက သူ့ကစားသမားတွေကို ယုံတယ်၊ သူ့နည်းပြအဖွဲ့တွေကို ယုံကြည်သူ ဖြစ်ပါတယ်။ လိုအပ်မယ်လို့ သူထင်ရင် အန်ဖီးကွင်းက ပရိသတ်တွေကိုတောင် နည်းနည်းပိုလုပ်ပြပါဦးလို့ တောင်းဆိုဖို့ ဝန်လေးတတ်သူ မဟုတ်ပါဘူး။ ၂၀၂၃-၂၀၂၄ ဘောလုံးရာသီမှာ လီဗာပူးအသင်းဟာ ပွဲပေါင်းများစွာကို နောက်က လိုက်ကစားပြီး အနိုင်ယူပြထားခဲ့တယ်။ ဒီနိုင်ပွဲတွေမှာ ကလော့ပ်ရဲ့ လူစားလဲမှု မှန်ကန်ခဲ့တဲ့၊ ဆရာကျခဲ့တဲ့ ပွဲတွေလည်း မနည်းလှပါဘူး။ ဒါပေမယ့်လို့ လူတန်တောင်၊ ယူနိုက်တက်တို့ကို သရေကျတဲ့ ပွဲတွေလို လိုအပ်ချက်ရှိတဲ့ ပွဲမျိုးတွေလည်း ရှိခဲ့ပါတယ်။ စိတ်ဓါတ်မာကျောပြီး ခြေစွမ်းပိုင်း လိုအပ်ချက်ရှိနေသေးတဲ့ လီဗာပူးအသင်း ဒီရာသီမှာ ဘယ်လောက်ထိ ဝေးဝေးရောက်မလဲ မှန်းဆဖို့ရာ ခက်ခဲပါတယ်။ ဆာလာ မရှိတဲ့ ဇန်နဝါရီနဲ့ ဖေဖော်ဝါရီလတွေကို အကောင်းဆုံး ကျော်ဖြတ်ပြရဦးမှာပါ။ သေချာတာကတော့ ကလော့ပ်ဟာ မနှစ်ကလို အလွယ်တကူ လဲပြိုပြီး အရှုံးတွေမှာ ပျော်မွေ့နေတဲ့ အသင်းမျိုး ထပ်အဖြစ်ခံမှာ မဟုတ်ပါဘူး။ ဘောလုံးလောကမှာ အပြင်းစား ဟယ်ဗီးမယ်တဲလ်အဖြစ် တင်စားရတဲ့ gegenpressing ရဲ့ ဖခင်ကြီး ကြမ်းပြီဆိုရင် ဘယ်လို ကြမ်းတယ်ဆိုတာကို ဘောလုံးပရိသတ်တွေ သတိပြန်ရဖို့ Liverpool 2.0 နဲ့အတူ ကလော့ပ် အားထုတ်လာနေပြီပဲ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/klopp-metal--678x381.jpg",
"imgurl2":"https://lfcthadin.com/wp-content/uploads/2024/01/clark-bradley-lfc-.jpg",
"imgurl3":"https://lfcthadin.com/wp-content/uploads/2024/01/quan-cb.jpg",
"video":"no"
 },

         {"ndate":"Jan  9 , 2024",
"htext":"အာဆင်နယ်ခံစစ်ကို ဖြိုခွင်းဖို့ ဒါဝင်ကို အားပြုခဲ့တဲ့ နည်းစနစ် အပြောင်းအလဲ အကြောင်း ထရန့် ရှင်းပြလာ",
"btext1":"လီဗာပူးအသင်းက အာဆင်နယ်ကို အနိုင်ရခဲ့တဲ့ အက်ဖ်အေဖလားပွဲမှာ နည်းပြကလော့ပ်ဟာ ပွဲချိန်တွင်းမှာပဲ စနစ်တွေကို ပြောင်းလဲကစားခဲ့ပါတယ်။ ပထမပိုင်းတုန်းက ဗန်ဒိုက် မပါဝင်ပေမယ့် ကိုနတေး၊ ကွမ်းဆက်တို့နဲ့အတူ ခံစစ်ကနေ ဘောလုံးထုတ်နိုင်ဖို့ အားပြုခဲ့ပြီး သိပ်အလုပ်မဖြစ်ခဲ့ပါဘူး။ အာဆင်နယ်ရဲ့ တရစပ် ဖိအားပေးမှုတွေကြောင့် ခံစစ်ကနေ ဘောလုံးထုတ်ရာမှာ လီဗာပူးဘက်က အေးအေးဆေးဆေး မလုပ်နိုင်ဘဲ အတော်လေး အမှားများခဲ့ပါတယ်။ ညာတောင်ပံက ပွဲထွက်လာတဲ့ ဟာဗေးက ဘောလုံးအတော် ရချင်ပေမယ့် ခံစစ်က သူ့ကို ဘောလုံး မပေးနိုင်သလို သူကိုယ်တိုင်ကလည်း ဆာလာလို ဘောလုံးထိန်းမပေးနိုင်ခဲ့ဘဲ လိုင်းတွေကို ကျော်ပြေးဖို့ အခြေအနေ မပေးခဲ့ပါဘူး။ ",
"btext2":" ထရန့်ကတော့ ” ပထမပိုင်းအပြီးမှာ ကျနော်တို့ နည်းဗျူဟာတွေကို ပြောင်းလဲခဲ့တယ်။ ဘောလုံးကို ကောင်းကောင်း ပြန်ကစားနိုင်ပြီး အခွင့်အရေးတွေ ဖန်တီးနိုင်ခဲ့ပါတယ်။ စနစ် ပြောင်းလိုက်တာက ကျနော်တို့အပေါ် သက်ရောက်မှု ရှိခဲ့ပါတယ် ” လို့ ရှင်းပြပါတယ်။ ဒုတိယပိုင်းမှာ လီဗာပူးအသင်းဟာ ကစားဟန်ကို နှစ်ကြိမ် ပြောင်းလဲခဲ့ပါတယ်။ ပထမအားဖြင့် ဂက်ပိုကိုထုတ်ပြီး ဂျိုတာထည့်လို့ တိုက်စစ်ပိုင်း နေရာချမှုကို ပြုပြင်ခဲ့တာဖြစ်ပါတယ်။ ဒုတိယ ပြောင်းလဲမှုကတော့ ပွဲချိန် ၁ နာရီကျော်အကြာမှာ ဘော်ဘီကလက်၊ ဘရတ်ဒလေတို့ကို ဝင်ကစားစေကာ ထရန့်ကို အတွင်းထဲ အပြီး ပို့ခြင်းဖြင့် ကွင်းလယ်တန်းကို အပြောင်းအလဲ လုပ်ခဲ့တာ ဖြစ်ပါတယ်။",
"btext3": "  ထရန့်ကတော့ ဒုတိယပိုင်းအတွင်း ခံစစ်ကနေ ဘောလုံးထုတ်ဖို့ကို အဓိက မထားတော့ဘဲ ဘယ်ခြမ်း ပြောင်းသွားတဲ့ ဒါဝင်ရဲ့ တိုးအားဟာ အာဆင်နယ် ခံစစ်ကို ထိုးဖောက်ဖို့ အဓိက အကူအညီဖြစ်ခဲ့ကြောင်း မှတ်ချက်ပေးပါတယ်။ ” ပထမပိုင်းတုန်းက ကျနော်တို့တွေ ခံစစ်ကနေ ဘောလုံးထုတ်ဖို့ ကစားတာ ချာနေခဲ့တယ်။ ဒုတိယပိုင်းမှာတော့ ဒါဝင်နဲ့ လူချိုတို့ရဲ့ မြန်နှုန်းကို အသုံးပြုပြီး ပြောင်းကစားတော့ ကျနော်တို့ ပုံစံအတိုင်း ကစားလာနိုင်တယ်။ ဒါဝင်က တောင်ပံနေရာကို ချဲထွက်ပြီး သူ့ရဲ့ မြန်နှုန်းနဲ့ အာဆင်နယ် အစွန်သမားတွေကို ရင်ဆိုင်ပေးခဲ့ပါတယ် ” လို့ ထရန့်က ရှင်းပြသွားပါတယ်။    ",
"imgurl1":"https://lfcthadin.com/wp-content/uploads/2024/01/darwin-trent-afc-fa-678x381.jpg",
"imgurl2":"https://lfcthadin.com/wp-content/uploads/2024/01/darwin-trent-afc-fa-678x381.jpg",
"imgurl3":"https://lfcthadin.com/wp-content/uploads/2024/01/clark-bradley-lfc-.jpg",
"video":"no"
 },

         {"ndate":"Jan  9 , 2024",
"htext":"အကောင်းဆုံးဆုရတဲ့ ဆိုဘို၊ ပေါ်တူဂီခံစစ်သမား ၃ ဦးကို စောင့်ကြည့်ခြင်း၊ အက်ဖ်အေဖလား ပြိုင်ဘက်နဲ့ နံနက်ခင်း လီဗာပူး သတင်းများ",
"btext1":"ဆိုဘိုစလိုင်ဟာ ဟန်ဂေရီရဲ့ တစ်နှစ်တာ အကောင်းဆုံး sportsperson ဆုကို ရရှိသွားတယ်လို့ သိရပါတယ်။ ဂျော်ဒန် ဟန်ဒါဆန်ဟာ ဆော်ဒီလိဂ်ကနေ အင်္ဂလန်ကို ပြန်ပြောင်းလာလိုပေမယ့် လီဗာပူးအသင်းက သူ့ကို ခေါ်ယူဖို့ အစီအစဉ် မရှိပါဘူး။ ပြင်သစ်အသင်းက ဆာလီဘာကို ကျော်ပြီး အီဘူးကို ဘာကြောင့် နေရာပေးသလဲ ဆိုတာ သိသာထင်ရှားလာနေပြီလို့ မှတ်ချက်တွေရနေပါတယ်။ လီဗာပူးအသင်းရဲ့ အူပါမီကာနိုကို ကျော်ပြီး အီဘူးကို ရွေးချယ်ခြင်းကလည်း မှန်ကန်ခဲ့တယ်လို့ ပြင်သစ်သတင်းတွေက သုံးသပ်လာကြပါတယ်။ အာဆင်နယ်ကို အနိုင်ယူခဲ့တဲ့ပွဲမှာ ဒါဝင် နူးညက်စ်ရဲ့ ဘယ်ခြမ်းကနေ တရစပ် ထိုးဖောက်ပြီး ဖိအားပေးမှုဟာ သူတို့ကို ကစားရတာ ပိုလွယ်စေခဲ့တယ်လို့ ထရန့်က မှတ်ချက်ပေးပါတယ်။ အက်ဖ်အေဖလား စတုတ္ထအဆင့်မှာတော့ လီဗာပူးအသင်းဟာ နောဝစ်ချ် vs ဘရီစတိုရိုဗားစ် အတွဲက တက်လာမယ့် အသင်းကို အန်ဖီးကွင်းမှာ ဧည့်ခံ ယှဉ်ပြိုင်ရမှာ ဖြစ်ပါတယ်။ ",
"btext2":"စတုတ္ထအဆင့်မှာတော့ စပါး vs မန်စီးတီး ၊ ချယ်ဆီး vs အက်စတွန်ဗီလာ အတွဲတွေ ပါဝင်နေတာမို့ ပြိုင်ဘက် အသင်းကောင်း နှစ်သင်းဟာ အဆိုပါ အဆင့်မှာတင် ပြုတ်သွားတော့မှာပါ။ ရာသီကုန်ရင် ဆာလာဟာ စပိန်လိဂ်ကို ပြောင်းနိုင်ဖို့ ကြိုးစားတော့မယ် ဆိုတဲ့ သတင်းကို ကစားသမားရဲ့ အေးဂျင့်က ပယ်ချလို်က်ပါတယ်။ ခံစစ်မှူးနေရာအတွက် လီဗာပူးအသင်းဟာ အန်နာဆီယို အပြင် စပို့တင်း ခံစစ်မှူး Diomande နဲ့ ဘင်ဖီကာ ခံစစ်မှူး အန်တိုနီယို ဆေးဗားတို့ကိုလည်း သဘောကျနေပါတယ်။ တိုက်စစ်သမား ကာဗာရိုကို ချန်ပီယံရှစ်ကလပ် ဟူးစီးတီးထံ အငှားချပေးဖို့ လီဗာပူးဘက်က သဘောတူညီလိုက်ပါပြီ။ စာချုပ်မှာတော့ အပြီးသတ် ခေါ်ယူခွင့်ပေးဖို့ အချက် မပါဝင်ပါဘူး။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/957912024-678x381.jpg",
"imgurl2":"https://lfcthadin.com/wp-content/uploads/2024/01/957912024-678x381.jpg",
"imgurl3":"https://lfcthadin.com/wp-content/uploads/2024/01/salah-agent.jpg",
"video":"no"
 },

         {"ndate":"Jan  8 , 2024",
"htext":"အာဆင်နယ်ပွဲ မတိုင်ခင်မှ ပြန်လွှတ်လိုက်ရအောင် ဗန်ဒိုက် ဘယ်လောက် အခြေဆိုးနေလဲ ကွက်ကွက်ကွင်းကွင်း မြင်အောင် ပြောသွားတဲ့ ကလော့ပ်",
"btext1":"နည်းပြယာဂင်ကလော့ပ်က လန်ဒန်ကို အသင်းထွက်ခွာလာမယ့် အချိန်မှာ ဗန်ဒိုက်ရဲ့ အခြေအနေဆိုးကို သိခဲ့ရတာပါလို့ ပြောပြလာပါတယ်။ အသင်းခေါင်းဆောင်ဟာ အဖျားကြောင့် မပါနိုင်ခဲ့တာမို့ အာဆင်နယ်ကို ရင်ဆိုင်ရတဲ့ အက်ဖ်အေပွဲမှာ ထရန့်က ကပ်အဖြစ် တာဝန်ယူခဲ့ပါတယ်။ အီဘူးခြေစွမ်းပြမှုနဲ့အတူ ၂-၀ ဖြင့် အနိုင်ရကာ စတုတ္ထအဆင့်ထံ တက်ရောက်နိုင်ခဲ့ပါတယ်။ “ ဗန်ဒိုက်က ဖျားနေတာပါ ” လို့ မန်နေဂျာက ပွဲအပြီးမှာ ရှင်းပြပါတယ်။ ကြားရက် ကာရာဘောင်းပွဲ ဆီမီးဖိုင်နယ် ပထမအကျော့မှာ ဗန်ဒိုက် ပြန်ပါလာမလားလို့ မေးခံရချိန်မှာ ကလော့ပ်က ရေရာတဲ့ အဖြေမျိုး မပေးခဲ့ပါဘူး။ ကလော့ပ်ကပဲ “ ဗန်ဒိုက် ပြန်ပါလာဖို့ မျှော်လင့်ပေမယ့် မသိသေးဘူး။ အာဆင်နယ်ပွဲအတွက် လန်ဒန်ကို ထွက်ခွာခါနီး သူ အသင်းကို ရောက်လာတယ်။ ဗန်ဒိုက်ကို ရုပ်ဆိုးပန်းဆိုး မြင်ရဖို့ဆိုတာ မြင်ရခဲ့တယ်။ ဒါပေမယ့် အဲ့လို အခွက်ကြီးနဲ့ သူ ရောက်လာတယ်။ ",
"btext2":" သူ့အခြေအနေ အဲ့လောက်တောင် ဖြစ်နေတော့ သူ့ကို အိမ်ပဲ ပြန်လွတ်လိုက်ရတာပေါ့ ” လို့ ရှင်းပြသွားပါတယ်။ တိုတိုနဲ့ထိမိလှတဲ့ နည်းပြကလော့ပ်ရဲ့ တုန့်ပြန်ချက်ကို သတင်းထောက်တွေက ရယ်မောခဲ့ကြတယ်။ ဗန်ဒိုက်ဟာ အဖျားကနေ ခပ်မြန်မြန် ပြန်သက်သာလာဖို့ မျှော်လင့်ပေမယ့် အီဘူးနဲ့ ကွမ်းဆက်တို့ရဲ့ ခြေစွမ်း ကောင်းနေခြင်းက ကာရာဘောင်းပွဲအတွက် အားရစရာပဲ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/01/klopp-vdd-ill-678x381.jpg",
"imgurl2":"https://lfcthadin.com/wp-content/uploads/2024/01/klopp-vdd-ill-678x381.jpg",
"imgurl3":"no",
"video":"no"
 },


         {"ndate":"Jan  8 , 2024",
"htext":"Transfer NEWS: ဇန်နဝါရီမှာ ကာဗာရိုကို အငှားချမယ့်အသင်း ရှာတွေ့သွားပြီဖြစ်တဲ့ လီဗာပူး",
"btext1":" လီဗာပူးအသင်းဟာ လိုက်ဇစ်ကနေ ပြန်လည် ခေါ်ယူထားတဲ့ ကာဗာရိုကို ရာသီကုန်ထိ ထပ်မံ အငှားချဖို့ရာ စီစဉ်နေပြီ ဖြစ်ပါတယ်။ အသက် ၂၁ နှစ်အရွယ် ဘယ်တောင်ပံ တိုက်စစ်သမားကို လိုက်ဇစ်ထံ အငှားချခဲ့ပေမယ့် ပုံမှန်ပွဲကစားခွင့် မပေးနိုင်တာကြောင့် ရာသီဝက်မှာတင် ပြန်လည် ခေါ်ယူခဲ့တာပါ။ ဒီစျေးကွက်အတွင်း သူ့ကို အငှားခေါ်ယူဖို့ ပရီးမီးယားလိဂ်ကလပ် ၂ သင်းနဲ့ ချန်ပီယံရှစ်ကလပ် ၆ သင်းလောက်က ကြိုးစားနေခဲ့ပါတယ်။ ဒီအသင်းတွေထဲမှာ လီဗာပူးကတော့ ဆောက်သမ်တန်နဲ့ ဟူးစီးတီးကြား ရွေးချယ်မှု ပြုလုပ်နေတာဖြစ်ပြီး ဟူးစီးတီးကို ပိုမို ဦးစားပေးသွားမှာ ဖြစ်ပါတယ်။",
"btext2":" ကလပ်နှစ်သင်းလုံးက ပုံမှန်ပွဲကစားခွင့်ပေးဖို့ အာမခံချက် ပေးထားကြသလို ကာဗာရိုက ဟူးစီးတီးနည်းပြအပြင် အဆိုပါ ကလပ်မှာ အငှားထွက်နေတဲ့ တေလာ မော်တန်နဲ့ပါ စကားပြောဆိုထားပါပြီ။ မော်တန်ဟာ ဒီရာသီ ဟူးစီးတီးထံ တစ်ရာသီ အငှားထွက်နေရင်း ပုံမှန်ပွဲထွက်ခွင့် ရနေသူပါ။ ကာဗာရိုကိုလည်း အလားတူ နေရာပေးဖို့ရှိကာ ဒီအပတ်မှာတင် အပြောင်းအရွှေ့ကိစ္စ အပြီးသတ်နိုင်ပါတယ်။ ၂၀၂၂ တုန်းကပဲ လီဗာပူးအသင်းဟာ ဖူလ်ဟမ်ကနေ ကာဗာရိုကို ပေါင် ၅ သန်း ပေးပြီး ခေါ်ယူခဲ့တာပါ။ မာဆေးဆိုဒ်ကလပ်နဲ့ လန်ဒန်ကလပ်ကြားမှာ ကစားသမားရဲ့ စွမ်းဆောင်ရည်အလိုက် နောက်ထပ် ပေါင် ၂.၇ သန်းပေးဖို့နဲ့ အနာဂတ် ရောင်းချမှုရဲ့ ၂၀% ကို ခံစားခွင့်ပေးဖို့တွေ ပါဝင်ထားသေးတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/fabio-loan-678x381.jpg",
"imgurl2":"https://lfcthadin.com/wp-content/uploads/2024/01/fabio-loan-678x381.jpg",
"imgurl3":"https://lfcthadin.com/wp-content/uploads/2024/01/morton-loan.jpg",
"video":"no"
 },
         {"ndate":"Jan  8 , 2024",
"htext":"NEWS: လီဗာပူး လိုက်ဖို့ ခက်ခဲသွားပြီဖြစ်တဲ့ အမ်ဘာပေရဲ့ အနိမ့်ဆုံး လက်မှတ်ထိုးကြေးနဲ့ လုပ်ခ",
"btext1":"နွေမှာ ပြင်သစ်ကလပ် ပီအက်စ်ဂျီနဲ့ စာချုပ်ကုန်တော့မယ့် အမ်ဘာပေဟာ ဒီလထဲမှာတင် အကြိုသဘောတူညီမှုကို လက်မှတ်ထိုးဖို့ ရီးရဲလ်မက်ဒရစ်တို့ ဖိအားပေးနေခြင်းအပေါ် စိတ်ကုန်နေပါတယ်။ ပြင်သစ်စူပါစတားဟာ ပရီးမီးယားလိဂ်ထံ အလွတ်ပြောင်းရွှေ့ကြေးဖြင့် ပြောင်းလာဖို့လို အခြားသော ရွေးချယ်စရာတွေကိုလည်း ရှာဖွေလိုနေသေးတာပါ။ ရီးရဲလ်ကတော့ ဇန်နဝါရီမှာတင် သူတို့အသင်းထံ ပြောင်း မပြောင်း သေချာတဲ့ အဖြေပေးဖို့ အမ်ဘာပေကို အသိပေးထားပါတယ်။ (ထုံးစံအတိုင်းပါပဲ အရမ်းဟော့ဖြစ်နေတဲ့ အပြောင်းအရွှေ့ ကိစ္စအတွက် ခိုင်လုံတဲ့ သတင်းရင်းမြစ်ကို ကိုးကားပြီး ဖော်ပြမှာဖြစ်ပါတယ်။ ဒီအပြောင်းအရွှေ့ မဖြစ်နိုင်ဘူး ယုံကြည်သူတွေအဖို့ ဆက်မဖတ်လို့လည်း ရပါတယ်) ",
"btext2":"ရီးရဲလ်ဘက်က ဒီနွေမှာ ဘာပေကို ရမယ်ဆိုရင် ကလပ်စံချိန်တင် လုပ်ခမျိုးထိ ပေးဦးမှာပါ။ ဒါပေမယ့်လို့ ၂၀၂၂ တုန်းက ကမ်းလှမ်းခဲ့တဲ့ ပမာဏထက် နည်းပါးတဲ့ လုပ်ခမျိုးကိုပဲ ကမ်းလှမ်းမှာ ဖြစ်ပါတယ်။ ၂၀၂၂ ခုနှစ်တုန်းက ရီးရဲလ်မက်ဒရစ်ဟာ အမ်ဘာပေကို လက်မှတ်ထိုးကြေး ယူရို သန်း ၁၃၀ ပေးဖို့နဲ့ တစ်နှစ်လုပ်ခ ယူရို ၂၆ သန်း ပေးဖို့ သဘောတူညီခဲ့ပေမယ့် ကစားသမားက ပီအက်စ်ဂျီနဲ့ပဲ သက်တမ်းတိုးခဲ့ပါတယ်။ ပီအက်စ်ဂျီအသင်းမှာ အမ်ဘာပေ လက်ရှိရနေတာက ဆုကြေးတွေ အပါဆိုရင် တစ်နှစ်ကို ယူရို ၇၅ သန်းဖြစ်ပါတယ်။ ဒါဟာ နွေမှာ ရီးရဲလ်ပေးမှာထက် ၃ ဆလောက် ပိုများတဲ့ လုပ်ခဖြစ်ပါတယ်။ ပီအက်စ်ဂျီနဲ့ စာချုပ် ၆ လပဲ ကျန်ရှိတော့တဲ့ အမ်ဘာပေဟာ ဇန်နဝါရီမှာတင် ပြင်သစ်လိဂ် ပြင်ပကလပ်တွေနဲ့ တရားဝင် စကားပြောလို့လည်း ရနေပါပြီ။ ပြင်သစ်ကလပ်မှာ ဆက်နေမယ်ဆိုရင် သစ္စာရှိကြေး ယူရို သန်း ၈၀ ရမှာဖြစ်ပေမယ့် သူကိုယ်တိုင်ကတော့ ထွက်ခွာလိုရိပ် ပြသထားပါပြီ။ ရီးရဲလ်မက်ဒရစ်ဟာ ဘဏ္ဍာရေးပိုင်း အင်အားနည်းလာခြင်းနဲ့ အားကစားပိုင်း အစီအစဉ်သစ်တွေအရ လူငယ်သွေးသစ်တွေအပေါ် အားပြုလာနေပြီး အမ်ဘာပေကို ၂၀၂၂ တုန်းကလို လုပ်ခမျိုး ပေးတော့မှာ မဟုတ်တာကလည်း သေချာနေပါပြီ။ အမ်ဘာပေရဲ့ ပရီးမီးယားလိဂ်ထံ ပြောင်းဖို့ အခွင့်အရေး ရှာဦးမယ်ဆိုတဲ့ အချက်ဟာ ရီးရဲလ်မက်ဒရစ်ထံက လက်မှတ်ထိုးကြေးနဲ့ လုပ်ခ ပိုရဖို့ရာ ကြိုးစားခြင်းပဲ ဖြစ်လာဖို့ ရှိနေပြီး မကြာခင်မှာ စပိန်ကလပ်နဲ့ သဘောတူညီမှု ယူသွားမယ့် အခြေအနေ ဖြစ်ပါတယ်။  ",
"btext3": "    လီဗာပူးအသင်းဟာ ဘာပေကို ခေါ်ယူလိုရင် အနည်းဆုံး လက်မှတ်ထိုးကြေး ယူရို သန်း ၈၀ ပေးရမှာဖြစ်ပြီး တစ်နှစ်လုပ်ခ ယူရို ၂၆ သန်း ပေးရပါမယ်။ ဒီထဲမှာ ပုံရိပ် အသုံးပြုခတော့ မပါသေးပါဘူး။ လက်ရှိ ကလပ်ရဲ့ လုပ်ခ အမြင့်ဆုံး ကစားသမား ဆာလာတောင်မှ တစ်နှစ် ယူရို ၂၁ သန်းပဲ ရထားတာ ဖြစ်ပါတယ်။ လားရာတွေအရ ကစားသမားဘက်နဲ့ လာလီဂါကလပ်တို့ ငွေကြေးကိစ္စတွေကို ညိနှိုင်းကြမယ့် အနေအထားဖြစ်ပါတယ်။ လီဗာပူးအသင်းကတော့ ဘာမှ လှုပ်ရှားလာခြင်း မရှိသလို ဘာပေကို ခေါ်နိုင်ဖို့ အလှမ်းဝေးလွန်းခဲ့ပြီ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/01/mbappe-lfc-no-678x381.jpg",
"imgurl2":"https://lfcthadin.com/wp-content/uploads/2024/01/mbappe-lfc-no-678x381.jpg",
"imgurl3":"https://lfcthadin.com/wp-content/uploads/2024/01/mbappe-the-athletic.jpg",
"video":"no"
 },

        {"ndate":"Jan  8 , 2024",
"htext":"ဒုတိယပိုင်း လူစားလဲမှုတွေကို ချီးကျူးခြင်း၊ ဗန်ဒိုက်ရဲ့ အခြေအနေ၊ သူတို့ နိုင်ခဲ့သင့်တာဆိုတဲ့ အာတီတာနဲ့ နံနက်ခင်း လီဗာပူး သတင်းများ",
"btext1":" အာဆင်နယ်ကို အဝေးကွင်းမှာ အနိုင်ယူခဲ့စဉ် ဒုတိယပိုင်းအတွင်း ကလော့ပ်ရဲ့ လူစားလဲမှုတွေဟာ ထူးချွန်လွန်းတယ်လို့ ဘီဘီစီမှ ဘောလုံးသုံးသပ်သူတွေက ချီးကျူးခဲ့ကြပါတယ်။ မနှစ်ကရာသီ ကျဆင်းမှုကနေ ဒီရာသီ ဖလားပြိုင်ပွဲ ၄ ခုလုံးကို ဝင်ရောက် ယှဉ်ပြိုင်နိုင်တဲ့ အသင်းတစ်သင်းအဖြစ် ပြောင်းလဲနိုင်ခဲ့တဲ့ တစ်ခုတည်းသော အကြောင်းရင်းက လီဗာပူးနည်းပြဟာ ယာဂင်ကလော့ပ် ဖြစ်နေလို့ပဲလို့ အင်္ဂလန်ဘောလုံး ဝေဖန်ရေးသမားတွေက လေးစားမှု​တွေ ပေးနေကြပါတယ်။ စွမ်းဆောင်ရည်အရရယ် အခွင့်အရေး ဖန်တီးနိုင်စွမ်းတွေအရရယ် ဒီပွဲကို အာဆင်နယ်က အနိုင်ရဖို့ ထိုက်တန်တယ်လို့ အာတီတာက ဆိုပါတယ်။ အက်ဖ်အေဖလားပွဲမှာ ဗန်ဒိုက် မပါနိုင်တာက ဖျားနေလို့ဖြစ်ပြီး ကြားရက် ကာရာဘောင်းပွဲမှာ ကစားနိုင်မလား စောင့်ကြည့်ရမှာပါ။ ဂယ်ရီလင်ကာကတော့ လူတွေဟာ ကစားသမားတစ်ယောက်ရဲ့ အားသာချက်ကို ထုတ်ဖော် ချီးကျူးမှာထက် အားနည်းချက်ကို အပြစ်ရှာ ထောက်ပြဖို့ပဲ စိတ်အားထက်သန်ကြတယ်လို့ မှတ်ချက်ပေးပြီး ထရန့်ရဲ့ ခြေစွမ်းတွေကို အထင်ကြီးကြောင်း ထုတ်ပြောခဲ့ပါတယ်။",
"btext2":" ပွဲစဉ်ရဲ့ အကောင်းဆုံး ကစားသမားဆု ရခဲ့တဲ့ အီဘူးကတော့ သူ့အတွက် အကောင်းဆုံး ကစားသမားကတော့ တစ်သင်းလုံးပဲလို့ တုန့်ပြန်ပါတယ်။ အာဆင်နယ်ကို ရင်ဆိုင်ကစားရာမှာ လူစားဝင်ခဲ့ကြတဲ့ ဘော်ဘီ ကလက်နဲ့ ဘရတ်ဒလေတို့ရဲ့ ခြေစွမ်းဟာ ချီးကျူးခံခဲ့ရပြီး နှစ်ဦးလုံးဟာ ကလပ်နဲ့ စာချုပ်ရှည်တွေ ချုပ်ဆိုထားကြသူတွေဖြစ်ပါတယ်။ ပွဲအပြီး ဂန်းနားချန်နယ် AFTV မှာ လီဗာပူးက ဆာလာ၊ ဗန်ဒိုက် မပါဘူးဆိုပေမယ့် သူတို့အသင်းမှာလည်း ဂျေးဆုနဲ့ ဇင်ချန်ကို မပါပါဘူးလို့ နှိုင်းယှဉ်ခဲ့ပါတယ်။ လီဗာပူးပရိသတ်တွေကတော့ လိဂ်ရဲ့ အကောင်းဆုံး ကစားသမား ၂ ဦး မပါတာကို အာဆင်နယ်မှာတောင် ပုံမှန် ပွဲထွက်ခွင့် မသေချာတဲ့ ၂ ဦးနဲ့ ယှဉ်ပြောတာကြီးက ရူးလောက်တဲ့စကေးလို့ တုန့်ပြန်ခဲ့ကြပါတယ်။",
"btext3": "    no  ",
"imgurl1":"https://lfcthadin.com/wp-content/uploads/2024/01/947812024-678x381.jpg",
"imgurl2":"https://lfcthadin.com/wp-content/uploads/2024/01/947812024-678x381.jpg",
"imgurl3":"no",
"video":"no"
 },

         {"ndate":"Jan  8 , 2024",
"htext":"ခံစစ် ကစားနိုင်စွမ်းရှိကြောင်း သက်သေပြရင် တစ်ချက်ကောင်း ဖြုတ်ချက်တွေနဲ့ အဝေးကွင်းမှာ အာဆင်နယ်ကို အနိုင်ယူခဲ့တဲ့ လီဗာပူး",
"btext1":"အမ်းမရိတ်မှာ အာဆင်နယ်ကို အဝေးကွင်း သွားရောက်ရင်ဆိုင်ကစားပြီး လီဗာပူးအသင်းဟာ ကီဝီအာရဲ့ ကိုယ့်ဂိုးကိုယ် သွင်းယူမိမှု၊ ဒီယက်စ်ရဲ့ နောက်ဆုံးမိနစ် သွင်းဂိုးတွေဖြင့် ၀-၂ ရလဒ်နဲ့ အနိုင်ရသွားခဲ့ပါတယ်။ ဒီပွဲမှာ နည်းပြကလော့ပ်ဟာ တိုက်စစ်သမားတွေအဖြစ် ဒီယက်စ်၊ ဒါဝင်၊ ဂက်ပိုတို့ကို ထုတ်သုံးပေမယ့် ဂက်ပိုကို ကွင်းလယ်ပို့ပြီး ဟာဗေးကို ညာတောင်ပံတင် ကစားခဲ့ပါတယ်။ ကွင်းလယ်တွဲဘက်အဖြစ်တော့ ဂျုံးနဲ့ မာကာတို့ ပွဲထွက်ခွင့်ရခဲ့ပါတယ်။ ဖျားနေတဲ့ ဗန်ဒိုက်တော့ မပါလာနိုင်ပါဘူး။ ပွဲစကတည်းက လီဗာပူးအသင်း ရုန်းကန်ခဲ့ရပြီး ပထမပိုင်း ၄၅ မိနစ် ပြီးတဲ့ထိ နာလန် မထူပါဘူး။ အဖွင့် ၁၀ မိနစ်မှာတင် အခွင့်အရေးကြီး ၂ ကြိမ် ပေးခဲ့ရပြီး အာဆင်နယ်တိုက်စစ်က အတော်လေး အဆုံးသတ် ညံ့လို့ အသင်း ကံကောင်းခဲ့တာပါ။ ",
"btext2":" ဗန်ဒိုက် မပါဝင်တဲ့ ခံစစ်ကို အာဆင်နယ်ဘက်က ဖိအားပေးရတာ လွယ်ကူလွန်းခဲ့ပြီး ဒီယက်စ်နဲ့ ဒါဝင်တို့က တိုက်စစ်ကို ဦးဆောင်နိုင်စွမ်း အားနည်းလွန်းခဲ့ပါတယ်။ ပထမပိုင်းမှာ ထရန့်ရဲ့ ကန်ချက် တိုင်ထိခဲ့တာကလွဲလို့ အခွင့်အရေး မရသလောက်ပါပဲ။ ဒီပွဲမှာ ကွင်းလယ်ဒိုင်က စိတ်ကြိုက် ကစားခွင့်ပေးတာကြောင့် နှစ်သင်းက ခပ်ကြမ်းကြမ်း အဖျက်တွေ လုပ်ခဲ့ပါတယ်။ ဂျုံးရဲ့ စကေးပြမှုမှာ ဘမ်ဝှိုက် ရှက်ယမ်းယမ်းတဲ့ ဖြစ်ရပ်မျိုးဟာ ပရီးမီးယားလိဂ်မှာဆိုရင် အဝါကတ် ပြသခံရနိုင်ပေမယ့် ဘာကတ်မှ မပြခဲ့ပါဘူး။ ဒုတိယပိုင်းမှာတော့ ဒါဝင်ရဲ့ တိုးအားတွေ မြင်ရခြင်းနဲ့အတူ ကစားပုံ အနည်းငယ် တိုးတက်လာပါတယ်။ ကျေနပ်လောက်စရာတော့ မကောင်းပါဘူး။ ဆာလာမရှိတဲ့ လီဗာပူးတိုက်စစ်က ရင်မောစရာ ကောင်းလှပါတယ်။ အာဆင်နယ်တို့ရဲ့ တိုက်စစ်ပိုင်း ထက်မြက်မှု မရှိခြင်းကပဲ လီဗာပူးကို အကြိမ်ကြိမ် ကယ်တင်နေခဲ့တာဖြစ်ပါတယ်။",
"btext3": "   ဒုတိယပိုင်းအတွင်း ဒီယက်စ်ရဲ့ ကန်ချက်ကောင်း တစ်ကြိမ်ကို ရမ်စ်ဒယ် ကာကွယ်နိုင်သွားတာက နစ်နာလှတယ်။ အသင်းကစားပုံ ဖရိုဖရဲနိုင်ပေမယ့် ခံစစ်ကာကွယ်ပုံတွေက မဆိုးလှဘဲ ကိုနတေးထံက ထူးချွန် ခြေစွမ်း မြင်ခဲ့ရပါတယ်။ ပွဲချိန် ၇၅ မိနစ်လောက်မှာ ကလက်နဲ့ ဘရတ်ဒလေတို့ ဝင်ကစားမှပဲ လီဗာပူး ကစားပုံ ပိုတက်လာခဲ့ပါတယ်။ တကယ်တမ်း ဂိုးရတာကတော့ ထရန့်ရဲ့ တည်ကန်ဘောကို အာဆင်နယ်တို့ ရှင်းထုတ်ဖို့ ကြိုးစားရင်း ခံစစ်မှူး ကီဝီအာက ကိုယ့်ဂိုးကိုယ် သွင်းယူမိခဲ့တာပါ။ နောက်ပိုင်း မိနစ်တွေမှာအာဆင်နယ်တို့ ခြေပဂိုး ပြန်ရဖို့ ကြိုးစားခဲ့ကာ ပွဲပြီးခါနီးမှာတော့ ဒါဝင်၊ ဂျိုတာတို့ ဖန်တီးပေးမှုနေ ဒီယက်စ်က ပွဲသိမ်းဂိုး သွင်းယူခဲ့ပါတယ်။ ဒီနိုင်ပွဲကြောင့် လီဗာပူးအသင်းဟာ အိမ်ရှင် အာဆင်နယ်အသင်းကို အနိုင်ယူပြီး အက်ဖ်အေဖလား စတုတ္ထအဆင့်ထံ တက်ရောက်သွားပြီဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/afc-02-lfc-fa-2024-678x381.jpg",
"imgurl2":"https://lfcthadin.com/wp-content/uploads/2024/01/afc-02-lfc-fa-2024-678x381.jpg",
"imgurl3":"no",
"video":"no"
 },

         {"ndate":"Jan  7 , 2024",
"htext":"ကိစ္စတစ်ရပ်ဖြစ်လာခဲ့ရင် ဒီနွေမှာ လီဗာပူးအသင်း အမ်ဘတ်ပီကို ခေါ်ယူနိုင်ပါမယ် ဆိုတဲ့ သီအိုရီ",
"btext1":"ပြင်သစ်သား တိုက်စစ်မှူး အမ်ဘတ်ပီဟာ သူ့အနာဂတ်ကို အခုချိန်ထိ မဆုံးဖြတ်ရသေးပါဘူးဆိုတဲ့ စကားနဲ့အတူ ဒီနွေမှာ ဘာမဆိုဖြစ်လာနိုင်တဲ့ အခြေအနေမျိုးမှာ ရှိနေပါတယ်။ ပြင်သစ်သတင်းထောက်တွေ့တော့ ပီအက်စ်ဂျီကို အမ်ဘတ်ပီ စွန့်ခွာမယ်ဆိုရင် သူရောက်နိုင်မယ့် ကလပ် ၂ သင်းဟာ ရီးရဲလ်မက်ဒရစ်နဲ့ လီဗာပူးဖြစ်တယ်လို့ ဆိုကြပါတယ်။ ဒါ့အပြင် အမ်ဘတ်ပီဟာ လီဗာပူးကို တော်တော်လေး သဘောကျတယ်လို့လည်း ပူးတွဲဖော်ပြပါတယ်။ လီဗာပူးအသင်းနဲ့ နီးစပ်သူတွေကတော့ အမ်ဘတ်ပီရဲ့ လုပ်ခဟာ မြင့်မားလွန်းတာကြောင့် ခေါ်ယူနိုင်ဖို့ မဖြစ်နိုင်ဘူးလို့ ငြင်းဆန်ပါတယ်။ ဒါပေမယ့် အကြောင်းရင်း တစ်ချက်ဖြစ်လာရင် လီဗာပူးက အမ်ဘတ်ပီကို ခေါ်နိုင်မယ်ဆိုတဲ့ သီအိုရီမျိုး ထွက်ပေါ်လာနေပါတယ်။ (ဒီနေရာမှာ ကြိုတင် မေတ္တာရပ်ခံလိုတာက ဒီကိစ္စဟာ ယူကျူ့တွေမှာနဲ့ ဝဘ်ဆိုဒ်တွေမှာ အမြင်တစ်ခုအဖြစ် ချဉ်းကပ် ဆွေးနွေးနေကြတာတွေကို ဖော်ပြခြင်းဖြစ်ပြီး Fan Theory သက်သက်ပဲဖြစ်တာမို့ အဲ့လိုမျိုးတွေ မကြိုက်ရင် ဆက်မဖတ်လို့လည်း ရပါတယ်)  ",
"btext2":"ဒီသီအိုရီကတော့ တော်တော်လေး ရှင်းပါတယ်။ ဆာလာအထွက် အမ်ဘတ်ပီ အဝင်ပါပဲ။ မိုဆာလာဟာ လီဗာပူးအသင်းမှာ ၂၀၂၅ ခုနှစ်ထိပဲ စာချုပ်ရှိထားတာပါ။ ဒီနွေစျေးကွက်ဟာ သူ့ကို ရောင်းချဖို့ လီဗာပူး စျေးကောင်းရမယ့် နောက်ဆုံး အခွင့်အရေးဖြစ်ပါတယ်။ ၂၀၂၃ နွေမှာ ဆော်ဒီကလပ် Al Ittihad အသင်းဟာ မိုဆာလာကို ပေါင် သန်း ၁၂၀ ဖြင့် တရားဝင် ကမ်းလှမ်းခဲ့ပါတယ်။ လီဗာပူးက ပယ်ချခဲ့တဲ့နောက် ပေါင် သန်း ၁၅၀-၂၀၀ ကြားရှိမယ့် စာချုပ်ပေးဖို့ ပြင်ဆင်ပေမယ့် ကစားသမားကိုယ်တိုင်က မပြောင်းလိုခဲ့ရာက စျေးကွက်ပိတ်ခဲ့တာ ဖြစ်ပါတယ်။ ဆော်ဒီလိဂ်က ဆာလာကို လိုချင်ပါတယ်။ ဒီနေရာမှာ အာရပ်ကမ္ဘာရဲ့ အခြေအနေကို အသေးစိတ် မဟုတ်ဘဲ အကြမ်းသဘော ပြောရမယ်ဆိုရင် လက်ရှိ အရှေ့အလယ်ပိုင်း ဒေသရဲ့ အပြင်းထန်ဆုံး ဒါဘီပွဲဟာ Al Nassr နဲ့ Al Hilal အသင်း ထိပ်တိုက်တွေ့တဲ့ ပွဲစဉ်ပဲ ဖြစ်ပါတယ်။ ဆော်ဒီထိပ်သီးကလပ် ၄ သင်းထက်မနည်းဟာ ဆော်ဒီအာဏာပိုင်တွေ နောက်ခံထားတဲ့ ရင်းနှီးမြုပ်နှံမှုအဖွဲ့ (PIF) က ပိုင်ဆိုင်ထားတာပါ။ ဒါဟာ ဥရောပကလပ်တွေနဲ့တော့ အနည်းငယ် ကွဲပြားနေမှာ ဖြစ်ပါတယ်။ ဆော်ဒီလိဂ်ဟာ နာမည်ကြီး ပုဂ္ဂိုလ်တွေ ခေါ်ယူနေပေမယ့် သူတို့မှာ ဒါဘီပြိုင်ဆိုင်မှုတွေ လိုအပ်နေပါတယ်။ (PIF) က သူတို့ပိုင် နောက်ထပ် ကလပ်တစ်သင်းအတွက် ဆာလာကို ခေါ်ယူပြီး ရော်နယ်ဒိုနဲ့ ပြိုင်ဆိုင်စေခြင်းဟာ ဆော်ဒီဘောလုံးလိဂ်ကို ကမ္ဘာ့ဘောလုံးပရိသတ်တွေ စိတ်ဝင်စားလာစေရေး သော့ချက်ကျလာမယ်လို့ တွက်ဆမှုမျိုး ရှိပါတယ်။ ဆော်ဒီပရိုလိဂ်ဟာ အခုဆိုရင် နိုင်ငံတကာမှာ ရုပ်သံပေါင်း ၄၀ နဲ့ လက်တွဲနေပြီး ဆာလာကိုပါ ခေါ်နိုင်ရင် ဆတိုးများလာဖို့ ရှိပါတယ်။ ",
"btext3": "   လီဗာပူးအသင်းဘက်က ကြည့်မယ်ဆိုရင်တော့ မိုဆာလာအတွက် တစ်ပတ်လုပ်ခ ပေါင် ၃ သိန်းခွဲကနေ ၅ သိန်းထိရှိမယ့် စာချုပ်ကို ပေးထားတာဖြစ်ပါတယ်။ သူ့ကို ထပ်မံ သက်တမ်းတိုးရင် တူညီတဲ့ လုပ်ခမျိုးလောက်ကို နောက်ထပ် ၃ နှစ်လောက် ချုပ်ဆိုရမှာဖြစ်ပြီး စာချုပ်ကုန်ချိန်မှာ အသက် ၃၅ နှစ်အရွယ် ရှိနေပါမယ်။ ဒီနွေမှာ ဆာလာကို ဆော်ဒီလိဂ်ထံ စံချိန်တင်ကြေးဖြင့် ရောင်းချပြီး အမ်ဘတ်ပီကို ဆာလာအတွက် ပေးထားတဲ့ လုပ်ခထက် အနည်းငယ်ပိုပေးခြင်းဟာ ကလော့ပ်ရဲ့ Liverpool 2.0 မှာ ဟန်ဒါဆန်၊ ဖာဘင်ညိုနေရာ ကွင်းလယ် သွေးသစ်လောင်းမှုလိုမျိုး တိုက်ရိုက် အားဖြည့်နိုင်ခြင်းလို့ ယူဆမှုတွေ ရှိပါတယ်။ ကစားဟန်အားဖြင့် နေရာမတူဘူးလို့ ထောက်ပြမှုတွေကိုတော့ အမ်ဘတ်ပီဟာ ဘယ်တောင်ပံနဲ့ တိုက်စစ်နေရာကို အဓိက ကစားပေမယ့် မိုနာကိုမှာတော့ ညာတောင်ပံအဖြစ် ကစားခဲ့တာကလည်း တိုက်ရိုက် အစားထိုးလို့ရစေမယ်လို့ ဖြေရှင်းလာတာမျိုးတွေ ရှိပါတယ်။ ပြင်သစ်ဘက်က သတင်းထောက်တွေကတော့ နှစ်သင်းကြား ထိပ်တိုက်တွေ့မှုတွေအပြီး အမ်ဘတ်ပီ ရီးရဲလ်မက်ဒရစ်ကို ရောက်မှာကို တော်တော်လေး သဘောမကျပါဘူး။ လီဗာပူးနဲ့ ဆာလာ အခြေအနေကို ကြည့်နေသလို ဆော်ဒီဘက်က ဝင်ပါမှာကို နားလည်ဟန်ရှိကာ ဆက်တိုက်ဆိုသလို အမ်ဘတ်ပီနဲ့ လီဗာပူးကြား လင့်ချိတ်ပေးနေကြတာပါ။ အနာဂတ်မှာ ဘယ်လိုဖြစ်လာမလဲ စောင့်ကြည့်ရမှာဖြစ်ပြီး လီဗာပူးဘက်ကတော့ ဆာလာအပြင် ထရန့်၊ ဗန်ဒိုက်၊ ကလော့ပ်တို့ကိုပါ သက်တမ်းတိုးလိုကြောင်း သတင်းထွက်နေတာဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/mbappe-lfc-2024-678x381.jpg",
"imgurl2":"https://lfcthadin.com/wp-content/uploads/2024/01/ronaldo-salah-2024.jpg",
"imgurl3":"https://lfcthadin.com/wp-content/uploads/2024/01/mbappe-salah-2024.jpg",
"video":"no"
 },

       {"ndate":"Jan  7 , 2024",
"htext":"ပရီးမီးယားလိဂ်ရဲ့ လုပ်ခ အများဆုံး ပေးချေနေတဲ့ ထိပ်ဆုံး ၂ သင်းအဖြစ်က လီဗာပူးအသင်း လျော့ကျလာနေပြီလား",
"btext1":"၂၀၂၃ ခုနှစ် ဇန်နဝါရီလအတွင်း နောက်ဆုံး ထွက်ရှိထားတဲ့ Deloitte’s Money League ရဲ့ ဖော်ပြချက်အရ လီဗာပူးအသင်းဟာ ပရီးမီးယားလိဂ်မှာ လုပ်ခ ပေးချေရမှု ဒုတိယအများဆုံး အသင်းအဖြစ် မှတ်တမ်းဝင်ပါတယ်။ လီဗာပူးအသင်းရဲ့ တစ်သင်းလုံး လုပ်ခဟာ တစ်နှစ်အတွင်း ပေါင် ၃၁၄ သန်းကနေ ပေါင် ၃၆၈ သန်းထိ ခုန်တက်သွားခဲ့တာဖြစ်ပြီး ကလပ်စုစုပေါင်း ဝင်ငွေရဲ့ ၆၂% ထိဟာ လုပ်ခတွေအတွက် အသုံးပြုထားရတာဖြစ်ပါတယ်။ လီဗာပူးအသင်းဟာ အကယ်ဒမီအသင်းတွေအတွက် တစ်နှစ်ကို ရင်းနှီးမြုပ်နှံမှု ပေါင် ၁၂ သန်း ဝန်းကျင်ရှိပြီး မန်စီးတီး၊ ချယ်ဆီးတို့ကတော့ တစ်နှစ်ကို ပေါင် သန်း ၅၀ ဝန်းကျင် ရင်းနှီးထားပါတယ်။ ဒီနှစ်တွေအတွင်းမှာ စီးတီးနဲ့ ချယ်ဆီး အကယ်ဒမီတွေဟာ လူရောင်းချမှုကနေ ပေါင် သန်း ၁၀၀ ဝန်းကျင် ပြန်ရနေသလို အကျိုးအမြတ်မျိုးတော့ လီဗာပူးအသင်းထံက မမြင်ထားရပါဘူး။ ",
"btext2":"ဒီအပတ်တွေအတွင်းမှာ လီဗာပူးအသင်းနဲ့ အမ်ဘာပေကြား အပြောင်းအရွှေ့ သတင်းနဲ့အတူ ဒီခေါ်ယူမှု ဖြစ်နိုင်လား မဖြစ်နိုင်လား သုံးသပ်မှုတွေအတွင်း ကလပ် ပေးနေရတဲ့ လုပ်ခကလည်း အရေးကြီးတဲ့ ကိစ္စရပ်အဖြစ် သုံးသပ်ခံလာရပါတယ်။ ဗြိတိန်နာမည်ကြီး သတင်းထောက်ဖြစ်တဲ့ David Ornstein ကတော့ ဒီအပြောင်းအရွှေ့ မဖြစ်နိုင်ဘူးလို့ မပြောနိုင်ပေမယ့် လုပ်ခပိုင်းမှာ လီဗာပူး တတ်နိုင်ဖွယ် မရှိဘူးလို့ သုံးသပ်ပါတယ်။ ဒီတော့ လီဗာပူးအသင်း ပေးချေနေရတဲ့ လက်ရှိ လုပ်ခက ဘယ်လောက်ထိ ရှိနေလဲ အကျဉ်း ပြောပြမှာဖြစ်ပါတယ်။ အသင်းဟာ ကစားသမားတွေရဲ့ ပွဲထွက်ပေးနိုင်မှု၊ စွမ်းဆောင်ရည်နဲ့ စာချုပ်ပါ အချက်အလက် ပြည့်စုံမှုတွေအပေါ် မူတည်ပြီး ဆုကြေးပေးခြင်း၊ လုပ်ခ တိုးမြင့်ခြင်းတွေအပြင် ဆုဖလား အောင်မြင်မှုတွေအတွက် သီးသန့် ဆုကြေးစနစ်တွေ ပါဝင်ထားတာ ဖြစ်ပါတယ်။ ၂၀၂၃ မှာ နောက်ဆုံးသိခဲ့ရတဲ့ လုပ်ခ ပေါင် ၃၆၈ သန်းမှာတော့ ချန်ပီယံလိဂ် ဖိုင်နယ်ထိ တက်နိုင်မှု၊ ကာရာဘောင်း၊ အက်ဖ်အေဖလား အောင်မြင်မှုတွေအတွက် သီးခြားဆုကြေးတွေလည်း ပါဝင်နေခဲ့တာပါ။ ",
"btext3": "    ဒီရာသီစမှာ လီဗာပူးအသင်းဟာ လုပ်ခပိုင်းကို ကြီးကြီးမားမား လျော့ချနိုင်ခဲ့ပါတယ်။ နွေစျေးကွက်မှာ မီလ်နာ၊ ချိန်ဘာလိန်၊ ကိတ်တာ၊ ဖာမင်နို၊ အာသာ၊ ဟန်ဒါဆန်၊ ဖာဘင်ညိုတို့ကို ရှင်းထုတ်ခဲ့ခြင်းကြောင့် တစ်နှစ်ကို လုပ်ခ ပေါင် သန်း ၅၀ ဝန်းကျင်ထိ လုပ်ခပိုင်း လျော့ကျပါလိမ့်မယ်။ အဲ့နောက်ပိုင်း လီဗာပူးအသင်းဟာ အယ်လီဆန်ကို တစ်ပတ် ပေါင် ၂ သိန်း ဝန်းကျင်ထိ စာချုပ်သစ်ပေးခဲ့ကာ ဆိုဘိုစလိုင်၊ မက်ကယ်လစ္စတာ၊ အန်ဒိုနဲ့ ဂရာဗင်ဘက်ချ်တို့ကို ခေါ်ယူခဲ့ပါတယ်။ အနာဂတ်မှာတော့ ထရန့်၊ ဗန်ဒိုက်၊ ဆာလာတို့ကို သက်တမ်းတိုးဖို့ ကြိုးစားလာနိုင်ပါသေးတယ်။ ဒီလတွေအတွင်း ထွက်ပေါ်လာမယ့် လီဗာပူးအသင်း လုပ်ခဟာ ပေါင် ၃၂၀ သန်းရဲ့ အောက်ကို ဆင်းသွားမယ်လို့ သုံးသပ်ထားရပြီး နွေမှာ သီယေဂို၊ မာတစ်နဲ့ အတ်ဒရီယန်တို့ကို ထွက်ခွင့်ပေးရင်တော့ တစ်နှစ်ကို ပေါင် သန်း ၂၀ ဝန်းကျင် ထပ်မံ လျော့ကျလာပါလိမ့်မယ်။ ကလော့ပ်ရဲ့ Liverpool 2.0 ဟာ ပိုမို ဟန်ချက်ညီတဲ့ အခြေအနေမျိုးထံ သွားနေပြီး စီနီယာလူစာရင်းထဲ ဂျုံး၊ ဟာဗေး၊ ကွမ်းဆက်တို့ကို homegrown တွေအဖြစ် အင်အားဖြည့်ကာ သူတို့နေရာမှာ လူငယ်အချို့ကို ထပ်မံ စင်တင်ပေးလာဦးမှာ ဖြစ်ပါတယ်။  ",
"imgurl1":"https://lfcthadin.com/wp-content/uploads/2024/01/salah-salary-678x381.jpg",
"imgurl2":"https://lfcthadin.com/wp-content/uploads/2024/01/salah-salary-678x381.jpg",
"imgurl3":"https://lfcthadin.com/wp-content/uploads/2023/06/allister-lfc-20232024.jpg",
"video":"no"
 },

        {"ndate":"Jan  7 , 2024",
"htext":"ထရန့်နဲ့ ရီးရဲလ်အသံထွက်လာခြင်း၊ ဇန်နဝါရီမှာ အသင်းပြောင်းဖို့ မရှိတဲ့ သီယေဂို၊ ကာဗာရို ထပ်မံ အငှားထွက်ဖို့ရှိခြင်းနဲ့ နံနက်ခင်း လီဗာပူးသတင်းများ",
"btext1":" ကွင်းလယ်လူ သီယေဂိုဟာ လီဗာပူးအတွက် ပွဲပြန်ကစားပေးနိုင်ဖို့ အာရုံစိုက်နေပြီး ဇန်နဝါရီမှာ အသင်းပြောင်းမယ့် အလားအလာ မမြင်သေးပါဘူးလို့ ရိုမန်နိုက ဆိုပါတယ်။ ဒီကနေ့ည အာဆင်နယ်နဲ့ အက်ဖ်အေဖလားပွဲမှာ နည်းပြကလော့ပ်ဟာ လူငယ်တွေကို အသားပေးမှာ မဟုတ်ဘဲ အမာခံ လူစာရင်းကို ထုတ်သုံးမှာဖြစ်ပါတယ်။ လီဗာပူးနဲ့ အာဆင်နယ်တို့ဟာ ၄၄ ရက်အတွင်း ၃ ကြိမ် တွေ့ဆုံမှာဖြစ်ကာ ဒီည အက်ဖ်အေပွဲကို သရေကျမယ်ဆိုရင် ၄ ကြိမ်ထိ တွေ့ဆုံကြပါမယ်။ ကာဗာရိုကို အငှားခေါ်ယူဖို့ ဖူလ်ဟမ်၊ ဝုဗ်နဲ့ အဲဗာတန်အပြင် ချန်ပီယံရှစ်ကလပ် ၆ သင်းလောက်က စိတ်ဝင်စားနေပါတယ်။ သူ့အတွက် ပွဲထွက်ခွင့် အာမခံချက် ပေးမယ့် အသင်းထံ အငှားချပေးဖို့ လီဗာပူးဘက်က စီစဉ်နေပါတယ်။",
"btext2":" လီဗာပူးအသင်းရဲ့ လာမယ့်ရာသီ တတိယဂျာစီအတွက် ပုံရိပ်တွေ အသေးစိတ် ထွက်ပေါ်လာနေပါပြီ။ အဖြူရောင် အသားပေးပြီး လိုဂိုတွေက အနက်ရောင်ဖြစ်ကာ အနီနဲ့ အဝါရောင်းလိုင်းတွေ ပေါင်းစပ်ထားတဲ့ ဒီဇိုင်းဖြစ်ပါတယ်။ လီဗာပူးအသင်းနဲ့ စာချုပ် ၂ နှစ်ပဲ ကျန်တော့တဲ့ ထရန့်ကို ခေါ်ယူဖို့ ရီးရဲလ်မက်ဒရစ်က စိတ်ဝင်စားနေကြောင်း စပိန်ဘက်က ဖွလာနေပါတယ်။ ရီးရဲလ်မက်ဒရစ်ဟာ ရိစ်ဂျိမ်းကိုလည်း သဘောကျပေမယ့် ဒဏ်ရာ ပြဿနာ နည်းပါးတဲ့ ထရန့်ကို ပိုအလိုရှိနေပါတယ်။ ဆာလာနေရာ ရေရှည်အစားထိုးဖို့ ပဲလေစ့်အသင်းမှ တောင်ပံသမား အိုလီဆီကို အခြားသော အသင်းကြီးတွေနဲ့အပြိုင် လီဗာပူးကလည်း ကင်းထောက်နေပါတယ်။ ဟန်ဒါဆန်၊ ဖာမင်နိုတို့ဟာ ဆော်ဒီမြေမှာ အဆင်မပြေမှုတွေကြောင့် ပရီးမီးယားလိဂ်ထံ ပြန်ပြောင်းလာချင်နေကြပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/01/943712024-678x381.jpg",
"imgurl2":"https://lfcthadin.com/wp-content/uploads/2024/01/943712024-678x381.jpg",
"imgurl3":"https://lfcthadin.com/wp-content/uploads/2024/01/lfc-third-kit-2024.jpg",
"video":"no"
 },
        {"ndate":"Jan  6 , 2024",
"htext":"မာကာ၊ ဟာဗေး၊ အယ်လီဆန်တို့နဲ့အတူ တောင့်တင်းတဲ့ ပွဲထွက်စာရင်း မြင်ရဖွယ်ရှိတဲ့ အက်ဖ်အေဖလား ပွဲကြို လူစာရင်း ခန့်မှန်း",
"btext1":"လီဗာပူးအသင်းဟာ တနင်္ဂနွေနေ့ညမှာ အာဆင်နယ်နဲ့ အက်ဖ်အေဖလား တတိယအဆင့် ပွဲစဉ်ကို ယှဉ်ပြိုင်ကစားပြီး ကြာသပတေးနေ့မှာတော့ ဖူလ်ဟမ်ကို အိမ်ကွင်းမှာ ကာရာဘောင်းဖလားပွဲ ဧည့်ခံ ယှဉ်ပြိုင်မှာ ဖြစ်ပါတယ်။ ဆိုဘိုစလိုင် ဒဏ်ရာကြောင့် အက်ဖ်အေပွဲနဲ့ ကာရာဘောင်းပွဲတွေ လွဲပါမယ်။ အာဆင်နယ်ပွဲကို တောင့်တင်းတဲ့ လူစာရင်းဖြင့် ပွဲထုတ်မယ်လို့ နည်းပြကလော့ပ်က အရိပ်အမြွက်ပေးပါတယ်။ စကော့တလန်လိဂ်က ပွဲပယ် ပြစ်ဒဏ် ပါလာလို့ အာဆင်နယ်ပွဲကို အိုဝင်ဘက် ပါနိုင်မှာ မဟုတ်ပါဘူး။ အမ်းမရိတ်မှာ ယှဉ်ပြိုင်ရမယ့် အက်ဖ်အေဖလားပွဲကို ဂိုးသမားအဖြစ် အယ်လီဆန် တာဝန်ယူမှာဖြစ်ကာ ကလယ်ဟာကတော့ ကာရာဘောင်းပွဲကို တာဝန်ယူပါမယ်။ ",
"btext2":" ခံစစ်တန်းမှာ အထိုင်အတွဲအဖြစ် ဗန်ဒိုက်နဲ့ အီဘူးကို တွဲဘက်ပေးပြီး ကာရာဘောင်းပွဲကျမှာ ကွမ်းဆက်ကို နေရာပေးဖွယ် ရှိပါတယ်။ ညာခြမ်းမှာ ထရန့်နဲ့ ဘယ်ခြမ်းက ဂိုးမက်စ်တို့ ဒီပွဲမှာ ဆက်လက် ပွဲထွက်ပါမယ်။ ကွင်းလယ်မှာတော့ နံပါတ် ၆ နေရာ မာကာ ပြန်ဝင်လာမှာဖြစ်ကာ သူ့ရဲ့ ရှေ့မှာတော့ ကာတစ်ဂျုံးနဲ့ ဂရာဗင်ဘက်ချ်တို့ ဝင်ကစားပါမယ်။ အခြားသော ရွေးချယ်စရာအဖြစ် ဂက်ပိုကလည်း ကွင်းလယ်ကနေ ကစားနိုင်ပါတယ်။ တိုက်စစ်မှာတော့ ဆာလာရဲ့ ညာခြမ်းနေရာကို ဟာဗေးဖြင့် ပွဲထုတ်ပြီး လူစားလဲချိန်မှာ ဂျိုတာကို ညာတောင်ပံနေရာ ထည့်လာဖွယ် ရှိပါတယ်။ တိုက်စစ်ကို ဒါဝင် ဦးဆောင်ပြီး ညာခြမ်းမှာတော့ ဒီယက်စ် ပါဝင်လာဖို့ ရှိပါတယ်။ နည်းပြကလော့ပ်ဟာ အဓိကကစားသမား အများအပြား အနားပေးမှုကို ကြားရက် ကာရာဘောင်းဖလား ဆီမီးဖိုင်နယ်မှာ ပြုလုပ်ဖွယ်ရှိပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/01/harvey-alli-678x381.jpg",
"imgurl2":"https://lfcthadin.com/wp-content/uploads/2024/01/line-afc-liv-2024-fa-1536x961.jpg",
"imgurl3":"https://lfcthadin.com/wp-content/uploads/2024/01/line-afc-liv-2024-fa-1536x961.jpg",
"video":"no"
 },



         {"ndate":"Jan  6 , 2024",
"htext":"ဂျပန်နဲ့ အီဂျစ်အသင်းတွေ အုပ်စုအဆင့်မှာတင် ပြုတ်သွားဖို့ ဆုတောင်း ကြမ်းနေတဲ့ နည်းပြကလော့ပ်",
"btext1":" လီဗာပူးအသင်းဟာ ဇန်နဝါရီနဲ့ ဖေဖော်ဝါရီလတွေမှာ အာဖရိကဖလားနဲ့ အာရှဖလားတွေကြောင့် ဆာလာနဲ့ အန်ဒိုတို့ကို လက်လွတ်ထားရမှာဖြစ်ပါတယ်။ ပြိုင်ပွဲမှာ အုပ်စုအဆင့်တွေက ပြုတ်မယ်ဆိုရင် သူတို့ဟာ ဇန်နဝါရီ အကုန်လောက်မှာ အသင်းထံ ပြန်ရောက်လာကြပါမယ်။ အသင်းသားတွေအတွက် မက်ဆေ့စကား ပေးပို့ရမှာ အုပ်စုက ပြုတ်လာကြရင် ဝမ်းသာမှာပဲလို့ ကလော့ပ်က အရွှန်းဖောက်ခဲ့ပါတယ်။ ဒီကနေ့မှာပဲ ဆာလာဟာ အီဂျစ်အသင်းနဲ့ စတင် ပူးပေါင်းခဲ့ပြီဖြစ်ပါတယ်။ မကြာခင်မှာတော့ ဒီဇင်ဘာလရဲ့ လီဗာပူး တစ်လတာအကောင်းဆုံး ကစားသမား အန်ဒိုကလည်း ဂျပန်အသင်းနဲ့ ပူးပေါင်းသွာမှာပါ။",
"btext2":" ကလော့ပ်ကပဲ ” သူတို့တွေ ကံကောင်းပါစေလို့ ဆုတောင်းပေးရင် ကျနော် ညာရာကျမှာပေါ့။ မလုပ်ပေးချင်ပါဘူး။ ဘာပဲဖြစ်ဖြစ် ကျနော် သူတို့ကို ကံကောင်းကြပါစေ ဆုတောင်းပေးလိုက်ပါတယ်။ ကျနော် ပုဂ္ဂိုလ်ရေး အရဆိုရင်တော့ သူတို့တွေ အုပ်စုအဆင့်ကနေ ပြုတ်လာကြရင် အတော်လေး ပျော်မိမှာပါပဲ။ ဒါပေမယ့် ဒါက ဖြစ်လာနိုင်ဖွယ် မရှိပါဘူး။ ဒီတော့ ကိစ္စ မရှိပါဘူး။ သူတို့ ကောင်းကောင်း ယှဉ်ပြိုင်ကစားကြပါစေပေါ့ ” လို့ ကလော့ပ်က ပြောဆိုသွားပါတယ်။ S လီဗာပူးအသင်းဟာ သူတို့တွေ မရှိချိန်မှာ ဖလားပွဲတွေကို အများစု ကစားရမှာဖြစ်ပြီး ပရီးမီးယားလိဂ်ပွဲတွေအဖြစ် ဘုန်းမောက်၊ ချယ်ဆီး၊ အာဆင်နယ်တို့နဲ့ ယှဉ်ပြိုင်ရဖို့ ရှိနေပါတယ်။ အန်ဒိုနေရာ မာကာပြန်ဝင်လာမှာဖြစ်ပေမယ့် ဆာလာနေရာ အစားထိုးဖို့ကတော့ အရေးကြီး ကိစ္စဖြစ်လာနေတာပါ။ ကလောပ့်ကတော့ မတူညီတဲ့ ကစားသမားတွေနဲ့ နည်းလမ်းရှာဖွေသွားမယ်လို့ ထုတ်ပြောထားသေးတာ ဖြစ်ပါတယ်။",
"btext3": "  no    ",
"imgurl1":"https://lfcthadin.com/wp-content/uploads/2024/01/endo-klopp-salah-stage-678x381.jpg",
"imgurl2":"https://lfcthadin.com/wp-content/uploads/2023/12/endo-salah-2024.jpg",
"imgurl3":"https://lfcthadin.com/wp-content/uploads/2023/12/endo-salah-2024.jpg",
"video":"no"
 },


         {"ndate":"Jan  6 , 2024",
"htext":"ဒဏ်ရာရ ကစားသမားတွေ ပြန်သက်သာလာနေခြင်း၊ ပီတာလူဂါ အငှားထွက်ခြင်း၊ အိုဝင်ဘက်အတွက် ပယ်ချလိုက်ခြင်းနဲ့ နံနက်ခင်း လီဗာပူး သတင်းတိုများ",
"btext1":" ဖာမင်နိုကို ခေါ်ယူနိုင်ဖို့ လန်ဒန်အခြေစိုက် ကလပ် ဖူလ်ဟမ်အသင်းက ကမ်းလှမ်းမှု ပြုလုပ်ထားပြီလို့ သိရပါတယ်။ ဆိုဘိုစလိုင်ဟာ အာဆင်နယ်၊ ဖူလ်ဟမ်တို့နဲ့ ပွဲတွေကို လွဲချော်မှာဖြစ်ပေမယ့် ဘုန်းမောက်နဲ့ ပရီးမီးယားလိဂ်ပွဲမှာ ပြန်လည် ပါဝင်လာနိုင်ပါတယ်။ ဘာဂျ်ဆီတစ်က အင်စတာဂရမ်မှာ အက်ဆာလေ့ကျင့်ရေးကို ရောက်လာတဲ့ ပုံကို တင်ထားပြီး စိတ်ရှည်လက်ရှည်လို့ ကပ်ရှင်ထိုးခဲ့ပါတယ်။ သောကြာနေ့ လေ့ကျင့်ရေးမှာတော့ ၁၆ နှစ်အရွယ် ကွင်းလယ်လူ နိုင်ယွန်နီ ထပ်မံ ပါဝင်လာပါတယ်။ နိုင်ယွန်နီဟာ အသင်းရဲ့ အကယ်ဒမီမှာ တရှိန်ထိုး နာမည်ကြီးလာနေပြီး စီနီယာအသင်း ပွဲနေ့ လူစာရင်းမှာ ၁ ကြိမ် ပါဝင်လာဖူးပါတယ်။",
"btext2":"အာဆင်နယ်ပွဲမှာ လူငယ်တွေနဲ့ပဲ ယှဉ်ပြိုင်မှာ မဟုတ်ကြောင်း နည်းပြကလော့ပ်က ရိပ်ဖမ်းသံဖမ်း အသိပေးလာပြီး စီနီယာတွေကို တွဲထည့်ပေးသွားမှာပါ။ မိုဆာလာဟာ အီဂျစ်အသင်းနဲ့ စတင် ပူးပေါင်းခဲ့ပြီဖြစ်ပါတယ်။ အီဂျစ်အသင်းဟာ အာဖရိကဖလားမှာ ဖိုင်နယ်ထိ တက်နိုင်မယ်ဆိုရင် မိုကို ဖေဖော်ဝါရီလ ၁၁ ရက်နေ့ နောက်ပိုင်းမှာ အသင်းမှာ ပြန်မြင်ရမှာပါ။ အမ်ဘာပေဟာ လီဗာပူးကို သဘောကျပေမယ့်လို့ ရီးရဲလ်မက်ဒရစ်ထံ ပြောင်းရွှေ့သွားဖို့က ဖြစ်နိုင်ချေ များလွန်းနေဆဲလို့ ဘီဘီစီက ဖော်ပြပါတယ်။ စကော့တလန်လိဂ်မှာ ပွဲပယ်ပြစ်ဒဏ် ပါဝင်လာခြင်းကြောင့် ဘယ်အစွန်လူ အိုဝင်ဘက်ဟာ အာဆင်နယ်နဲ့ အက်ဖ်အေဖလား ပွဲစဉ်မှာ ပါဝင်ကစားနိုင်ဦးမှာ မဟုတ်ပါဘူး။ ကလပ်နဲ့ ၂၀၂၇ ခုနှစ်ထိ စာချုပ်ရှိနေတဲ့ ကာတစ်ဂျုံးကို စာချုပ်သစ်ပေးဖို့ လီဗာပူးဘက်က စဉ်းစားနေပါတယ်။ ဂျုံးဟာ နောက်ရာသီကစလို့ homegrown စာရင်း ဝင်သွားပြီ ဖြစ်ပါတယ်။ ဘရာဇီး လူငယ်ဂိုးသမား ပီတာလူဂါဟာ အိုင်ယာလန် အသင်းဖြစ်တဲ့ St Patrick’s Athletic ထံ ရာသီကုန်ထိ အငှားထွက်သွားပြီ ဖြစ်ပါတယ်။ ",
"btext3": "  ဆဲလ်တစ်နဲ့ ရိန်းဂျားတို့ထံက ကမ်းလှမ်းမှုရပေမယ့် အိုဝင်ဘက်ကို ထပ်ပြီး အငှားချတော့မှာ မဟုတ်ဘူးလို့ လီဗာပူးက ပယ်ချလိုက်ပါတယ်။ နက်ဖီးလစ်ကိုလည်း ရာသီကုန်ထိ အသင်းမှာပဲ ဆက်ထိန်းထားတော့မှာပါ။ ကိုစတက်ရဲ့ ဒဏ်ရာဟာ မျှော်လင့်ထားတာထက် ပိုသက်သာလာဖွယ်ရှိပြီး အက်ဆာမှာ ပြန်ပြေးနေပြီဖြစ်ကာ ဖေဖော်ဝါရီမှာတင် ဘောလုံး ပြန်ကစားနိုင်ဖွယ် ရှိပါတယ်။ ရော်ဘတ်ဆန်ကလည်း ဘောလုံးနဲ့အတူ တစ်ဦးချင်း ပြန်လေ့ကျင့်နေပါပြီ။    ",
"imgurl1":"https://lfcthadin.com/wp-content/uploads/2024/01/1022612024-678x381.jpg",
"imgurl2":"https://lfcthadin.com/wp-content/uploads/2024/01/peter-goal-.jpg",
"imgurl3":"https://lfcthadin.com/wp-content/uploads/2024/01/peter-goal-.jpg",
"video":"no"
 },


       {"ndate":"Jan  5 , 2024",
"htext":"အာဆင်နယ်နဲ့ အက်ဖ်အေဖလားပွဲကို လူစာရင်းအပြည့်ဖြင့် လီဗာပူးအသင်း ယှဉ်ပြိုင်ဖွယ်ရှိ",
"btext1":" တနင်္ဂနွေနေ့ အာဆင်နယ်နဲ့ အက်ဖ်အေဖလားပွဲမှာ လူငယ်တွေကိုပဲ အဓိက ပွဲထုတ်တာမျိုး မလုပ်ဘဲ တောင့်တင်းတဲ့ လူစာရင်းမျိုးကို ခင်းကျင်းလာနိုင်ကြောင်း နည်းပြကလော့ပ်က ထုတ်ပြောလာပါတယ်။ လီဗာပူးအသင်းမှာ တိုက်စစ်သမား ဆာလာနဲ့ ကွင်းလယ်လူ အန်ဒိုတို့ လက်ရွေးစင် အသင်းတွေနဲ့ သွားရောက် ပူးပေါင်းနေကြတာကလွဲလို့ အဓိက ကစားသမား အများအပြား ရှိနေဆဲပါ။ ဒါ့အပြင် လူငယ် အများစုကိုလည်း ဇန်နဝါရီမှာ ပြန်လည် ခေါ်ယူထားခဲ့တာ ဖြစ်ပါတယ်။ ဆိုဘိုစလိုင် ဒဏ်ရာကြောင့် လာမယ့် ၂ ပွဲကို လွဲဖို့ ရှိနေသလို ဘယ်အစွန်မှာ ကိုစတက်၊ ရော်ဘတ်ဆန်တို့ နားနေရဆဲ ဆိုပေမယ့်လို့ ရွေးချယ်လို့ ရမယ်ဆိုရင် အကောင်းဆုံး လူစာရင်းကို ထုတ်သုံးလာမယ်လို့ နည်းပြက ပြောပါတယ်။",
"btext2":"နည်းပြကလော့ပ်က “ သေချာတော့မသိသေးဘူးဗျာ။ ဒါပေမယ့် ပထမရာသီဝက်မှာ ကျနော်တို့ အလှည့်ကျ ကစားမှုတွေ အတော်လေး လုပ်ခဲ့ရပါတယ်။ အဲ့တာကပဲ အခုချိန်ထိ အရန်ခုံကနေ အသင်းသားတွေ အကောင်းဆုံး သက်ရောက်မှုတွေ လုပ်ပြနိုင်ဖို့ အကြောင်းရင်းဖြစ်ခဲ့တာပါ။ အရန်ခုံက ထလာတဲ့ အသင်းသားတွေက အများကြီး ကူညီပေးနိုင်ကြပါတယ်။ အာဆင်နယ်ပွဲမှာ အလှည့်ကျ ထပ်လုပ်သင့်လား ကျနော် မသေချာဘူး။ ကျနော်တို့မှာ ကြီးမားတဲ့ လူစာရင်းကြီး ရှိနေတာ မဟုတ်ပေမယ့် ရွေးချယ်စရာ ကစားသမားတွေ ရှိနေရင် ၁၀၀% အတောင့်တင်းဆုံး အသင်းကိုပဲ ထုတ်မှာပါ။ အခုချိန်ထိတော့ အလှည့်ကျ ထုတ်ဖို့အကြောင်း မစဉ်းစားသေးပါဘူး။ ပွဲမတိုင်ခင် ရက်နည်းနည်း အချိန်ရထားတယ်။ ဒါကြောင့် အနားပေးတာတွေ လုပ်ဖို့ မလိုပါဘူး။ အာဆင်နယ်ပွဲပြီးမှ ဖူလ်ဟမ်ပွဲအကြောင်း စဉ်းစားလို့ ရပါတယ်။ ",
"btext3": "  နှစ်ပွဲလုံးက အရေးကြီးပါတယ်။ ဒီပွဲတွေကို နိုင်ချင်ပါတယ်။ အာဆင်နယ်ကို ရင်ဆိုင်ရမယ့်ပွဲမှာ စွမ်းဆောင်ရည်ကောင်းတွေ ပြသနိုင်ဖို့ မျှော်လင့်ပါတယ် ” လို့ ပြောဆိုသွားတာ ဖြစ်ပါတယ်။ အာဆင်နယ်ပွဲပြီးရင်တော့ လီဗာပူးအသင်းက ဖူလ်ဟမ်နဲ့ ကာရာဘောင်း ဆီမီးဖိုင်နယ်ပွဲ ကစားရမှာဖြစ်ကာ အဲ့ပွဲပြီးရင် ဘုန်းမောက်နဲ့ ပရီးမီးယားလိဂ်ပွဲ ရှိနေတာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/darwin-diaz-lfc-2024-678x381.jpg",
"imgurl2":"https://lfcthadin.com/wp-content/uploads/2024/01/havey-lfc-.jpg",
"imgurl3":"https://lfcthadin.com/wp-content/uploads/2024/01/havey-lfc-.jpg",
"video":"no"
 },
  
        {"ndate":"Jan  5 , 2024",
"htext":"အာဆင်နယ်ကို ရင်ဆိုင်ရမယ့် အက်ဖ်အေပွဲမှာ ဆာလာနေရာ ဘယ်လို အစားထိုးမလဲ နည်းပြကလော့ပ် ထုတ်ပြော",
"btext1":" လီဗာပူးနည်းပြကလော့ပ်ကတော့ ဇန်နဝါရီနဲ့ ဖေဖော်ဝါရီလတွေမှာ ဆာလာ မပါဘဲ ကစားရမှာဖြစ်ပေမယ့် နိုင်ပွဲအတွက် နည်းလမ်းရှာနိုင်မယ်လို့ ယုံကြည်နေပါတယ်။ ဆာလာဟာ အာဖရိကဖလားပွဲတွေအတွက် အီဂျစ်အသင်းနဲ့ ပူးပေါင်းနေကာ ဖိုင်နယ်ထိ တက်ရောက်နိုင်မယ်ဆိုရင် ဖေဖော်ဝါရီလ ၁၁ ရက်နေ့ နောက်ပိုင်းမှ လီဗာပူးနဲ့ ပူးပေါင်းနိုင်မှာဖြစ်ပါတယ်။ နည်းပြကလော့ပ်ကပဲ ‘ အခု ကျနော်တို့တွေ ဆာလာမပါတဲ့ အခြေအနေကို ရင်ဆိုင်ရမှာဖြစ်ပြီး ဖြေရှင်းနိုင်ရပါမယ်။ ကျနော်တို့ နည်းလမ်းရှာနိုင်မယ်လို့ အကောင်းမြင်ထားသလို ကွင်းထဲမှာ လက်တွေ့ သက်သေပြရမှာဖြစ်ပါတယ်။",
"btext2":" ဝက်စ်ဟမ်းနဲ့ ကာရာဘောင်းဖလား ပွဲစဉ်တုန်းက ဆာလာ မပါခဲ့ဘဲ ဟာဗေးကို သူ့နေရာကနေ ဝင်ကစားစေခဲ့တာပါ။ တောင်ပံနေရာမှာ မတူညီတဲ့ ပုံစံတွေနဲ့ ကစားနိုင်တဲ့ ရွေးချယ်စရာ တိုက်စစ်သမားတွေ ရှိနေတာ ကျနော်တို့အားလုံး သိထားပါတယ် ” လို့ ရှင်းပြပါတယ်။ ဆာလာနေရာမှာ အသင်းသား တစ်ဦးဦးကို ထည့်ပြီး ဆာလာ ပုံစံ ကစားစေဖို့ထက် သူ့နေရာ ဝင်ကစားမယ့်သူနဲ့အတူ လိုက်လျောညီထွေရှိတဲ့ ကစားဟန်မျိုးကို ဦးတည်သွားဖို့ နည်းပြကလော့ပ်က လျာထားပါတယ်။ ဒီရာသီအတွင်း လူငယ်တိုက်စစ်သမား ဟာဗေးက ညာတောင်ပံမှာ တာဝန်ယူခဲ့ဖူးသလို တိုက်စစ်သမား ဂျိုတာကလည်း ဆာလာနေရာ အစားဝင်ကစားတာမျိုး အတိတ်မှာတုန်းက လုပ်ခဲ့ဖူးပါတယ်။",
"btext3": "   ကလော့ပ်တော့ ” ဟာဗေးမှ မဟုတ်ဘဲ တောင်ပံမှာ ဘယ်သူပဲဖြစ်ဖြစ် မိုလို ကစားဖို့ဆိုတာ မဖြစ်နိုင်ပါဘူး။ ကျနော်တို့ အခြားနည်းလမ်းနဲ့ ကစားဖို့ လိုအပ်မယ်၊ ကောင်လေးတွေကို သူတို့ရဲ့ အရည်အချင်းအတိုင်း ကစားစေမှာဖြစ်ပါတယ်။ မို မရှိဘဲ ကစားချင်လား? နိုးပါ။ ဒါပေမယ့် အတိတ်တုန်းကလည်း သူမပါဘဲ ကစားခဲ့ဖူးတာမို့ ဒီအခြေအနေကို ကျော်ဖြတ်ဖို့ ကျနော်တို့ နည်းလမ်းရှာနိုင်ရပါမယ်။ အာဆင်နယ်ကို ရင်ဆိုင်ကစားရာမှာ မို ပါပြီး မနိုင်တာလည်း ဖြစ်နိုင်တာပဲ။ ဒါကြောင့် ပွဲကို အနိုင်ရဖို့ စဉ်းစားရမှာ ဖြစ်ပါတယ် ” လို့ ပြောဆိုသွားတာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/salah-lfc-miss-678x381.jpg",
"imgurl2":"https://lfcthadin.com/wp-content/uploads/2024/01/havey-lfc-.jpg",
"imgurl3":"https://lfcthadin.com/wp-content/uploads/2024/01/havey-lfc-.jpg",
"video":"no"
 },


        
        {"ndate":"Jan  5 , 2024",
"htext":"ပရီးမီးယားလိဂ် အကောင်းဆုံး ကစားသမား တစ်ဦးဖြစ်နေတဲ့ ဆိုလန်ကီနဲ့ ဆက်စပ်နေတဲ့ လီဗာပူး သဘောတူညီချက်",
"btext1":" ၂၀၁၉ ဇန်နဝါရီမှာ လီဗာပူး ကစားသမားဘဝ ပွဲပေါင်း ၂၇ ပွဲ ကစားပြီး သွင်းဂိုး ၁ ဂိုးပဲ ရယူနိုင်ခဲ့တဲ့ တိုက်စစ်မှူး ဆိုလန်ကီဟာ ဘုန်းမောက်အသင်းထံ ပြောင်းရွှေ့ခဲ့ပါတယ်။ ချယ်ဆီးအသင်းကနေ အကယ်ဒမီကြေးပေးပြီး ခေါ်ယူခဲ့တဲ့ အင်္ဂလန်သား တိုက်စစ်မှူးအတွက် လီဗာပူးဘက်က ပြောင်းရွှေ့ကြေး ပေါင် ၁၉ သန်း ရရှိခဲ့ာဖြစ်ပြီး ထိုစဉ်က သူ့အသက်ဟာ ၂၁ နှစ်ပဲ ရှိသေးတာ ဖြစ်ပါတယ်။ ပရီးမီးယားလိဂ်၊ ချန်ပီယံရှစ်တွေမှာ ကျင်လည်ရင်း ပိုကောင်းတဲ့ ကစားသမား ဖြစ်လာခဲ့တဲ့ ဆိုလန်ကီဟာ ဒီရာသီမှတော့ ပရီးမီးယားလိဂ် ဂိုးသွင်းအများဆုံး တိုက်စစ်မှူးအဖြစ် ၁၃ ဂိုးထိ ရယူထားနိုင်ပါပြီ။ ဒါကြောင့်ပဲ ပရီးမီးယားလိဂ် ထိပ်တန်း အသင်းအချို့က သူ့ကို ခေါ်ယူဖို့ ကြိုးစားလိုဟန်တွေ ပြသနေပါတယ်။",
"btext2":" မာဆေးဆိုဒ်ကနေ ထွက်ခွာသွားတာဟာ ဒီဇန်နဝါရီဆိုရင် ၅ နှစ်ရှိပြီဖြစ်ပေမယ့် သူ့ရဲ့ စာချုပ်မှာတော့ လီဗာပူးအသင်းကို အကျိုးအမြတ်ရစေမယ့် သဘောတူညီမှု ၂ ခုလောက်တော့ ပါဝင်နေဆဲဖြစ်ပါတယ်။ စာချုပ်ထဲမှာ လီဗာပူးဘက်က ဆိုလန်ကီကို အလိုရှိရင် ပြန်လည်ခေါ်ယူခွင့် ပါဝင်ထားဆဲဖြစ်တယ်။ ဘယ်လောက် ပမာဏပေးရင် ပြန်လည် ခေါ်ယူခွင့်ရှိမလဲတော့ အသေးစိတ် မသိရသေးပါဘူး။ ဒါ့အပြင် ဆိုလန်ကီကို ရောင်းချခဲ့ရင် လီဗာပူးအသင်း အကျိုးအမြတ် တစိတ်တပိုင်း ခံစားခွင့် ရနိုင်ဆဲဖြစ်ပါတယ်။ လီဗာပူးအသင်းရဲ့ ထုံးစံအရတော့ ကစားသမားကို ရောင်းချရာမှာ ရရှိတဲ့ အမြတ်ငွေရဲ့ ၁၀% ကနေ ၂၀% ထိ ခံစားခွင့်မျိုး ပါဝင်မယ်လို့ ယူဆရပါတယ်။",
"btext3": "   ဆိုလန်ကီရဲ့ စျေးကွက်တန်ကြေးဟာ ပေါင် သန်း ၅၀ အထက်မှာ ရှိနိုင်ပြီး လီဗာပူးအသင်းက အသက် ၂၆ နှစ်အရွယ် တိုက်စစ်မှူးကို ပြန်လည် ခေါ်ယူခြင်း မရှိရင်တောင်မှ ကစားသမားရဲ့ အနာဂတ် ပြောင်းရွှေ့မှုကနေ ပေါင် ၁၀ သန်းအောက် အကျိုးအမြတ် ရနိုင်ဆဲပဲ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/solanke-bm-678x381.jpg",
"imgurl2":"https://lfcthadin.com/wp-content/uploads/2024/01/solanke-bm-678x381.jpg",
"imgurl3":"no",
"video":"no"
 },

         {"ndate":"Jan  5 , 2024",
"htext":"တစ်လတာ အကောင်းဆုံး ကစားသမား၊ အမ်ဘတ်ပေ ရီးရဲလ်မရောက်စေလိုတဲ့ ပြင်သစ်ဂျာနယ်လစ်များနဲ့ နံနက်ခင်း လီဗာပူးသတင်းများ",
"btext1":"ဒီဇင်ဘာလရဲ့ လီဗာပူး အကောင်းဆုံး ကစားသမား ဆုရှင် အန်ဒိုကတော့ သူဘာလုပ်နိုင်လဲ သက်သေပြနိုင်ခြင်းအတွက် ဝမ်းသာမိတယ်လို့ ဆိုပါတယ်။ လီဗာပူးအသင်းဟာ ဂျော့ရှမတ်ကီကို စာချုပ်သက်တမ်း တိုးနိုင်ပေမယ့် သူဟာ အားကစားဒါရိုက်တာ တာဝန်ကို အပြည့်အဝ ရယူခွင့်ရှိမှာ မဟုတ်ဘဲ အရေးကြီး ဆုံးဖြတ်ချက်တွေကို ကလော့ပ် အပါအဝင် ဒါရိုက်တာအဖွဲ့က ဆုံးဖြတ်မှာ ဖြစ်ပါတယ်။ လီဗာပူးအသင်းဟာ homegrown ကစားသမားဖြစ်တဲ့ အကယ်ဒမီထွက် ကွင်းလယ်လူ ကာတစ်ဂျုံးကို ရောင်းထုတ်မှာ ဖြစ်ပါဘူး။ ဂျုံးဟာ လီဗာပူးမှာ တစ်ပတ်လုပ်ခ ပေါင် ၆၇၀၀၀ ရနေသူဖြစ်ကာ ၂၀၂၇ ခုနှစ်ထိ စာချုပ်သစ်လည်း ချုပ်ဆိုထားပါတယ်။ ",
"btext2":"အမေရိကန်မှာ ပရီးမီးယားလိဂ် ပွဲစဉ်တစ်ပွဲကို ကြည့်ရှုသူ အများဆုံးအဖြစ် ဒီဇင်ဘာလတုန်းက လီဗာပူး ၁-၁ အာဆင်နယ်ပွဲကို ပရိသတ် ၁.၉၆ သန်းထိ စံချိန်တင် ကြည့်ခဲ့ကြတယ်လို့ သိရပါတယ်။ လက်ရှိ လီဗာပူးအသင်းအတွက် သီယေဂိုရဲ့ အတွေ့အကြုံနဲ့ ဆက်သွယ် ပြောဆိုပေးနိုင်စွမ်းက အဓိကကျလိမ့်မယ်လို့ ဖာဘင်ညိုက ဆိုပါတယ်။ သီယေဂိုဟာ အင်္ဂလိပ်ကော စပိန်လိုပါ အကောင်းဆုံး ပြောဆိုနိုင်သူ ဖြစ်ပါတယ်။ ဂုဏ်သိက္ခာရှိ ပြင်သစ်သတင်းထောက်ဖြစ်တဲ့ Julien Laurens ကတော့ အမ်ဘတ်ပေဟာ လီဗာပူးအသင်းကို အတော်လေး သဘောကျတယ်လို့ သိရပါတယ်။ ကစားသမားရဲ့ မိခင်ဟာ လီဗာပူးအသင်း အားပေးသူပရိသတ်ဖြစ်ပါတယ်။  ",
"btext3": "   ပြင်သစ်သတင်းဌာနတွေနဲ့ သတင်းထောက်တွေကတော့ အမ်ဘတ်ပေ စပိန်ကလပ် ရီးရဲလ်မက်ဒရစ် ရောက်သွားမှာထက် လီဗာပူးကို ပြောင်းသွားတာကိုပဲ ပိုမြင်လိုနေကြပါတယ်။ ဒီနွေမှာ မာတစ်ရဲ့ စာချုပ် ကုန်ဆုံးမှာဖြစ်ပေမယ့် နည်းပြကလော့ပ်နဲ့ ဆက်ဆံရေးကောင်း ရှိထားတဲ့ ခံစစ်သမားနဲ့ ပတ်သက်လို့ ကလပ်ဘက်က သတိထား ကိုင်တွယ်မယ်လို့ သိရပါတယ်။ အမ်ဘတ်ပေဟာ Nike နဲ့ စာချုပ်ရှိထားသူ ဖြစ်ပြီး အမေရိကန်အဖွဲ့ဟာ သူတို့ အဓိက စပွန်ဆာပေးထားတဲ့ ကစားသမားကို မဟာပြိုင်ဘက် Adidas နဲ့ ဆက်ဆံရေးကောင်းရှိတဲ့ ရီးရဲလ်မက်ဒရစ်ထံ ရောက်ရှိတာ မြင်လိုမှာ မဟုတ်ဘူးလို့ လီဗာပူးပရိသတ် အချို့က မှန်းဆလာပါတယ်။ ချန်ပီယံရှစ်ကလပ် ပရီစတန်အသင်းထံ အငှားထွက်နေတဲ့ ညာအစွန်လူ ကယ်ဗင်ရမ်ဆေးကို အသင်းထံ ပြန်လည်ခေါ်ယူဖို့ လီဗာပူးဘက်က စဉ်းစားနေပါတယ်။   ",
"imgurl1":"https://lfcthadin.com/wp-content/uploads/2024/01/938512024-678x381.jpg",
"imgurl2":"https://lfcthadin.com/wp-content/uploads/2023/11/mbappe-lfc-2024.jpg",
"imgurl3":"https://lfcthadin.com/wp-content/uploads/2023/11/mbappe-lfc-2024.jpg",
"video":"no"
 },

         {"ndate":"Jan  4 , 2024",
"htext":"ဂန္တဝင်ကြီး အီရန်ရှပ်ရဲ့ မြေးဖြစ်သူ အိုဝင်ဘက် လီဗာပူးအသင်းမှာ တောက်ပခွင့်ဟာ ရော်ဘတ်ဆန်အပေါ် မူတည်သွားပါပြီ",
"btext1":"လီဗာပူးပရိသတ်တွေကြား ရေပန်းစားမှု နည်းပါးပေမယ့်လို့ ဇန်နဝါရီမှာ နည်းပြအဖွဲ့ဝင်တွေ ထောက်ခံခြင်းတွေကို ပိုင်ဆိုင်ထားတဲ့ ဘယ်အစွန်လူ အိုဝင်ဘက်ဟာ စကော်တလန်လိဂ်ကနေ အသင်းထံ ပြန်လာခဲ့ပါပြီ။ လီဗာပူးအသင်းရဲ့ ထာဝရ ဂိုးသွင်းအများဆုံး တိုက်စစ်မှူးဟောင်း အီရန်ရှပ်ရဲ့ မြေးဖြစ်တဲ့ အိုဝင်ဘက်ဟာ ဒီနွေမှာ စကော်တလန်ကလပ် Dundee အသင်းထံ အငှားထွက်နေခဲ့ပြီး ထူးထူးချွန်ချွန်ကို ခြေစွမ်းပြနိုင်ခဲ့ပါတယ်။ ဒါကြောင့်ပဲ လီဗာပူးက အငှားကနေ ပြန်ခေါ်ယူခဲ့ချိန်မှာပဲ ရိန်းဂျားနဲ့ ဆဲလ်တစ်တို့က ဝေလ်းကြယ်ပွင့်ကို ဇန်နဝါရီမှာ ထပ်မံ အငှားချမယ်ဆိုရင် သူတို့ ခေါ်ယူလိုကြောင်း အသင်းအား ချက်ခြင်း အကြောင်းကြားလာခဲ့ပါတယ်။ လီဗာပူးအသင်းက ဇန်နဝါရီမှာ ဘယ်အစွန်နေရာအတွက် အလျင်စလို ခေါ်ယူမှု မလုပ်ဖို့ ဆုံးဖြတ်ခဲ့ပါတယ်။ ရော်ဘတ်ဆန်၊ ကိုစတက်တို့ ဒဏ်ရာကြောင့် နားနေရချိန်မှာ ဂိုးမက်စ်က အဆိုပါနေရာကို ဖြည့်ကစားနေတာပါ။ ",
"btext2":"အိုဝင်ဘက်ကို ခေါ်ယူခြင်းဟာ ဇန်နဝါရီမှာ ယှဉ်ပြိုင်ရမယ့် အက်ဖ်အေဖလားနဲ့ ကာရာဘောင်းဖလားတို့လို ပြည်တွင်း ဖလားပွဲတွေအတွင်း ဂိုးမက်စ်ရဲ့ ပွဲချိန်ကို လျော့ချဖို့ကလည်း အကြောင်းရင်းတစ်ရပ် ဖြစ်ပါတယ်။ မနှစ်ကရာသီမှာ ပေါ်တူဂီကလပ် Famalicao နဲ့ ဘော်တန်အသင်းတွေထံ အငှားထွက်ခဲ့သလို ဒီရာသီမှာ စကော်တလန်လိဂ်မှာ ပုံမှန် ပွဲကစားခွင့်ရနေတဲ့ အသက် ၂၁ နှစ်အရွယ် ဝေလ်းကြယ်ပွင့်ဟာ ရွှေရောင်အခွင့်အရေးကို ရရှိလာခဲ့ပါပြီ။ အိုဝင်ဘက်နဲ့ ကော်နာဘရတ်ဒလေလို အစွန်လူတွေအပြင် လုချမ်ဘာ၊ စကန်လွန်နဲ့ ကွင်းလယ်လူ မက်ကော်နယ်တို့ဟာ တနင်္ဂနွေနေ့ အာဆင်နယ်ပွဲမှာ ပါဝင်ခွင့် ရလာနိုင်ပါတယ်။ ",
"btext3": "   ဒဏ်ရာက သက်သာစပြုလာနေပေမယ့် ရော်ဘတ်ဆန်ဟာ ဇန်နဝါရီမှာ အသင်းလေ့ကျင့်ရေးထဲ ပြန်လာနိုင်ဖို့ မသေချာပါဘူး။ ဒီလကုန်တဲ့ထိ သူ မသက်သာလာရင် အိုဝင်ဘက်ကို နောက်ထပ် အသင်းထံ အငှားမချဘဲ ရာသီကုန်ထိ ဆက်ထိန်းကာ စီနီယာအသင်းအတွက် ခေါ်သုံးတော့မှာ ဖြစ်ပါတယ်။ စကော်တလန်လိဂ်ကို အငှားထွက်ရင်း ထူးချွန်ခြေစွမ်းတွေ ပြသနိုင်ခဲ့လို့ အိုဝင်ဘက်ဟာ ဒီကရှေ့ ပွဲကစားခွင့်ရလာချိန်မှာ ပရိသတ်တွေနဲ့ နည်းပြကလော့ပ်ရဲ့ အသိအမှတ်ပြုမှုကို ရရှိဖို့ အားထုတ်ရတော့မှာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/beck-robbo-678x381.jpg",
"imgurl2":"https://lfcthadin.com/wp-content/uploads/2024/01/beck-robbo-678x381.jpg",
"imgurl3":"https://lfcthadin.com/wp-content/uploads/2023/09/robertson-goal-.jpg",
"video":"no"
 },

         {"ndate":"Jan  4 , 2024",
"htext":"အာဆင်နယ် vs လီဗာပူးတို့ရဲ့ အက်ဖ်အေဖလားပွဲမှာ နှစ်သင်းလုံး ဂျာစီ အနီရောင် မဝတ်ကြမယ့် အကြောင်းရင်း",
"btext1":" ဒီအပတ် တနင်္ဂနွေနေ့မှာ လီဗာပူးအသင်းဟာ အာဆင်နယ်အသင်း အိမ်ကွင်း အမ်းမရိတ်ထံ သွားရောက်ကာ အက်ဖ်အေဖလား တတိယအဆင့် ပွဲစဉ်ကို ယှဉ်ပြိုင်ကစားမှာ ဖြစ်ပါတယ်။ ဒီပွဲမှာ အာတီတာရဲ့ အသင်းက အိမ်ရှင်အဖြစ် ဧည့်ခံရမှာ ဖြစ်ပေမယ့် သူတို့အသင်းရဲ့ အစဉ်အလာဖြစ်တဲ့ အနီနဲ့ အဖြူရောင် အိမ်ကွင်း ဂျာစီကို ဝတ်ဆင်သွားမှာ မဟုတ်ပါဘူး။ ဒါ့အပြင် လီဗာပူးကို ရင်ဆိုင်ကစားရာမှာ အမ်းမရိတ်ကွင်းအတွင်း ပထမဆုံးအကြိမ် အဖြစ် အထက်အောက် အဖြူရောင် ဂျာစီကိုပဲ ဝတ်ဆင်သွားမှာဖြစ်ပါတယ်။ ဒါဟာ သွေးထွက်သံယို မူခင်းတွေကို ဆန့်ကျင်တဲ့ “No More Red” ကမ်ပိန်းအတွက် အစိတ်အပိုင်းအဖြစ် ပါဝင် ကူညီခြင်းလို့ သိရပါတယ်။",
"btext2":" အာဆင်နယ်က အနီရောင်ကို မရွေးချယ်တာကြောင့် လီဗာပူးအသင်းကတော့ အိမ်ကွင်းဂျာစီ အနီရောင်ကို ဒီပွဲမှာ ဝတ်ဆင်ခွင့်ရှိပါတယ်။ ဒါပေမယ့် လီဗာပူးအသင်းကလည်း ခရမ်းရောင် ဂျာစီကိုပဲ ဝတ်ဆင်ကာ အဆိုပါ ကမ်ပိန်းအတွက် တစိတ်တပိုင်း ပါဝင်ကူညီသွားမှာ ဖြစ်ပါတယ်။ အက်ဖ်အေဖလား ပွဲစဉ်အပြီး ၃ ရက်အကြာမှာတော့ လီဗာပူးအသင်းဟာ ကာရာဘောင်းဖလား ဆီမီးဖိုင်နယ် ပွဲစဉ် ပထမအကျော့အဖြစ် အန်ဖီးကွင်းမှာ ဖူလ်ဟမ်အသင်းနဲ့ ယှဉ်ပြိုင်ရမှာ ဖြစ်ပါတယ်။",
"btext3": "   no   ",
"imgurl1":"https://lfcthadin.com/wp-content/uploads/2024/01/afc-lfc-fa-third--678x381.jpg",
"imgurl2":"https://lfcthadin.com/wp-content/uploads/2024/01/away-jersey-lfc-.jpg",
"imgurl3":"https://lfcthadin.com/wp-content/uploads/2024/01/away-jersey-lfc-.jpg",
"video":"no"
 },

          {"ndate":"Jan  4 , 2024",
"htext":"ဆာလာ စာချုပ်ကိစ္စ အသံထွက်နေခြင်း၊ လူငယ် ၄ ဦး ပြန်လာခြင်း၊ သီယေဂို ပြန်မြင်လာရခြင်းနဲ့ နံနက်ခင်း လီဗာပူး သတင်းတိုများ",
"btext1":"ကာဗာရိုကို အငှားခေါ်ယူလိုတဲ့ ကလပ် ၅ သင်းလောက် ရှိပေမယ့် ကစားသမားကတော့ လာမယ့်ရာသီ လီဗာပူးအသင်းမှာ ဆက်ရှိလိုတာကြောင့် ပွဲကစားခွင့်လို အာမခံချက်ပေးမယ့် အသင်းထံပဲ ပြောင်းလိုနေပါတယ်။ အင်္ဂလန်နဲ့တကွ ဥရောပ သတင်းထောက်တွေက လီဗာပူးအသင်း ဇန်နဝါရီမှာ လူခေါ်မှု ရှိမယ်လို့ ပြောနေကြချိန် လီဗာပူး နာမည်ကျော် သတင်းထောက် Paul Joyce ကတော့ လူသစ်ခေါ်ယူမှု ရှိမှာ မဟုတ်ကြောင်း ငြင်းဆန်လိုက်ပါတယ်။ လီဗာပူးအသင်းဟာ မတ်လ နောက်ပိုင်းမှာ အားကစားဒါရိုက်တာ ရှမတ်ကီနဲ့ စကားပြောကြဖွယ် ရှိပါတယ်။ ရှမတ်ကီနဲ့ ကလော့ပ်ကြား ဆက်ဆံရေးကောင်းတွေကြောင့် အခုချိန်ထိတော့ ဂျာမာန်သားနဲ့ လမ်းခွဲမယ့် ကိစ္စက မသေချာသေးပါဘူး။ ရိုင်ဝီလီယမ်၊ အိုဝင်ဘက်၊ ကာဗာရိုနဲ့ နက်ဖီးလစ်တို့ ၄ ဦးဟာ ရာသီဝက်မှာ လီဗာပူးအသင်းထံ ပြန်လာကြပြီ ဖြစ်ပါတယ်။ ကာဗာရိုကို ဖူလ်ဟမ်အသင်းက အငှားခေါ်ယူလိုနေပြီး နက်ဖီးလစ်အတွက် အငှား ကမ်းလှမ်းမယ့် အသင်းတွေ ထွက်ပေါ်နေပါတယ်။ ",
"btext2":"လီဗာပူးရဲ့ ပြန်လည် ကြံ့ခိုင်ရေး အစီအစဉ်မှာ ကွင်းလယ်လူ သီယေဂိုကို ပြန်မြင်နေရပါပြီ။ ဒီလထဲ ဒါမှမဟုတ် ဖေဖော်ဝါရီလမှာ သီယေဂို အသင်းလူစာရင်းထဲ ပြန်ပါလာဖွယ် ရှိနေပါတယ်။ လီဗာပူးအသင်း အခုလို ဇယားထိပ်ကို ပြန်ရောက်လာခြင်းဟာ ကွင်းလယ် ခံစစ်နေရာမှာ ဝါတာရု အန်ဒိုရဲ့ အံ့မခန်း ဖြည့်ကစားပေးနိုင်ခြင်းကြောင့်လို့ ချီးကျူးခံနေရပါတယ်။ ဆာလာကို ဆော်ဒီကလပ်တွေဘက်က စိတ်ဝင်စားနေပေမယ့် တိုက်စစ်မှူးက ၂၀၂၅ နောက်ပိုင်းမှာ လီဗာပူးအသင်းနဲ့ စာချုပ် သက်တမ်းတိုးမလား အခြေအနေကို လေ့လာနေတယ်လို့ သိရပါတယ်။ ",
"btext3": "   ခံစစ်မှူး ဗန်ဒိုက်ဟာ FIFPro World 11 စာရင်းထဲ ရွေးချယ်ခံခဲ့ရပါတယ်။ ဒါပေမယ့်လို့ ဆာလာကိုတော့ ရွေးချယ်ခဲ့ခြင်း မရှိပါဘူး။ လီဗာပူးအသင်းဟာ စီးရီးအေရဲ့ အကောင်းဆုံး ball-winner သမားအဖြစ် နာမည်ရနေတဲ့ အသက် ၂၂ နှစ်အရွယ် ကွင်းလယ်လူ Morten Frendrup ကို စောင့်ကြည့်မှု လုပ်နေပါပြီ။   ",
"imgurl1":"https://lfcthadin.com/wp-content/uploads/2024/01/1004412024-678x381.jpg",
"imgurl2":"https://lfcthadin.com/wp-content/uploads/2024/01/1004412024-678x381.jpg",
"imgurl3":"no",
"video":"no"
 },

        {"ndate":"Jan  3 , 2024",
"htext":"လီဗာပူးအသင်းမှာ ကစားခဲ့စဉ် သူ ဘဝင်အခိုက်ဆုံး အသင်းဖော်ကို ဖော်ထုတ်သွားတဲ့ အလွန်ဆို",
"btext1":" လေဗာကူဆင် နည်းပြအလွန်ဆိုက သူ့ရဲ့ လီဗာပူးနေ့ရက်တွေအတွင်း အခင်မင်ရဆုံး အသင်းဖော်အကြောင်းကို ဖော်ထုတ်ရာမှာ အားလုံးထင်သလို ဂျရတ် ဟုတ်မနေခဲ့ပါဘူး။ အလွန်ဆို အရမ်းသဘောကျသူကတော့ အသံတိတ်ခေါင်းဆောင်လို့ လူသိများတဲ့ ဂျင်မီ ကာရေဂါပဲ ဖြစ်ပါတယ်။ ဂျရတ်ခေတ်မှာ ကာရေဂါဟာ အဝတ်လဲခန်းအတွင်း လုပ်ပေးရမယ့် ကိစ္စ မှန်သမျှကို ဦးဆောင်ပေးခဲ့ဖြစ်ပါတယ်။ စည်းကမ်းပိုင်း ထိန်းသိမ်းရတာကအစ အသင်းဖော်တွေကို ဆဲဆိုကြိမ်းမောင်းတာတွေ အားလုံးထိပါ ဂျရတ်အစား ကာရေဂါက အမြဲတမ်း တာဝန်ယူပေးခဲ့ပါတယ်။ အလွန်ဆိုကတော့ ကာရေဂါရဲ့ ဘောလုံးအပေါ် ချစ်မြတ်နိုးမှုဟာ သူနဲ့ တူတယ်လို့ ခံစားမိပါတယ်။ ဒီအကြောင်းတွေကိုတော့ ၂၁ ရာစု လီဗာပူးအသင်းအကြောင်း ရေးသားထားတဲ့ Ring of Fire မှာ အလွန်ဆိုက ပြောပြခဲ့တာပါ။",
"btext2":" အလွန်ဆိုက ” ကျနော် အကြိုက်ဆုံးက ကာရေဂါပဲ။ သူက တကယ့် အကြီးစား လီဗာပူးသားတစ်ယောက်ပဲ။ ကျနော်တို့က ပထမရက်တည်းက နားလည်မှု ရှိခဲ့ကြပါတယ်။ ကျနော်က ဘောလုံးပေါ် ဘယ်လောက်ထိ မြတ်နိုးလဲ သူသိခဲ့ပုံရတယ်။ ကျနော်လည်း သူ့ရဲ့ ဘောလုံးအပေါ်ထားတဲ့ ချစ်ခင်စိတ်ကို ခံစားမိပါတယ်။ ကျနော်တို့ ဘောလုံးပွဲတွေ အတူတူကြည့်ပြီး နေ့တိုင်း စကားတွေ ပြောဖြစ်ခဲ့ကြတယ်။ သူနဲ့ အငြင်းအခုံဖြစ်တိုင်း ကာရေဂါက သိပ်သဘောကျတာပါ။",
"btext3": "   သူက အမြဲတမ်း အသံကျယ်ကျယ်နဲ့ပဲ၊ သူ့အသံက လူတိုင်းကို ကျော်လွန်နေတာပဲ။ ကျနော်ဆိုရင် ‘ကာရာရာ မင်း​ေ-ာက်ပေါက်ကို ပိတ်ထားလိုက်စမ်းပါ၊ မင်းဘာမှ သိတာ မဟုတ်ပါဘူး ‘ လို့ အမြဲပြောတာ။ သူက အဲ့လို ထိပ်တိုက် ရင်ဆိုင်ရတာတွေကို သိပ်ကြိုက်တာ။ သူက အရည်အချင်းလည်း ရှိတယ်၊ ပွဲတွေကို ဖတ်နိုင်စွမ်း သိပ်ကောင်းတယ်။ သူက နေ့တိုင်းမှာ သူ့ကိုယ်သူ စိန်ခေါ်နေတာ၊ ထိပ်တိုက်ရင်ဆိုင်နေရတာမျိုး သိပ်ကြိုက်သူပါ ” လို့ ဆိုသွားခဲ့တာ ဖြစ်ပါတယ်။   ",
"imgurl1":"https://lfcthadin.com/wp-content/uploads/2024/01/carra-gerard-alonso-678x381.jpg",
"imgurl2":"https://lfcthadin.com/wp-content/uploads/2024/01/alonson-carragher.jpg",
"imgurl3":"https://lfcthadin.com/wp-content/uploads/2024/01/alonson-carragher.jpg",
"video":"no"
 },

         {"ndate":"Jan  3 , 2024",
"htext":"နာမည်ထွက်နေတဲ့ လီဗာပူးနဲ့ အမ်ဘတ်ပေ အပြောင်းအရွှေ့ဟာ တကယ်ဖြစ်လာနိုင်မယ့် ကိစ္စမျိုးလား",
"btext1":"ပြင်သစ်အခြေစိုက် သတင်းဌာနတွေက ပီအက်စ်ဂျီ တိုက်စစ်မှူး အမ်ဘတ်ပေဟာ ဒီနွေမှာ စာချုပ်ကုန်မှာဖြစ်လို့ အလွတ်ပြောင်းရွှေ့ကြေးနဲ့ ထွက်ခွာခဲ့ရင် ပရီးမီးယားလိဂ်ကလပ် လီဗာပူးအသင်းကလည်း သူရောက်ရှိနိုင်တဲ့ ကလပ်အဖြစ် ဖော်ပြနေပါတယ်။ အမ်ဘတ်ပေကို ခေါ်ယူဖို့ ရေပန်းစား အသင်းတစ်သင်းကတော့ ရီးရဲလ်မက်ဒရစ် ဖြစ်ပါတယ်။ မက်ဒရစ်ကလပ်ဟာ ဘတ်ပေကို ဒီနွေမှာ ခေါ်ယူနိုင်ရေး နောက်ဆုံး ကြိုးစားမှု တစ်ခု ပြုလုပ်ဖို့ ရှိနေကာ အခြေအနေတွေက ဘာဖြစ်လာမယ် မသိနိုင်သေးပါဘူး။ ဘတ်ပေကို ခေါ်ယူဖို့ဆိုရင် များပြားတဲ့ လက်မှတ်ထိုးကြေးနဲ့ လုပ်ခပေးရမှာမို့ အသင်းဘက်က မတတ်နိုင်ဘူးလို့ တွက်ဆမှုတွေ ရှိထားပါတယ်။ The Athletic သတင်းထောက် David Ornstein ကလည်း စိတ်ဝင်စားတိုင်း လက်မှတ်ထိုးမယ် မဆိုလိုဘူးလို့ မြင်ပါတယ်။ David Ornstein က ပြောရာမှာ “ ပီအက်စ်ဂျီအသင်း ပေးချေနေတဲ့ အမ်ဘတ်ပေရဲ့ လုပ်ခကို ပေးနိုင်လောက်မယ့် ကလပ်က ရီးရဲလ်မက်ဒရစ်ပဲ ရှိပါတယ်။ ",
"btext2":"လီဗာပူးအသင်းနဲ့ အမ်ဘတ်ပေကြား အပြောင်းအရွှေ့ သတင်းချိတ်ပေးမှုတွေ ရှိနေတာ ကျနော်တို့ မြင်ပါတယ်။ ထွက်ပေးနေတဲ့ အကြံပြုချက်တွေက ယုံကြည်လို့ရရဲ့လား ကျနော် မသိပါဘူး။ အမ်ဘတ်ပေလို ကစားသမားကို ခေါ်ယူလို့ရမယ်ဆိုရင် အသင်းတိုင်းက စိတ်ဝင်စားမှာပါပဲ။ ဒါပေမယ့်လို့ စိတ်ဝင်စားတာက လက်မှတ်ထိုး ခေါ်ယူနိုင်မယ်လို့ ပြောလို့ မရပါဘူး။ ကျနော် သိထားရသလောက်တော့ ပီအက်စ်ဂျီဘက်က အေးဆေးပါပဲ။ အမ်ဘတ်ပေက ပြင်သစ်ကလပ်မှာ ဆက်နေလိုတယ်၊ စာချုပ်သစ် လက်မှတ်ထိုးမယ်ဆိုရင် သူတို့ဘက်က လိုလိုလားလား ရှိနေပါတယ် ” လို့ ပြောဆိုခဲ့တာ ဖြစ်ပါတယ်။ လီဗာပူးအသင်းဟာ ရာသီကုန်ရင် သီယေဂို၊ မာတစ်တို့နဲ့ စာချုပ်ကုန်မှာဖြစ်သလို ၂၀၂၅ မှာတော့ ဆာလာ၊ ဗန်ဒိုက်တို့နဲ့ စာချုပ်ကုန်မှာ ဖြစ်ပါတယ်။ ကလပ်ရဲ့ ဦးစားပေးက ထရန့်၊ ဆာလာ၊ ဗန်ဒိုက်ကို သက်တမ်းတိုးဖို့ပဲ ဖြစ်လိမ့်မယ် ယူဆရပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/mbappe-lfc-2024-5-678x381.jpg",
"imgurl2":"https://lfcthadin.com/wp-content/uploads/2024/01/mbappe-lfc-2024-5-678x381.jpg",
"imgurl3":"no",
"video":"no"
 },


         {"ndate":"Jan  3 , 2024",
"htext":"လီဗာပူးအသင်း ပြောသမျှကို မယုံကြည်ဖို့နဲ့ အံ့အားသင့်ဖွယ် လူခေါ်ယူမှု ဖြစ်လာနိုင်ကြောင်း David Ornstein ဖွင့်ချ",
"btext1":"လီဗာပူးအသင်းဟာ ဇန်နဝါရီ အပြောင်းအရွှေ့ စျေးကွက်မှာ ဘယ်အစွန်လူသစ် ခေါ်ယူသွားမှာ မဟုတ်သလို ကစားသမားသစ် လက်မှတ်ထိုးတာမျိုး မြင်လာရဖို့ ခဲယဉ်းတယ်လို့ အသင်းနဲ့ နီးစပ်တဲ့ သတင်းထောက်တွေက ဆိုပါတယ်။ မာတစ် ဒဏ်ရာရနေခြင်း၊ ရိုဘိုနဲ့ ကိုစတက်တို့ သက်သာလာဖို့ အချိန်ယူရမှာ ဖြစ်ခြင်းတွေကြောင့် ခံစစ်ဟာ လီဗာပူးရဲ့ ဦးစားပေးတွေထဲက တစ်နေရာ ဖြစ်လာသင့်တာပါ။ အများစုကတော့ ကွင်းလယ်ဟာလည်း လီဗာပူးအသင်း အားဖြည့်သင့်တဲ့ နေရာထဲ ပါဝင်နေဆဲလို့ မြင်ထားကြပါတယ်။ ဒါပေမယ့်လို့ လီဗာပူးအသင်းဟာ နွေတုန်းက သတင်းထွက်ထားတဲ့ ဖူလ်ဟမ် ကွင်းလယ်လူ ပါလင်ညာကို ပေါင် သန်း ၆၀ လောက် ပေးလိုစိတ် မရှိသလို ဖလူမီနက်စ် ကွင်းလယ်လူ အန်ဒရေးကိုလည်း ကမ်းလှမ်းသွားမှာ မဟုတ်ပါဘူး။ အနီးစပ်ဆုံးကတော့ ဗဟိုခံစစ်နေရာ ခေါ်ယူရေးဖြစ်ကာ စပို့တင်းမှ အန်နာဆီယိုအတွက် မေးမြန်းမှုရှိတယ်လို့ သိထားရပါတယ်။ ",
"btext2":"The Athletic သတင်းထောက် David Ornstein ကတော့ လီဗာပူးအသင်း ဇန်နဝါရီမှာ လူသစ်ခေါ်တာ ဖြစ်လာနိုင်ဆဲလို့ ဆိုပါတယ်။ သူကတော့ လီဗာပူးက အမြဲတမ်း စျေးကွက်ထဲမှာ ရှိနေတဲ့ အသင်းဖြစ်ကြောင်း အသိပေးလာတယ်။ David Ornstein က ဆိုရာမှာ ” လီဗာပူးက အမြဲတမ်း စျေးကွက်ထဲမှာ ပါဝင် လှုပ်ရှားလေ့ရှိတဲ့ အသင်းပါ။ သူတို့က အံ့ဩသင့်စရာတွေ ထလုပ်ပြလို့လည်း ကျနော်တို့တွေ အံ့ဩမှာ မဟုတ်တော့ပါဘူး။ သူတို့က လုပ်ရမယ့် လူသစ်ခေါ်ယူမှု အားလုံးနီးပါးကိုတော့ နွေစျေးကွက်တုန်းက လုပ်ခဲ့ပါတယ်။ သိပ်ကောင်းတဲ့ အခွင့်အရေးမျိုး ဆောင်းရာသီ စျေးကွက်မှာ ပေါ်ထွက်လာခဲ့ရင် လီဗာပူးက ကစားသမားသစ် ခေါ်ယူမှု လုပ်သွားမှာပါ ” လို့ ထုတ်ပြောသွားတာ ဖြစ်ပါတယ်။ လက်ရှိမှာ လီဗာပူးအသင်းက ပရီးမီးယားလိဂ်ကို ဦးဆောင်နေတာဖြစ်ကာ ဒီအခွင့်အရေးကို အရှိန်ထပ်တင်ဖို့ဆိုရင် အရည်အချင်းရှိ ကစားသမားအချို့ ပေါင်းထည့်တာမျိုးထက် ပိုကောင်းတာ မရှိနိုင်တော့ပါဘူး။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/klopp-media-2024-678x381.jpg",
"imgurl2":"https://lfcthadin.com/wp-content/uploads/2024/01/klopp-media-2024-678x381.jpg",
"imgurl3":"no",
"video":"no"
 },

         {"ndate":"Jan  3 , 2024",
"htext":"ဂျုံးကို ချိန်ရွယ်လာတဲ့ အာဆင်နယ်၊ အမ်ဘာပေ ဖော်ပြချက်၊ အဝေးကွင်း ဂျာစီသစ်နဲ့ နံနက်ခင်း လီဗာပူးသတင်းများ",
"btext1":" မိုဆာလာ အာဖရိကပွဲ သွားကစားစဉ် အသင်းရဲ့ ပင်နယ်တီ တာဝန်တွေကို ဒါဝင်၊ ဆိုဘိုနဲ့ မာကာတို့ထဲက တစ်ဦးဦး တာဝန်ယူသင့်တယ်လို့ ထောက်ခံခြင်း ခံရနေပါတယ်။ သူတို့ထဲမှာ ၁၀၀% ပင်နယ်တီ အဝင် မှတ်တမ်းရှိသူက ဒါဝင်ဖြစ်ပါတယ်။ လီဗာပူးအသင်းဟာ ပီအက်စ်ဂျီ တိုက်စစ်မှူး အမ်ဘာပေကို အလွတ်ဖြင့် ခေါ်ယူနိုင်ကြောင်း ပြင်သစ်သတင်းတွေက ဖော်ပြနေဆဲဖြစ်ပါတယ်။ ဘာသာရေး ကိုင်းရှိုင်းတဲ့ ဘော်ဘီကတော့ သူဟာ လီဗာပူးအသင်း နိုင်ပွဲတွေရဖို့ ဆုဖလားတွေ အောင်မြင်ဖို့ ဆက်လက် ဆုတောင်းပေးနေဆဲလို့ ဝန်ခံလိုက်ပါတယ်။ သူကတော့ လီဗာပူးကို သူ့ရဲ့အိမ်၊ သူ့ရဲ့မိသားစု အစိတ်အပိုင်းအဖြစ် ခံယူထားကြောင်း ရိုးရှင်းစွာ ဖွင့်ဟသွားပါတယ်။ ကာဗာရိုအပြင် ဘယ်အစွန်လူ အိုဝင်ဘက်ကိုလည်း လီဗာပူးအသင်းက ပြန်လည် ခေါ်ယူထားပါတယ်။ ကာဗာရိုကို အငှားခေါ်ယူလိုတဲ့ အသင်းထဲ အံ့အားသင့်ဖွယ် အဖြစ် အဲဗာတန်လည်း ပါဝင်လာပါတယ်။",
"btext2":" လီဗာပူးအသင်းဟာ လိုင်လီအသင်းမှ အသက် ၁၈ နှစ်အရွယ် ခံစစ်မှူး လီနီ ယိုရိုကို သဘောကျနေပါတယ်။ ၎င်းအတွက် ပြောင်းရွှေ့ကြေးအဖြစ် ပြင်သစ်ကလပ်က ပေါင် ၇၈ သန်း ဝန်းကျင်ရလိုပါတယ်။ ၂၀၂၄-၂၀၂၅ ဘောလုံးရာသီ အဝေးကွင်း ဂျာစီ ဒီဇိုင်း ပေါက်ကြားလာနေပါတယ်။ အနက်ရောင်ဘက်ကို များတဲ့ စိမ်းပြာရောင် ကာလာလို့ သိရပါတယ်။ ဇယားထိပ်ရောက်နေတဲ့ လီဗာပူးအသင်းမှာ ကွင်းလယ်လူ ကာတစ်ဂျုံးရဲ့ ခြေစွမ်းပိုင်းဟာ သတိပြုမိစရာဖြစ်လာနေပါတယ်။ ဒီလကုန်ရင် အသက် ၂၃ နှစ်ပြည့်မယ့် ဂျုံးဟာ လက်ရှိ လီဗာပူးအသင်းရဲ့ အကောင်းဆုံး နံပါတ် ၈ သမားအဖြစ်ပါ ထောက်ခံမှုတွေ ရလာနေပါတယ်။ နွေတုန်းက ကာတစ်ဂျုံးအတွက် ပေါင် သန်း ၄၀ တန် ကမ်းလှမ်းမှုကို လီဗာပူးအသင်း ငြင်းဆန်ခဲ့ဖူးပါတယ်။ လက်တလောမှာ အာဆင်နယ်က ဂျုံးကို ချိတ်ဆက်နေပြီး နွေမှာ ခေါ်ယူဖို့ ကြိုးစားနိုင်ကြောင်း သတင်းတွေ ထွက်လာပါတယ်။",
"btext3": "  လီဗာပူးအသင်းဟာ အားလုံးကို စိတ်လျော့ထားစေချင်တဲ့ သဘောမျိုးတွေ ပြသနေပေမယ့် အားလုံး အံ့ဩသင့်မယ့် အပြောင်းအရွှေ့မျိုး ပြုလုပ်ဖို့လည်း ဝန်လေးမနေဘူးလို့ သိရပါတယ်။ လီဗာပူးဘက်က စျေးကွက်ထဲ မဝင်မယ့် သဘောမျိုး ပြသနေပေမယ့် မျက်လုံးစုံမိတ် ယုံလို့မရကြောင်း The Athletic က ဖော်ပြသွားပါတယ်။    ",
"imgurl1":"https://lfcthadin.com/wp-content/uploads/2024/01/937312024-678x381.jpg",
"imgurl2":"https://lfcthadin.com/wp-content/uploads/2024/01/937312024-678x381.jpg",
"imgurl3":"https://lfcthadin.com/wp-content/uploads/2024/01/2025-away.jpg",
"video":"no"
 },

        {"ndate":"Jan  2 , 2024",
"htext":"ငြင်းမနေကြပါနဲ့၊ ဂျိုတာ ဒိုင်ဗင်ပစ်ခဲ့တာ မဟုတ်ပါဘူးလို့ ပွဲအပြီးမှာ ဝန်ခံသွားတဲ့ နယူးကာဆယ် ဂိုးသမား",
"btext1":"ဒီယေဂို ဂျိုတာဟာ နယူးကာဆယ်ပွဲမှာ ပွဲချိန် ၈၀ ကျော်အတွင်း နယူးကာဆယ် ဧရိယာထဲမှာ ဂိုးရယူဖို့ ကြိုးစားစဉ် ပြိုင်ဘက် ဂိုးသမားနဲ့ ထိတွေ့မှု ဖြစ်ခဲ့ပါတယ်။ ကိုယ့်ဘက် ဧရိယာထိပ်ကနေ မက်ကယ်လစ္စတာ မတင်ပေးလိုက်တဲ့ လက်ဖျားခါလောက်တဲ့ ပေးချက်ကောင်းက တစ်ဆင့် ဂျိုတာကပဲ လူကျွံ ထောင်ခြောက်ကို ဖောက်ထွက်ကာ ဂိုးသမားနဲ့ တစ်ဦးချင်း ထိပ်တိုက်တွေ့ခဲ့တာပါ။ ဂိုးသမားကိုပါ လှည့်ခေါက်ပြီး အဆုံးသတ်ဖို့ ကြိုးစားစဉ်မှာ နယူးကာဆယ် ဂိုးသမားရဲ့ လက်နဲ့ သူ့ရဲ့ ခြေထောက် ထိခဲ့ရာက လဲကျခဲ့ပါတယ်။ ပွဲကို တင်ဆက်နေတဲ့ ဂယ်ရီနဗီးက ပေါ်တူဂီလက်ရွေးစင်ဟာ ပွဲအတွင်း ဒိုင်ဗင်ထိုးတယ်လို့ ကြေညာရာကနေ ကစားသမားဟောင်းကြီးတွေကလည်း ဝေဖန်မှု လုပ်ခဲ့ာကပါတယ်။ ပွဲအပြီးမှာ အာဆင်နယ် ကစားသမားဟောင်း အီရန်ရိုက်က ဂျိုတာဟာ ကိုယ်တိုင် ဘောလုံးကန်သွင်းခြင်း မလုပ်ဘဲ ဒိုင်ဗင် ပစ်ခဲ့တယ်လို့ X က တစ်ဆင့် ဝေဖန်ခဲ့တယ်။ ဂျွန်တယ်ရီက ဒီဖြစ်ရပ်ကို ပင်နယ်တီ ပေးတာအတွက် VAR ကို အပြစ်တင်သလို နယူးကာဆယ် ဂန္တဝင်ကြီး အလန်ရှီးယားကလည်း ပေါက်ကွဲခဲ့ပါတယ်။ ",
"btext2":"ပွဲအပြီးမှာ နယူးကာဆယ် ဂိုးသမားကပဲ သူနဲ့ ဂျိုတာကြားမှာ ထိတွေ့မှုရှိခဲ့ပါတယ် အငြင်းပွားစရာ မလိုတဲ့ ပင်နယ်တီပါလို့ ဝန်ခံခဲ့ပါတယ်။ ဒူဘရာကာက ” ကျနော် စိတ်ပျက်မိပါတယ်။ ဘာလို့လဲဆိုတော့ ဂျိုတာက အတော်လေး ပါးနပ်တဲ့ ကစားသမားပါ။ ကျနော်က ဘောလုံးကို ကာကွယ်ဖို့ လက်ကို ဆန့်ထုတ်ခဲ့တာဖြစ်ပြီး ဂျိုတာကို တားဆီးဖို့ မရည်ရွယ်ခဲ့ပါဘူး။ ထိတွေ့မှုရှိခဲ့တာကို ကျနော် ခံစားမိလိုက်ပါတယ်။ ဒါပေမယ့် အဲ့လို မလုပ်ရင် ကျနော် ဘာလုပ်ရမှာလဲ မသိတော့ဘူးလေ။ အဆုံးမှာတော့ အဲ့ဖြစ်ရပ်ကို ပင်နယ်တီ ပေးခဲ့ရပါတယ်။ အဲ့တာအတွက် ဘာမှ အငြင်းပွားနေကြဖို့ မလိုပါဘူး။ VAR လည်း ရှိနေတာပါပဲ။ ကျနော် ဘာပြောရမယ်တော့ မသိပါဘူး။ ဆာလာရဲ့ နောက်ထပ် ပင်နယ်တီ တစ်ကြိမ်ကို ကာကွယ်ဖို့ လုပ်ခဲ့ပေမယ့် ပင်နယ်တီဆိုတာက အလောင်းအစား ဆန်လွန်းခဲ့ပါတယ် ” လို့ ထုတ်ပြောသွားတာ ဖြစ်ပါတယ်။ ",
"btext3": "   no   ",
"imgurl1":"https://lfcthadin.com/wp-content/uploads/2024/01/jota-argue--678x381.jpg",
"imgurl2":"https://lfcthadin.com/wp-content/uploads/2024/01/jota-argue--678x381.jpg",
"imgurl3":"https://lfcthadin.com/wp-content/uploads/2024/01/jota-new-pen.jpg",
"video":"no"
 },

         {"ndate":"Jan  2 , 2024",
"htext":"မရှိသုံး မဟုတ်ကြောင်း သက်သေပြနိုင်ခြင်းကို ပျော်ရွှင်နေတဲ့ ဝါတာရုက အာရှဖလား မတိုင်ခင် လီဗာပူးပရိသတ်တွေကို ကတိပေး စကားဆို",
"btext1":"အသက် ၃၀ အရွယ် ဝါတာရု အန်ဒိုဟာ အာရှဖလားပွဲအတွက် လီဗာပူးကို ခေတ္တ စွန့်ခွာပြီး ဂျပန်အသင်းနဲ့ သွားရောက် ပူးပေါင်းပါတော့မယ်။ ရာသီစက ကလပ်ရဲ့ အလျင်စလို ခေါ်ယူမှု တစ်ခုအဖြစ် အထင်သေးခံခဲ့ရပြီး သူ့အသက်အရွယ်နဲ့ ဆိုရင် လီဗာပူးဘက်က ပရိသတ်တွေကို ချွေးသိပ်တဲ့ အပြောင်းအရွှေ့ အဖြစ်လည်း ဝေဖန်ခံခဲ့ရတာပါ။ ဒါပေမယ့် အခုချိန်မှာတော့ ဝါတာရုကို ပရီးမီးယားလိဂ် အကောင်းဆုံး ကွင်းလယ်ခံစစ်သမားတွေထဲက တစ်ဦးအဖြစ် မှတ်ချက်တွေ ပေးလာနေကြပါပြီ။ ပုံစံကောင်းတွေ ရနေချိန်မှာ အာရှဖလားပွဲအတွက် လီဗာပူးကို စွန့်ခွာရမယ့်အရေး မေးခံရချိန်မှာတော့ အနည်းငယ် စိတ်ပျက်မိကြောင်း ဝါတာရုက ဝန်ခံခဲ့ပါတယ်။ “ ကျနော် နည်းနည်းတော့ စိတ်ပျက်ပါတယ်။ လက်ရွေးစင်အတွက်လည်း ကစားပေးဖို့ လိုအပ်တယ်လေ။ ကျနော် သွားရပါဦးမယ် ဒါပေမယ့် ဒီပွဲအနည်းငယ်မှာ လီဗာပူးလို အသင်းကို ကျနော် ဘာကြောင့် ရောက်လာသလဲ ပြသနိုင်ခဲ့ပါတယ်။ ",
"btext2":"အခု ကျနော် ကာတာကို သွားပါမယ်။ ရလဒ်ကောင်းတွေနဲ့အတူ အသင်းထံ ပြန်လာပါမယ် ” လို့ နယူးကာဆယ်ပွဲအပြီးမှာ ဝါတာရု အန်ဒိုက ပြောပါတယ်။ ဂျပန်အသင်းခေါင်းဆောင်ဟာ ဒီနွေမှာ စတုန်ဂတ်ကနေ လီဗာပူးအသင်းထံ ပေါင် ၁၆.၂၅ သန်းဖြင့် ပြောင်းလာခဲ့ပြီးနောက် ပြိုင်ပွဲစုံ ၂၄ ပွဲထိ ကစားပေးထားပါပြီ။ အခုဆိုရင် ကွင်းလယ်ခံစစ် နေရာတွက် သူ့အပေါ် လီဗာပူးပရိသတ်တွေကလည်း ယုံကြည်လာနေကြပါပြီ။ ဝါတာရုဟာ ဩဂုတ်လတုန်းက နယူးကာဆယ်ကို ၂-၁ ဖြင့် အနိုင်ရခဲ့တဲ့ အဝေးကွင်းမှာ ကွင်းလယ်ကနေ ပွဲထွက်ခဲ့တာပါ။ အဲ့တုန်းကနဲ့ အခုဆိုရင် သူ့အပေါ် အားလုံးရဲ့ အမြင်က လုံးဝကို ပြောင်းလဲသွားခဲ့ပါပြီ။ ",
"btext3": "  “ ကျနော်ရဲ့ ပထမဆုံးပွဲကို နယူးကာဆယ်နဲ့ ယှဉ်ပြိုင်တုန်းက ကစားခဲ့ရတာပါ။ ဒီနေ့မှာ တူညီတဲ့ ခံစားချက်မျိုး ရခဲ့ပြီး ပွဲတိုင်းမှာ တိုးတက်လာနေကြောင်း ပြသဖို့ လိုအပ်ခဲ့ပါတယ်။ ရလဒ်ကောင်းရခဲ့တာအတွက် ကျနော် ပျော်ပါတယ်။ ကျနော် အကောင်းဆုံး ကြိုးစားမှာပါ ” လို့ ဝါတာရုက မှတ်ချက်ပေးသွားခဲ့တာ ဖြစ်ပါတယ်။ ဝါတာရုဟာ ဇန်နဝါရီလမှာ ဂျပန်အသင်းနဲ့ အာရှဖလား ယှဉ်ပြိုင်နေရမှာဖြစ်ပြီး ဖိုင်နယ်အထိ တက်ရောက်နိုင်မယ်ဆိုရင် ဖေဖော်ဝါရီလ ၁၇ ရက်နေ့မှာ ယှဉ်ပြိုင်မယ့် ဘရန့်ဖိုဒ့်ပွဲလောက်မှ အသင်းထံ ပြန်ရောက်လာမှာဖြစ်ကာ ၈ ပွဲလောက်ထိကို လွဲချော်သွားမှာ ဖြစ်ပါတယ်။    ",
"imgurl1":"https://lfcthadin.com/wp-content/uploads/2024/01/endo-dm-2024-678x381.jpg",
"imgurl2":"https://lfcthadin.com/wp-content/uploads/2024/01/endo-dm-2024-678x381.jpg",
"imgurl3":"no",
"video":"no"
 },
         {"ndate":"Jan  2 , 2024",
"htext":"မို အယူသည်းတာ မဟုတ်ဘူး၊ မိုမှာ ဘောကန်ဖိနပ်တွေ ပေါနေတာ ဆိုတဲ့ မိုဆာလာ",
"btext1":"နယူးကာဆယ်ပွဲမှာ ကိုယ်တိုင် ဂိုး ၂ ဂိုးသွင်းယူပြီး အသင်းဖော် ဂက်ပို ဂိုးသွင်းနိုင်ဖို့ ဖန်တီးမှု လုပ်ပေးခဲ့တဲ့ ဆာလာဟာ ပွဲစဉ်ရဲ့ အကောင်းဆုံး ကစားသမားဆု ရခဲ့ပါတယ်။ ပရီးမီးယားလိဂ် သွင်းဂိုး ၁၅၀ ပြည့်ခဲ့ပြီဖြစ်တဲ့ ဆာလာဟာ ပထမပိုင်းမှာ ဒီယက်စ်ကြောင့် ရလာတဲ့ ပင်နယ်တီကို အဆုံးသတ်ရာမှာ ဂိုးသမား ကာကွယ်ခြင်း ခံခဲ့ရပါတယ်။ ပထမပိုင်း ၄၅ မိနစ်မှာ ဆာလာဟာ သွင်းဂိုးလည်း မရခဲ့ပါဘူး။ ဒုတိယပိုင်းမှာတော့ ဆာလာက အခြား ဖိနပ်တစ်ခုနဲ့ ကွင်းထဲ ဝင်လာခဲ့ပြီး ကမ္ဘာ့အဆင့် ခြေစွမ်းမျိုးကို ပြသနိုင်ခဲ့ပါတယ်။ တိုက်စစ်မှူးကတော့ အယူတွေ မရှိပေမယ့် စိတ်အေးချမ်းစွာ ကစားနိုင်ဖို့ ဒုတိယပိုင်းမှာ ဖိနပ်လဲခဲ့ကြောင်းကို ရှင်းပြခဲ့ပါတယ်။ ",
"btext2":"မိုဆာလာကပဲ ‘ ကျနော် ပင်နယ်တီ လွဲခဲ့ပါတယ်။ အဝတ်လဲခန်းမှာ လက်ရွေးစင်အသင်းကို ဒီခြေစွမ်းနဲ့တော့ မသွားချင်ဘူးလို့ တွေးမိခဲ့တယ်။ ကျနော် အာရုံစိုက်ပြီး ပိုကောင်းကောင်းကစားပြချင်တယ်။ ဒါကြောင့် ဘောလုံးကန်ဖိနပ်ကို လဲခဲ့တာပါ။ ပင်နယ်တီ လွဲခဲ့တဲ့ ဖိနပ်က အရင်ရက်တုန်းက လေ့ကျင့်ရေးမှာ စသုံးခဲ့တာဖြစ်ပါတယ်။ ကျနော်က အယူတွေဘာတွေ ရှိနေတာမျိုး မဟုတ်ဘူး။ ကျနော်မှာ ဘောလုံးကန်ဖိနပ်တွေမှ အများကြီးပါ။ ခံစားချက် မကောင်းနေတဲ့ ဖိနပ်ကို လဲလိုက်တာကပဲ ကောင်းမယ်လို့ စဉ်းစားမိခဲ့ပါတယ်။ ဒုတိယပိုင်းကို ဒီဖိနပ်ကြီး ဂိုးမဝင်ခဲ့ဘူး ဆိုတဲ့ ခံစားချက်မျိုးနဲ့ ဝင်မကန်ချင်ဘူးလေ။ စိတ်ကို အေးအေးဆေးဆေးဖြစ်ပြီး ပွဲကို အာရုံစိုက်နိုင်ဖို့ ဖိနပ်လဲလိုက်တာ ဖြစ်ပါတယ် ‘ လို့ ရှင်းပြသွားခဲ့ပါတယ်။ ",
"btext3": "  no    ",
"imgurl1":"https://lfcthadin.com/wp-content/uploads/2024/01/mo-boots--678x381.jpg",
"imgurl2":"https://lfcthadin.com/wp-content/uploads/2024/01/mo-boots--678x381.jpg",
"imgurl3":"no",
"video":"no"
 }
]

  
